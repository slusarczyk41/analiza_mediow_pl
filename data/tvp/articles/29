„Środowiska postkomunistyczne boli utrata kontroli nad mediami publicznymi”,"– Środowiska postkomunistyczne boli, że straciły kontrolę nad mediami publicznymi. Po 1989 r. cały czas, z krótką przerwą, kontrolowały przekaz mediów publicznych. To zostało im odebrane - powiedziała Joanna Lichocka. Posłanka Prawa i Sprawiedliwości odniosła się w ten sposób do tzw. Czarnej Księgi PiS publikowanej przez „Gazetę Wyborczą”.","– Po 1989 r. z krótką przerwą środowiska postkomunistyczne cały czas kontrolowały przekaz mediów publicznych, to zostało im odebrane. Bardzo to jest dla nich bolesne, bo rozbija to jednolity front medialny, którzy umieli stworzyć – oceniła Joanna Lichocka w Polskim Radiu.  – Nawet jak Bronisław Komorowski zeznawał na temat swoich związków z WSI przed sądem, to żadna ze stacji, ani publiczna, ani komercyjna nie pokazała tego – przypomniała posłanka  – To był wtedy pluralizm i wolność mediów, zdaniem postkomuny, zdaniem Platformy Obywatelskiej, zdaniem środowiska „Gazety Wyborczej” – dodała. Rozmówczyni Polskiego Radia porównała język „Gazety Wyborczej” do języka organu ludowego Wojska Polskiego, „Żołnierza Wolności”.  – Dobrze byłoby zrobić zestawienie „Żołnierza Wolności” z 1953 r. ze wstępniakiem Jarosława Kurskiego z 2019 r. Natężenie negatywnych notacji i zupełne zakłamanie rzeczywistości, myślę, że byłoby bardzo podobne – powiedziała.",,
Tłumy pielgrzymów na uroczystościach  Jasnej Górze. Nuncjusz przewodniczył sumie pontyfikalnej,"Około 100 tys. osób na Jasnej Górze wzięło w środę udział w uroczystości święta Wniebowzięcia Najświętszej Maryi Panny. Abp Wacław Depo, wspominając rocznicę Bitwy Warszawskiej, wyraził nadzieję, że wydarzenia sprzed lat przyczynią się do odbudowy jedności Polaków.","W homilii metropolita częstochowski wezwał do obrony życia poczętego; przekonywał też, że stanowione prawo powinno mieć źródło w Bogu.Obchody Wniebowzięcia NMP to jedna z najważniejszych uroczystości w częstochowskim sanktuarium. W dniach poprzedzających to święto na Jasną Górę przybywają dziesiątki tysięcy pieszych pielgrzymów, wielu innych przyjeżdża do Częstochowy pociągami, autokarami i samochodami. Głównym punktem środowych uroczystości była suma pontyfikalna pod przewodnictwem nuncjusza apostolskiego w Polsce arcybiskupa Salvatore Pennacchio, który przekazał wszystkim błogosławieństwo w imieniu papieża Franciszka i poprosił o modlitwę w intencji Ojca Świętego. Nuncjusz szczególnie dziękował tym, którzy podjęli trud pieszego pielgrzymowania do Częstochowy. W homilii abp Depo nawiązał do setnej rocznicy odzyskania przez Polskę niepodległości i do Bitwy Warszawskiej. „Dzień 15 sierpnia 1920 głęboko wpisał się nie tylko w historię naszej ojczyzny – to był przełomowy moment obrony cywilizacji europejskiej, w której trwamy od pokoleń. Nie wszyscy chcą to uznać, że ten dzień i następujące po nim wydarzenia były cudem czynu militarnego za sprawą Maryi Zwycięskiej i cudem jedności Polaków, broniących po wielu latach zaborów odzyskanej ojczyzny” – powiedział arcybiskup. Jego zdaniem, wydarzenia sprzed lat powinny stać się dla obecnego i przyszłych pokoleń Polaków w kraju i za granicą „nowym tchnieniem Ducha Świętego w budowaniu utraconej jedności”. Jak przekonywał arcybiskup, dziś chodzi przede wszystkim o zwycięstwo moralne, triumf prawdy i miłości. „W takim zwycięstwie nie ma wygranych i pokonanych, chyba że ktoś czuje się pokonanym poprzez prawdę i miłość do ojczyzny i jej dziejów, gdyż bardzo boleśnie powróciły w ostatnim czasie wypowiedzi, że w Polsce rządzi Konstytucja, a nie Ewangelia, że Konstytucja ma iść przed Ewangelią” – powiedział hierarcha. Arcybiskup przypomniał w homilii, że przed kilkoma dniami argentyński Senat odrzucił projekt ustawy legalizującej aborcję do 14. tygodnia ciąży. „Episkopat Argentyny, ojczyzny Ojca Świętego Franciszka, dziękując za tę odważną decyzję politykom, wskazał na wielkie duszpasterskie wyzwanie – aby głosić Ewangelię życia z jeszcze większą jasnością wartości życia, że każde i całe życie jest ważne” – zaznaczył hierarcha. Abp Depo wezwał do pójścia za tym przykładem i poparcie inicjatywy Zatrzymaj Aborcję. „Bo przyszłość Polski zależy od tego, czy nasze prawo będzie miało źródło w Bogu, czy, powołując się na procedury prawne, będzie otwarte tolerancyjnie na zło i śmierć” – powiedział abp Depo. Metropolita przypomniał w homilii słowa Prymasa Tysiąclecia kardynała Stefana Wyszyńskiego, który przed laty podkreślał potrzebę odrodzenia sumień i przekonywał, że – niezależnie od ustroju – rządy ludzi bez zasad moralnych muszą przyczynić się do upadku. Do setnej rocznicy odzyskania przez Polskę niepodległości nawiązał witający zgromadzonych wikariusz generalny Zakonu Paulinów - gospodarzy jasnogórskiego sanktuarium - o. Michał Lukoszek. „Wdzięczni za dar wolności, nie chcemy ślepo przyjmować modelu wolności proponowanej przez ludzkie prawodawstwa, ale w szkole jasnogórskiej Maryi pragniemy uczyć się wolności kształtowanej przez Chrystusową Ewangelię, poprzez dekalog streszczony w przykazaniach miłości Boga i bliźniego” – powiedział o. Lukoszek. Obchodzone od V wieku Wniebowzięcie Najświętszej Maryi Panny należy do najważniejszych świąt maryjnych i największych wydarzeń na Jasnej Górze. W polskiej tradycji nazywane jest też świętem Matki Bożej Zielnej. Tego dnia podczas nabożeństw święci się kwiaty i zioła, modląc się o błogosławieństwo dla pól i plonów. Jak podało Biuro Prasowe Jasnej Góry, w tegorocznym sezonie pielgrzymkowym, od 29 kwietnia do 14 sierpnia, do Częstochowy przybyło 156 pielgrzymek pieszych, które zgromadziły 82 tys. osób. Było też 113 pielgrzymek rowerowych i 15 biegowych. Od 2 do 14 sierpnia – na Jasną Górę przybyły 52 piesze pielgrzymki, a w nich w sumie 66 tys. osób. W pięciu pielgrzymkach z Warszawy przyszło ponad 12,5 tys. wiernych. Najdłuższą trasę przeszły 37. Pielgrzymka Kaszubska, wyruszająca z Helu (638 km w 19 dni) i 34. Pielgrzymka Szczecińsko-Kamieńska (grupy z Pustkowa - 615 km w 20 dni, i ze Świnoujścia – 625 km w 19 dni).",,
Woś: Pół miliarda złotych na polskie projekty na Bliskim Wschodzie,"– Będziemy mieć do dyspozycji pulę blisko pół miliarda złotych na polskie projekty realizowane na Bliskim Wschodzie, w Iraku – powiedział w programie „Kwadrans polityczny” Michał Woś, minister ds. pomocy humanitarnej. Pieniądze będą pochodziły ze współpracy z amerykańską organizacją pomocową.","Woś spotkał się w Watykanie z prefektem Kongregacji ds. Kościołów Wschodnich kardynałem Leonardo Sandrim. Rozmowy dotyczyły wsparcia dla chrześcijan na Bliskim Wschodzie.  – Będziemy mieć do dyspozycji pulę blisko pół miliarda złotych na polskie projekty realizowane na Bliskim Wschodzie, w Iraku – powiedział minister.  Pieniądze będą pochodziły z polskiej współpracy z amerykańską organizacją pomocową USAID. – 140 mln dolarów będzie przeznaczonych dla polskich NGO-sów. Do tej współpracy zachęciliśmy też kościoły Wschodu, bo mamy takie doświadczenie, że kanał kościelny jest najlepszy. Dzięki temu polska pomoc na miejscu jest efektywna i trafia do tych osób, które jej potrzebują – powiedział gość programu.",,
Czaputowicz: Polsko-irański kontrakt na ropę niezagrożony,– Polska inwestycja w Iranie czy polska współpraca nie byłaby bezpośrednio dotknięta – zapewnił minister Czaputowicz pytany o losy polsko-irańskiego kontraktu naftowego po wypowiedzeniu przez Trumpa porozumienia nuklearnego z tym krajem.,"Współpraca polsko-irańska nie będzie zagrożona, jeżeli uda się utrzymać porozumienie między pozostałymi sygnatariuszami porozumienia, z którego wycofały się Stany Zjednoczone – wyjaśnił pytany o tę sprawę szef polskiej dyplomacji. Chodzi o umowę zawartą przed trzema laty między sześcioma mocarstwami (USA, Francją, Wielką Brytanią, Chinami, Rosją i Niemcami) a Iranem, która miała na celu ograniczenie realizacji irańskiego programu nuklearnego w zamian za stopniowe znoszenie sankcji. Wycofanie się USA z porozumienia stanowiło podczas kampanii wyborczej jedną z głównych obietnic Trumpa. W ostatnich dniach prezydent USA ogłosił jej realizację oświadczając przy tym, że „potężne sankcje” wobec Iranu natychmiast wchodzą w życie.Jak poinformował minister spraw zagranicznych Jacek Czaputowicz, decyzja ta została podjęta niezgodnie z sugestią Unii Europejskiej. Państwa UE wspierają politykę Niemiec, Francji i Wielkiej Brytanii, utrzymania porozumienia z Teheranem. Kraje te jednak spodziewały się wypowiedzenia przez prezydenta USA Donalda Trumpa porozumienia nuklearnego z Iranem i przywrócenia amerykańskich sankcji na ten kraj – przyznał szef polskiej dyplomacji. Decyzja ta, dodał, została ona podjęta „niezgodnie z sugestią UE”.– Trwają dyskusje między samą UE a Iranem, czy porozumienie to mogłoby zostać utrzymane w formule ograniczonej, czyli bez Stanów Zjednoczonych; jeżeli tak, wówczas UE, były też takie deklaracje innych państw, nie nakładałaby sankcji – poinformował minister.Sprawa ewentualnego wycofania się USA z porozumienia nuklearnego była przedmiotem dyskusji w ramach UE, m.in. na posiedzeniu Rady ds. Zagranicznych oraz konsultacji z wysoką przedstawiciel UE ds. międzynarodowych Federiką Mogherini – mówił Czaputowicz. – Ustalono wówczas, że państwa UE „będą wspierać politykę państw E3”, czyli Niemiec, Francji i Wielkiej Brytanii, które starały się przekonywać Stany Zjednoczone do utrzymania porozumienia.",,
"Urządzili awanturę, blokując dojazd do grobu Lecha Kaczyńskiego. Sąd: niewinni","Krakowski sąd uniewinnił siedem osób, które blokowały ówczesnej premier Beacie Szydło, Jarosławowi Kaczyńskiemu i innym politykom dojazd do Wawelu. Do zajścia doszło 18 grudnia 2016 r., w miesięcznicę pogrzebu pary prezydenckiej Lecha i Marii Kaczyńskich.","Uczestnicy zgromadzenia usiłowali ówczesnej premier, prezesowi Prawa i Sprawiedliwości oraz innym politykom zablokować dostęp do grobowca pary prezydenckiej. Twierdzili, że działali w obronie Konstytucji i „przeciw upolitycznieniu Wawelu”. Zachowywali się hałaśliwie, a politykom grozili więzieniem. W pewnym momencie musiała interweniować policja. – Jesteśmy niewinni, byliśmy niewinni i jeśli jakakolwiek władza będzie postępowała tak jak w tamtym czasie, będziemy protestować i będziemy się jej sprzeciwiać – zapowiedział.  Z kolei reprezentujący Bałka adw. Tomasz Banaś podkreślił, że sąd uznał także, iż „zgromadzenie było legalne, spontaniczne, nierozwiązane przez policję, że osoby, które tam wjeżdżały nie były żadną kolumną rządową, tylko zbiorem pojazdów prywatnych”.  Wcześniej sąd na wniosek policji wydał w sprawie obwinionych wyroki nakazowe, skazując obwinionych na kary grzywny w wysokości 300, 400 lub 500 zł.  Kiedy wszyscy oni wnieśli sprzeciwy od wyroku nakazowego, sprawa trafiła ponownie do sądu, który postanowił umorzyć wszystkie postępowania. Sąd uznał, że osoby obwinione nie dopuściły się wykroczenia, ich działanie nie miało znamion społecznej szkodliwości, a zgromadzenie było legalne.",,
"„Nie boję się powrotu Tuska. Jestem pewien, że nasz kandydat go pokona”","– Jestem przekonany, że nasz kandydat, którym zapewne będzie obecnie urzędujący prezydent, o ile oczywiście wyrazi taką gotowość – pokona Donalda Tuska – powiedział w „Gościu Wiadomości” Adam Bielan. Wicemarszałek Senatu skomentował w ten sposób ewentualny start byłego premiera w najbliższych wyborach prezydenckich w Polsce.","Wicemarszałek Senatu Adam Bielan mówił w „Gościu Wiadomości” m.in. o sytuacji, w jakiej znajduje się w tej chwili opozycja sejmowa. – Widać wyraźnie, że Grzegorz Schetyna będzie miał kłopot, żeby zadowolić wszystkie partie, partyjki, frakcje w swojej partii. Jeżeli będzie chciał docenić jedno skrzydło, inne będzie niezadowolone – powiedział gość programu. Bielan przyznał, że nie rozumie zachowania Schetyny wobec tzw. konserwatystów. – Kilka tygodni temu usuwa z klubu troje posłów za głosowanie w sprawie ustawy antyaborcyjnej czy proaborcyjnej w tym wypadku, a z drugiej strony przyjmuje pod swoje skrzydła byłego polityka PiS. Zachowanie dość niezrozumiałe. Widać, że przewodniczący Schetyna troszeczkę się miota od ściany do ściany – ocenił. Zdaniem Bielana Schetyna jest ostatnią osobą, która powita szczęśliwa Donalda Tuska w Polsce. Wicemarszałek zauważył, że wypowiedzi Donalda Tuska sugerują, że rozważa strat w wyborach prezydenckich.  – To pokazuje, że mieliśmy rację, kiedy przed ponownym wyborem Donalda Tuska podnosiliśmy te kwestię – że jest duże zagrożenie, że Donald Tusk będzie wykorzystywać przez kolejne 2,5 roku swoje stanowisko w Brukseli do tego, żeby budować swoją pozycję w Polsce. I to będzie złamanie wszystkich reguł, które obowiązują w Brukseli. Bo nie można używać stanowisk w administracji europejskiej do uprawiania wewnętrznej polityki w kraju – przypomniał. ",,
Czabański o ochronie zwierząt: Powinna powstać służba państwowa,"– W mojej ocenie w Polsce powinna powstać służba państwowa, która zajęłaby się walką z łamaniem prawa chroniącego zwierzęta – oświadczył Krzysztof Czabański. Szef Rady Mediów Narodowych i członek Parlamentarnego Zespołu Przyjaciół Zwierząt w mijającej kadencji Sejmu ocenił, że wspomniana służba powinna być ulokowana w Ministerstwie Spraw Wewnętrznych i Administracji.","Czabański zaznaczył, że choć nie otrzymał mandatu posła w niedawnych wyborach parlamentarnych, nadal zamierza zajmować się tematem ochrony zwierząt, choć już poza Sejmem. Przypomniał jednocześnie, że w mijającej kadencji Sejmu złożył dwa projekty nowelizacji ustawy o ochronie zwierząt. Polityk wskazał też, jakimi tematami powinni w pierwszej kolejności zająć się nowi parlamentarzyści. – W mojej ocenie powinna powstać służba państwowa, która zajęłaby się łamaniem prawa chroniącego zwierzęta w Polsce – oświadczył Czabański. Dodał, że od strony prawnej jest wiele przepisów chroniących zwierzęta, ale nie zawsze są one egzekwowane, a odpowiedzialność za łamanie tego prawa jest często iluzoryczna. Tłumaczył, że dzieje się tak, gdyż policja czy prokuratura „mają ważniejsze sprawy w pierwszej kolejności do rozpatrzenia, takie jak łamanie prawa w stosunkach międzyludzkich, a zwierzęta znajdują się na kolejnym planie”. – Dlatego dobrze by było, gdyby na wzór niektórych krajów powstała służba państwowa ulokowana w MSWiA, która by reagowała na łamanie istniejącego prawa chroniącego zwierzęta. To byłoby bardzo proste posunięcie do przeprowadzenia, gdyż nie trzeba byłoby zmieniać przepisów o ochronie zwierząt, a jednocześnie bardzo by to pomogło i poprawiło sytuację zwierząt w Polsce – mówił. Czabański wskazał, że kolejną sprawą, którą należałoby się zająć, jest ograniczenie bezdomności zwierząt. Jak dodał chodzi m.in. o sterylizacje i kastracje na koszt samorządów lub państwa. Według polityka wprowadzony powinien być też zakaz funkcjonowania schronisk komercyjnych. – Schroniska dla zwierząt powinny być własnością tylko i wyłącznie samorządów – wskazał. Zaznaczył, że samorządy mogłyby nimi zarządzać bezpośrednio albo przez tworzenie spółek celowych. – Chodzi o to, aby była to własność samorządów, bo wówczas to samorząd odpowiadałby za ich jakość. Nie byłby on nakierowany na zysk, ale na to, by zwierzęta miały szanse trafić do normalnych domów i mieć przyzwoite – warunki mówił. Zdaniem Czabańskiego w dalszej perspektywie powinien być też wprowadzony zakaz występów zwierząt z cyrkach czy hodowli zwierząt na futra. – To są rzeczy, które powinny być załatwione w pierwszej kolejności, mam nadzieję, że znajdzie się odpowiednia większość w nowym parlamencie, aby te sprawy uregulować – oświadczył Czabański. Polityk podkreślił też, że w dziedzinie ochrony zwierząt warto budować porozumienia ponad podziałami partyjnymi. – W mijającej kadencji współpracowaliśmy z różnymi grupami poselskimi, posłami z różnych klubów w ramach Parlamentarnego Zespołu Przyjaciół Zwierząt i tam była możliwa merytoryczna rozmowa. Sądzę, że warto to kontynuować – ocenił Czabański.",,
Robert Kubica coraz bliżej podpisania kontraktu z Williamsem,"Robert Kubica jest coraz bliżej podpisania kontraktu z Williamsem, jako kierowca tego teamu w przyszłym sezonie wyścigowym.","Jak ocenia serwis internetowy auto-motor-und-sport.de, polski kierowca wyścigowy najprawdopodobniej podpisze kontrakt już w ciągu najbliższych dni, a do ustalenia pozostały tylko szczegóły. W tym sezonie Kubica jest kierowcą rezerwowym Williamsa. Barw teamu bronili Kanadyjczyk Lance Stroll i Rosjanin Siergiej Sirotkin. Już wiadomo, że jednym z kierowców Williamsa w przyszłym sezonie będzie Brytyjczyk George Russell. Na drugie miejsce w zespole jednym z kandydatów jest właśnie Robert Kubica.",,
Recep Erdogan i Władimir Putin otworzyli gazociąg Turecki Potok,"Przywódcy Turcji i Rosji, Recep Tayyip Erdogan i Władimir Putin zainaugurowali gazociąg Turecki Potok, biegnący z Rosji do europejskiej części Turcji po dnie Morza Czarnego. W uroczystości uczestniczyli też: premier Bułgarii Bojko Borisow i prezydent Serbii Aleksandr Vuczić.","Dostawy gazu poprzez Turecki Potok będą sprzyjać podwyższeniu bezpieczeństwa energetycznego w Europie - oświadczył Władimir Putin w wystąpieniu podczas ceremonii. Prezydent Rosji wyraził przekonanie, że Rosja i Turcja zrealizują w przyszłości kolejne dwustronne projekty energetyczne.Putin zauważył, że w regionie widoczne są „poważne tendencje do zaostrzenia sytuacji”, ale Rosja i Turcja demonstrują „całkiem odmienne przykłady” wzajemnej współpracy, z korzyścią dla obu krajów.",,
Nie żyje brytyjski naukowiec Stephen Hawking,"Nie żyje brytyjski naukowiec Stephen Hawking. Miał 76 lat. O jego śmierci poinformował rzecznik rodziny. „Jesteśmy pogrążeni w głębokim smutku śmiercią naszego uwielbianego ojca. Był wielkim uczonym i niezwykłym człowiekiem którego spuścizna przetrwa wiele lat” –  napisały jego dzieci Lucy, Robert i Tim w 
oświadczeniu opublikowanym przez agencję Press Association.","Hawking był astrofizykiem, kosmologiem i fizykiem teoretykiem. Od młodości cierpiał na stwardnienie zanikowe boczne, którego postęp spowodował paraliż większości ciała.W ciągu trwającej ponad 40 lat kariery zajmował się głównie czarnymi dziurami i grawitacją kwantową. Opracował wspólnie z Rogerem Penrose’em twierdzenia odnoszące się do istnienia osobliwości w ramach ogólnej teorii względności oraz teoretyczny dowód na to, że czarne dziury powinny emitować promieniowanie, znane dziś jako promieniowanie Hawkinga.Był profesor matematyki i fizyki teoretycznej na macierzystej uczelni - Uniwersytecie Cambridge i w Kalifornijskim Instytucie Technologii w Pasadenie. Uczony był odznaczony m. in. Orderem Imperium Brytyjskiego i Medalem Wolności, najwyższym odznaczeniem cywilnym USA.",,
Pożegnanie profesora Jana Szyszki,O godz. 11 mszą świętą w kościele pw. Najświętszego Serca Pana Jezusa w Starej Miłośnie w Warszawie rozpocznie się pogrzeb byłego ministra środowiska i wieloletniego posła prof. Jana Szyszki. W uroczystościach weźmie udział m.in. premier Mateusz Morawiecki.,"Po mszy zaplanowano przemarsz konduktu żałobnego na pobliski cmentarz parafialny, gdzie były szef resortu środowiska zostanie pochowany. W uroczystościach pogrzebowych wezmą udział najwyżsi rangą urzędnicy państwowi. Obecni będą między innymi szef rządu i parlamentarzyści.Prof. Jan Szyszko był leśnikiem, naukowcem, wykładowcą akademickim i trzykrotnym ministrem środowiska. W latach 1999-2000 był prezydentem Konwencji Klimatycznej ONZ. Do Prawa i Sprawiedliwości wstąpił w 2001 roku. W Sejmie zasiadał od 2005 roku. Jan Szyszko związał karierę naukową z ochroną środowiska. Jest autorem ponad 250 książek, prac i publikacji naukowych z zakresu użytkowania zasobów przyrodniczych i ekologii. Od lat był związany ze Szkołą Główną Gospodarstwa Wiejskiego w Warszawie. Zmarł 9 października w wieku 75 lat.",,
KE kieruje skargę do TSUE w sprawie systemu dyscyplinarnego sędziów w Polsce,Komisja Europejska poinformowała w czwartek o skierowaniu skargi do Trybunału Sprawiedliwości UE w Luksemburgu przeciwko Polsce w sprawie systemu dyscyplinarnego dla sędziów. KE chce rozpatrzenia skargi w trybie przyspieszonym.,"Komisja oświadczyła, że podjęła decyzję o skierowaniu skargi do TSUE, „aby chronić sędziów przed kontrolą polityczną”. Ze źródeł unijnych PAP wynika, że inicjatorem podjęcia tematu skierowania skargi do Trybunału był na środowym kolegium KE jej wiceszef Frans Timmermans, który zajmuje się praworządnością. Ostatecznie całe kolegium zaakceptowało tę decyzję.Zdaniem unijnych urzędników polskie prawo umożliwia już objęcie sędziów procedurami dyscyplinarnymi oraz nakładanie na nich kar dyscyplinarnych z uwagi na treść wydanych przez nich orzeczeń, w tym w związku z przysługującym im na mocy art. 267 Traktatu o funkcjonowaniu Unii Europejskiej (TFUE) prawem do wystąpienia do Trybunału Sprawiedliwości UE z wnioskiem o wydanie orzeczenia prejudycjalnego.„Nowy system środków dyscyplinarnych nie zapewnia niezależności i bezstronności Izby Dyscyplinarnej Sądu Najwyższego, w skład której wchodzą wyłącznie sędziowie wybrani przez Krajową Radę Sądownictwa, którą z kolei powołuje Sejm w procedurze o charakterze politycznym. Nie zapewnia też, aby sąd »ustanowiony na mocy ustawy« decydował w pierwszej instancji w postępowaniach dyscyplinarnych przeciwko sędziom sądów powszechnych. Zamiast tego uprawnia Prezesa Izby Dyscyplinarnej Sądu Najwyższego do określenia, ad hoc i prawie bez ograniczeń, który sąd dyscyplinarny pierwszej instancji zajmie się osądzeniem danej sprawy w postępowaniu wszczętym przeciwko sędziemu sądu powszechnego” – podała KE. W jej opinii system nie gwarantuje rozpatrywania spraw w „rozsądnym czasie”, co umożliwia ministrowi sprawiedliwości – za pośrednictwem mianowanych przez niego rzeczników dyscyplinarnych – doprowadzenie do sytuacji, w której przeciwko sędziom sądów powszechnych będą toczyć się długotrwałe postępowania dyscyplinarne. Nowy system – według KE – wpływa również na prawo sędziów sądów powszechnych do obrony. „Sędziom nie zapewnia się zatem ochrony przed kontrolą polityczną, co podważa zasadę niezawisłości sędziów” – wskazano.3 kwietnia KE wszczęła wobec Polski postępowanie o naruszenie prawa UE. Jej zdaniem rozwiązania przyjęte przez władze w Warszawie podważają niezawisłość polskich sędziów, nie zapewniając niezbędnych gwarancji, pozwalających chronić ich przed polityczną kontrolą.Polski rząd dostał dwa miesiące na udzielenie szczegółowych wyjaśnień. W związku z uznaniem przez KE, że wątpliwości prawne nie zostały rozwiane, 17 lipca przeszła ona do drugiego etapu postępowania i do Warszawy została wysyłana tzw. uzasadniona opinia, czyli formalne wezwanie do zapewnienia zgodności z prawem UE. Polska odpowiedziała na nią, wysyłając we wrześniu do KE pismo z wyjaśnieniami, Komisja uznała jednak, że władze polskie nie przedstawiły argumentów, które rozwiałyby jej obawy. Dlatego też skierowała sprawę do TSUE.KE uważa, że biorąc pod uwagę potencjalny wpływ systemu środków dyscyplinarnych na niezawisłość sędziów, uzasadniony jest wniosek o rozpoznanie sprawy w trybie przyspieszonym, „aby prawomocny wyrok został wydany jak najszybciej”.",,
USA: Poprawa nastrojów na giełdzie. Dow Jones i S&P 500 odrobiły większość strat,"Dow Jones i S&P 500 zakończyły dzień na lekkich minusach, choć w trakcie sesji notowały nawet ok. 3-proc. spadki. Za poprawę nastrojów odpowiadają nieoficjalne doniesienia, że Fed już na grudniowym posiedzeniu może zasygnalizować przejście w tryb wait-and-see. Dolar się osłabia, a ropa tanieje.","Dow Jones Industrial na zamknięciu zniżkował o 0,32 proc. do 24.947,67 pkt. S&P 500 spadł o 0,15 proc. i wyniósł 2.695,95 pkt. Nasdaq Comp. poszedł w górę o 0,42 proc. do 7.188,26 pkt.„The Wall Street Journal” pod koniec sesji podał nieoficjalnie, że członkowie Rezerwy Federalnej rozważają, czy ogłosić przejście w postawę wait-and-see w odniesieniu do stóp procentowych już na grudniowym posiedzeniu. „Minutes” z listopadowego posiedzenia Fed pokazały, że bankierzy centralni rozważali odejście od dotychczasowej polityki zapowiadanej ścieżki stopniowych podwyżek stóp proc. w kierunku bardziej „elastycznego” podejścia zakładającego podejmowanie decyzji w oparciu o ocenę bieżących danych. WSJ donosi, że podwyżka stóp na grudniowym posiedzeniu jest prawdopodobna, jednak Fed może zdecydować się na pauzę już od marca.  W pierwszej części sesji indeksy mocno spadały na fali obaw o wojnę handlową między USA a Chinami. Inwestorów niepokoiły także sygnały mogące wskazywać na nadchodzące spowolnienie gospodarcze. Na spotkaniu podczas szczytu G20 w Argentynie 1 grudnia prezydenci Donald Trump i Xi Jinping uzgodnili 90-dniowe „zawieszenie broni” w sporze handlowym i wstrzymanie na czas negocjacji podniesienia karnych taryf celnych na sprowadzane do USA chińskie towary warte 200 mld dolarów z 10 do 25 proc.",,
Płażyński: Prawdopodobnie będę startował do parlamentu,O swoim prawdopodobnym starcie w wyborach do parlamentu poinformował szef klubu radnych PiS w gdańskiej Radzie Miasta Kacper Płażyński. Krytykował też władze Gdańska za powierzenie Fundacji Pojednanie organizacji części obchodów rocznicy wybuchu II wojny światowej.,"Płażyński był w piątek rano gościem Radia Gdańsk. Pytany, czy będzie startował do parlamentu odparł: „Rzeczywiście prawdopodobnie tak. Ale jeżeli chodzi o kwestie listy i ogłoszenia kto, na jakim miejscu, to zostanie przedstawione dopiero po rozpoczęciu oficjalnie kampanii wyborczej”. Płażyński był też pytany, czy jego zdaniem władze Gdańska postąpiły słusznie powierzając organizację części obchodów 80. rocznicy II wojny światowej Fundacji Pojednanie. – Oddajemy, chyba najważniejszą dla Gdańska rocznicę, przynajmniej częściowo w ręce fundacji, o której niewiele wiemy. Która – już wiemy, że zarządzana jest przez, nazwałbym to, dziwnych ludzi. Mówimy tutaj o panu pastorze (prezesem Fundacji Pojednanie, a zarazem pastorem jest Edward Ćwierz – przy. red.), który w imieniu Kościołów chrześcijańskich, jak sam to przedstawia, swojego czasu przepraszał całą społeczność żydowską za winy Polaków podczas Holocaustu – zauważył polityk PiS. – Mówimy o sytuacji, kiedy ta organizacja Pojednanie pobiera pieniądze za organizację tej rocznicy, a więc robi z tego poniekąd, jakkolwiek by to okropnie nie brzmiało, interes, interes na naszej narodowej martyrologii – dodał Płażyński. Radny był też proszony o komentarz do informacji, którą zamieścił w czwartek na Twitterze dziennikarz „Do Rzeczy” i korespondent TVP w Niemczech Cezary Gmyz. Napisał on, że „delegację z Izraela (na obchody przygotowywane przez Fundację Pojednanie – przyp. red.) zorganizował sam Andrzej Gąsiorowski, któremu przedawniły się zarzuty za Art-B i może swobodnie podróżować do Polski”. – Obawiam się, że władze miasta Gdańska zupełnie nie panują nad tym, z kim zaczynają współpracę i to przy tak ważnych obchodach, przy tak ważnych uroczystościach – powiedział Płażyński. Dodał, że Gąsiorowski „przez 25 lat ukrywał się w Izraelu, nie przyjeżdżał do Polski z tego względu, że czekał na przedawnienie zarzutów wobec niego”. – Przypominam, że chodzi w tej aferze (Art-B) o pół miliarda złotych oszustwa polskich banków na początku lat dziewięćdziesiątych – zaznaczył. Jak mówił, „przypomina mu się sytuacja w Gdańsku związana z Amber Gold”. – To, że akurat Amber Gold trafił tutaj, też nikt nie wiedział, kim jest pan Plichta, nikt o niczym nie wiedział. Wszyscy ciągnęli, włącznie z władzami miasta Gdańska samolot OLT i później wszyscy się dziwili, że tutaj taka smutna, przykra sprawa powstała – dodał polityk. Zaznaczył, że przy okazji organizacji gdańskich obchodów rocznicy wybuchu II wojny światowej, „jest podobnie”. – Władze miasta Gdańska zapraszają do współpracy ludzi, o których niewiele wiemy, którzy tak naprawdę wyrośli trochę, jak grzyby po deszczu. A im więcej wiemy, tym bardziej otwieramy szeroko oczy – powiedział. – Te tańce radosne, pochody, to nie był jakiś lapsus słowny, tylko to było oficjalnie wygłoszona przez prezesa fundacji treść, też na filmie zamieszczonym na oficjalnym portalu miasta Gdańska. Czyli to nie był przypadek, to było zaakceptowane. Każdy wiedział, w co władze miasta Gdańsk wchodzą i z kim – ocenił. Płażyński był też pytany, czy jego zdaniem istnieje „polityka historyczna miasta Gdańska”. – Posłużę się tutaj, najlepszym, moim zdaniem, przykładem, oddającym poniekąd tę politykę. Na szalę postawny dwie postaci: Brunon Zwarra i Guenter Grass. Zwarra – działacz polonijny, w zasadzie od nastoletnich swoich lat zaangażowany w promowanie polskości, twórca wielu książek poświęconych przedwojennemu Gdańskowi. W żaden sposób w Gdańsku nie uhonorowany. Z drugiej strony Guenter Grass – żołnierz SS, ochotnik oddziałów SS, który przyznał się do tego, że był esesmanem dopiero po tym, jak otrzymał Nagrodę Nobla. I on posiada swój tramwaj, swoje rondo, swoją ławkę ze swoim małym pomnikiem, jedną galerię sztuki, drugą galerię sztuki, honorowe obywatelstwo – zauważył Płażyński. Jak zaznaczył, Grass „w swoich książkach, między innymi w »Blaszanym bębenku«, który niewątpliwie jest arcydziełem artystycznym, ale w tym arcydziele opisywał Polaków, jako tak naprawdę drobnych cwaniaków, pijaczków”. – Nie wiem, czy takich ludzi powinniśmy honorować, którzy być może na froncie zabijali Polaków. A pewnie tak – ocenił. Dodał, że Grass jest „przez władze miasta Gdańska bardziej hołubiony niż przez Niemców, którzy po tym, jak dowiedzieli się, że był żołnierzem SS, to ta estyma wobec jego osoby bardzo spadła, bo też czuli się oszukani”. – Dla nich to był kiedyś autorytety moralny i etyczny, a okazuje się, że całe prawie swoje życie żył w kłamstwie – podkreślił. Płażyński zaznaczył, ze Zwarra był „postacią szczególną, wielkiego formatu”. – W Gdańsku najbardziej nam potrzeba przypominania o bohaterskich Polakach z Wolnego Miasta Gdańska, a nie przypominających stręczycieli, czy osoby, które Polaków traktowały jak gorszy gatunek – powiedział.",,
Papież: nie bądźmy zdominowani przez rzeczy tego świata,"Papież Franciszek życzył w niedzielę wiernym, aby rozpoczęty właśnie Adwent był czasem nadziei. Podczas spotkania na modlitwie Anioł Pański w Watykanie zachęcał do umiarkowania oraz do tego, by nie dać się zdominować przez dobra materialne.","Zwracając się do tysięcy wiernych zebranych w południe na placu św.  Piotra papież przypomniał, że w Kościele zaczyna się nowy rok liturgiczny. Jak podkreślił, jest to czas otwarcia „nowego horyzontu” i „piękniejszego oraz szerszego wymiaru”.     – Z tej perspektywy wypływa też zachęta do umiarkowania, by nie być zdominowanym przez rzeczy tego świata, przez rzeczywistość materialną, ale by panować nad nimi. Jeśli (...) damy się zdominować i pokonać przez nie, nie będziemy mogli zrozumieć, że jest coś znacznie ważniejszego; nasze ostateczne spotkanie z Panem, który przychodzi do nas – mówił Franciszek.",,
Sejmowy spór o ustawę na temat SN nie wywołał wstrząsu na giełdzie,Spór o Sąd Najwyższy nie wywołał wstrząsu na polskim rynku. Również zachodni analitycy są dalecy od czarnowidztwa – czytamy w „Rzeczpospolitej”.,"Konflikt polityczny wokół Sądu Najwyższego nie uderzył w znaczący sposób w nastroje inwestorów. Indeks WIG20 lekko zyskiwał podczas środowej sesji, podobnie jak większość indeksów giełdowych z Europy. Złoty słabł wobec dolara, ale była to stosunkowo niewielka deprecjacja. W środę po południu za jednego dolara płacono 3,65 zł, czyli tyle co w poniedziałek rano i o 14 proc. mniej niż na koniec 2016 r.   Rentowność polskich obligacji dziesięcioletnich umiarkowanie wzrosła, sięgając 3,3 proc., czyli podobnego poziom jak w poniedziałek – pisze „Rzeczpospolita”.    W raportach analitycznych zachodnich instytucji finansowych nie ma nic o polskim kryzysie, a większość analityków wypowiada się o nim powściągliwie.",,
Tu-154 miał przeczekać mgłę,"Prezydencki tupolew miał na lotnisku zapasowym przeczekać mgłę i wrócić na lotnisko w Smoleńsku – pisze „Gazeta Wyborcza"" powołując się na źródła w kręgach dyplomatycznych. – Nie wiem, co wpłynęło na zmianę tych planów – mówi jeden z dyplomatów.","Polska delegacja na uroczystości w Katyniu byłaby bardzo spóźniona, gdyby miała dojechać samochodami z Moskwy lub Mińska, gdzie wyznaczono lotniska zapasowe. Musiałaby pokonać odległość odpowiednio 400 i 200 km do Smoleńska.–  Transportu samochodowego z lotnisk zapasowych w ogóle nie było w planie – zdradza tymczasem gazecie dyplomata, który wizytę przygotowywał i 10 kwietnia był na płycie lotniska w Smoleńsku. Mówi, że wariant podróży samochodem z Mińska lub Moskwy nie był brany pod uwagę. Dyplomaci zakładali, że na lotniskach zapasowych samolot tylko przeczeka mgłę  i wróci na lotnisko w Smoleńsku, które jest najbliżej Katynia. To tam czekała kolumna samochodów.– Jeszcze kilkanaście minut przed katastrofą było ustalone, że z powodu złej pogody prezydencki samolot leci do Moskwy i tam przeczekuje mgłę. Nie wiem, co wpłynęło na zmianę tych planów –  zdradza jeden z dyplomatów.Dyplomata powiedział też, że z płyty lotniska w Smoleńsku dzwonił do ambasad RP w Moskwie i Mińsku, by je uprzedzić o możliwym lądowaniu prezydenta, gdyż według protokołu dyplomatycznego nawet podczas niezapowiedzianego lądowania, na powitanie głowy państwa powinien pojechać ambasador.Jeden z oficerów BOR wyjaśnia, że plan przeczekania na lotnisku zapasowym jest zawsze brany pod uwagę. – Gdy prezydentem był Aleksander Kwaśniewski, obowiązywała zasada, że jeśli jest zła prognoza, to w ogóle nie wylatujemy. Lechowi Wałęsie zdarzało się lądować tam, gdzie były dobre warunki, i po poprawie pogody wrócić na lotnisko docelowe – mówi oficer.",,
Korwin-Mikke o aferze podsłuchowej: nie jest dobrze dać się złapać z opuszczonymi spodniami,"– Jeśli ci panowie chodzili cały czas do jednej restauracji, to świadczy to o braku instynktu samozachowawczego – tak skomentował aferę podsłuchową w programie „Dziś wieczorem” Janusz Korwin-Mikke. – Nie jest dobrze dać się złapać z opuszczonymi spodniami – powiedział odnosząc się do podsłuchiwania ministrów.","– Nie miejscu Donalda Tuska, kazałbym się podać do dymisji Jego Ekscelencji panu Sikorskiemu i Jego Ekscelencji panu Sienkiewiczowi, a jak nie, to bym ich zdymisjonował. I to nie dlatego, że to są źli ministrowie – mówił Korwin-Mikke na antenie TVP Info. – Nie wiem jakim ministrem jest pan Sienkiewicz, wiem jakim jest Sikorski. Ja znam jego wypowiedzi nie tylko z tych posłuchów, ale też z rozmów prywatnych i z WikiLeaks. I są to wypowiedzi bardzo rozsądne – zauważył w programie „Dziś wieczorem”. Według Janusza Korwin-Mikkego, to co się mówi publicznie to rytuał. – Każdy wie, że mężczyzna coś tam robi np. z kobietami tylko nie jest dobrze dać się złapać z opuszczonymi spodniami. – Czy minister Sikorski dał się złapać? – dopytała gospodyni programu Beata Tadla. – Tak – odparł lider Kongresu Nowej Prawicy. „Nieustanne forowanie prof. Glińskiego kojarzy mi się z domem wariatów”  – Nie rozumiem, kto przy zdrowych zmysłach może forsować kandydaturę Glińskiego na premiera – mówił Janusz Korwin-Mikke. – Czy Jarosław Kaczyński nie jest przy zdrowych zmysłach? – zapytała prowadząca. – Coś mu chyba odbiło – odpowiedział Mikke. – Ten człowiek miał zawsze znakomity zmysł taktyczny. Ja się nie godziłem z jego ogólną strategią polityczną, ale zmysł taktyczny był znakomity, ale teraz go zawodzi – dodał.  Zdaniem lidera Kongresu Nowej Prawicy, kandydatura Glińskiego popularności prezesowi PiS nie przynosi. – Nie rozumiem Kaczyńskiego. Nieustanne forowanie prof. Glińskiego budzi najgorsze skojarzenia – powiedział. – Z czym się Panu to kojarzy? – pytała Tadla. – Z domem wariatów – odparł Mikke.                                                teraz odtwarzaneKorwin-Mikke o prof. Glińskim „Nie wykluczam żadnej koalicji”   – Żadnej koalicji nie wykluczamy. Dla dobra Polski mogę zawrzeć koalicję nawet z kanibalami. Polityk się na nic nie obraża i działa tak, jak można najlepiej – mówił Janusz Korwin-Mikke. – Chociaż trudno sobie wyobrazić koalicję z SLD, PSL czy Platformą Obywatelską – roześmiał się lider KNP. – Ale jak Pan wyobraża sobie koalicję z PiS? Mówił Pan o nich, że to banda złodziei – pytał Beata Tadla. – Wszystkie partie uważamy za gangi złodziejskie. Chce powiedzieć jasno: dla nas rząd, który odbiera pieniądze Pani, aby dać mnie jest bandytą – mówił Mikke.                                                teraz odtwarzaneKorwin-Mikke: zgodzę się na koalicję nawet z kanibalami Korwin: nie jestem antysemitą  Zdaniem lidera KNP, „na świecie jest zasada, że nie można użyć słowa Żyd”. W studio TVP Info zdradził on kulisy nieudanej próby tworzenia koalicji z nacjonalistami i eurosceptykami w Brukseli.  – Dzieliliśmy posady w tej frakcji z Marine Le Pen i Holendrami. Ustalaliśmy, kto ma być prezesem, a kto ma być skarbnikiem. No to ja powiedziałem, że na skarbnika trzeba wziąć jakiego Żyda – opowiadał w studiu TVP Info Janusz Korwin-Mikke. – W tym momencie w Polsce każdy by się roześmiał, a tam wszyscy mają ponure miny. No to dowód, że Korwin-Mikke jest antysemitą – dodał.  – Jest Pan pewny, że w Polsce każdy by się roześmiał. To takie zabawne? – dopytywała Tadla. – A co w tym złego, że chce się Żyda na skarbnika. To jest chyba prosemityzm – odparł poruszony Korwin-Mikke. – Nie rozumiem jednej rzeczy. Jeżeli człowiek mówi: Żydzi opanowali system np. finansowy to chyba dobrze? To jest pro semityzm, a nie antysemityzm – dowodził Korwin-Mikke. – W niektórych kręgach uważa się mnie za Żyda, w innych za antysemitę. Ja nie jestem ani jednym, ani drugim. Ja sobie lubię pożartować ze wszystkich – mówił.  CZYTAJ TAKŻE Le Pen nie chce Mikkego   teraz odtwarzaneKorwin-Mikke: nie jestem antysemitą",,
Opozycja wystawia opozycję,"Mijający tydzień to kolejny odcinek niekończącego się przegrupowania polskiej opozycji. Nim ta wystawi listy, partyjni liderzy trenują, wystawiając siebie nawzajem. W czasach premierostwa Donalda Tuska, zawsze, gdy ktoś z ministrów wyskoczył z czymś, co już nie dało się wybronić wizerunkowo, do zaprzyjaźnionych mediów wysyłano pewien specyficzny przekaz. Kłopotliwe wydarzenie zawsze odbywać się miało bez wiedzy Tuska, ten zaś, gdy dowiadywał się o nim po fakcie, miał być bardzo, ale to bardzo niezadowolony. Zdanie „premier się wściekł” dość szybko zostało ośmieszone i skompromitowane, co nie przeszkodziło mu pojawiać się jeszcze wiele, wiele razy. Tak, jak i samemu Tuskowi zresztą.","W ostatnich dniach w mediach pojawia się nowa fraza - „Platforma zniecierpliwiona”. W poniedziałek dowiedzieliśmy się z publikacji tygodnika „Wprost”, że Platforma zaczyna mieć dość swoich dotychczasowych kolegów z Sojuszu Lewicy Demokratycznej. Postkomuniści, nauczeni doświadczeniem z wyborów do Parlamentu Europejskiego, zażądać mieli dla siebie ponoć zbyt dużej do zaakceptowania przez działaczy PO liczby miejsc biorących. Po wprowadzeniu bez właściwie żadnej pracy własnej pięciu polityków do PE, sojusz tą samą metodą ma ochotę nawet na trzydziestu posłów w przyszłym Sejmie. Takie postawienie sprawy powoduje zaś przypomnienie sobie o żarliwym antykomunizmie przez niektórych polityków Platformy, którzy co prawda wcześniej jakoś zagryźli zęby, ale teraz najwyraźniej dzieje się już dla nich trochę za dużo. Bogusław Sonik, którego patriotyzmu i antykomunizmu, a także merytorycznego przygotowania nie sposób kwestionować, nie ma na przykład ochoty znaleźć się na wspólnej liście z prof. Joanną Senyszyn, czemu trudno w sumie się dziwić, i grozi swoim kolegom nawet przejściem do Polskiego Stronnictwa Ludowego. A nie byłby przecież pierwszy. Nie tak dawno do ludowców dołączył od dawna marginalizowany w swojej dotychczasowej partii Marek Biernacki, jeden z ostatnich bardziej rozpoznawalnych przedstawicieli konserwatywnego skrzydła Platformy. Z decyzją Biernackiego wiąże się zresztą jeden z większych paradoksów w zachowaniu samego PSL, o czym za chwilę. Tak czy inaczej politycy Platformy faktycznie wysyłają do mediów sygnały o zniecierpliwieniu, które potęguje jeszcze fakt, że SLD na wspólne listy chce ponoć wystawić takie ikony swojej formacji, jak Jerzy Jaskiernia, Tadeusz Iwiński czy Longin Pastusiak, osoby kojarzone jednoznacznie z PZPR, przez cytowanego przez portal wpolityce.pl działacza PO określanego „dinozaurami”. Skoro jednak udało się w maju, czemu nie spróbować w październiku? Trudno więc dziwić się z jednej strony działaczom Platformy, którzy zorientowali się jednak dość późno, co szykują im koledzy, i Włodzimierzowi Czarzastemu, który najwyraźniej zaplanował to sobie od początku. SLD próbuje więc ograć Platformę, ale i wśród jego działaczy nie brak głosów, że mamy do czynienia z procesem odwrotnym. Zbyt długie trzymanie koalicjanta w niepewności, przy równoczesnym kokietowaniu PSL wzbudziło kilka dni temu irytację wiceprzewodniczącego SLD, Wincentego Elsnera. Elsner napisał na Facebooku, że dość ma „(…)milczącego znoszenia wypowiedzi polityków PO, że SLD jest partią gorszego sortu. Tfu, nie gorszego sortu. Drugiego wyboru. Bo partią pierwszego wyboru PO ochrzciło PSL”. Trudno dziwić się takiej interpretacji wydarzeń, skoro Platforma uparcie, prośbą, a czasem groźbą, wzywa do ponownego zawarcia koalicji PSL w chwili, gdy ludowcy dopuszczają taką współpracę tylko w przypadku wyrzucenia ze wspólnego bloku Sojuszu. Z jednej strony jest ona dla PSL naturalna, z drugiej zaś jej warunkiem jest zerwanie przez Platformę układów z SLD i nieszukanie porozumienia z Wiosną. Wspomniany już absurd tej sytuacji polega na tym, że równocześnie osoby, mające nieraz poglądy równie radykalne, co ludzie Roberta Biedronia czy Włodzimierza Czarzastego, lecz znajdujący się w koalicji Platformy, Nowoczesnej i Inicjatywy Polskiej, ludowcom zdają się nie przeszkadzać. Jeśli więc, po tygodniach wzajemnego zwodzenia się dojdzie do rozszerzenia koalicji PO-N o PSL, choć formalnie nie będzie w niej lewicy, konserwatyści w rodzaju Biernackiego czy Libickiego tak czy inaczej znów zderzą się z ideowym problemem, od którego przed chwilą uciekli. Nie mówiąc już o Pawle Kukizie, Marku Jakubiaku, Marku Jurku  i wszystkich innych politykach i środowiskach prawicowych, które zastanawiały się nad udziałem w nowym chadeckim przedsięwzięciu. Co prawda w tym tygodniu Sławomir Neumann zaskoczył wszystkich stwierdzeniem, że „Platforma Obywatelska jest partią chadecką, liberalno-konserwatywną. Była i jest”, to jednak raczej wspomnianych liderów prawicy nie przekona. Chociaż… w naszej polityce poza PiS nie ma w tej chwili chyba niczego pewnego. Przy tym wszystkim niektórzy bardzo dziwią się nagłej awersji PSL-u do lewicy, zwłaszcza tej spod znaku SLD, z którą stronnictwo tworzyło przecież przez prawie dwie kadencje koalicję rządową. Choć niechęć ta wydaje się mocno na pokaz, stanowi też zapewne element targów o jak najwięcej miejsc biorących na wspólnych listach z Platformą, historyczny paradoks można jednak dość łatwo wytłumaczyć. Starszy elektorat SLD jeszcze w latach 90-tych był, co wykazywały liczne badania, dość konserwatywny w sprawach obyczajowych, zaś sam sojusz nie szukał wówczas specjalnie zwady z kościołem, co najlepiej opisał kilkanaście lat temu Paweł Kukiz, jeszcze jako autor piosenek. Warto przypomnieć sobie takie utwory, jak „Bolszewicy na mszy w pierwszych rzędach siedzą” i trochę późniejsze „Wartości chrześcijańskie”, gdzie Kukiz wyśmiewał dobre relacje władz kościelnych i polityków SLD, wspólnie wprowadzających Polskę do Unii Europejskiej. Cóż, stare czasy. Jednak efektem tego przeciągania liny jest to, że Platforma  ludowcami zaczyna być ponoć zniecierpliwiona, zwłaszcza, że mają oni jeszcze większe apetyty, niż postkomuniści. Spośród sprzecznych sygnałów zaczyna pojawiać się i taki, że coraz więcej polityków tej partii skłania się ku samodzielnemu startowi. Paradoksalnie nie jest to dla nich najgorsze rozwiązanie. Dziś wszystko wskazuje na to, że koalicja przegra wybory do Sejmu. Grając tylko na siebie Platforma ma przynajmniej szansę na pozostanie najważniejszą siłą opozycji z największą reprezentacją parlamentarną po tej stronie sceny politycznej, bez weteranów komunizmu i neofitów konserwatyzmu. To zaś całkiem dobra pozycja wyjściowa do podjęcia walki cztery lata później. Tyle tylko, że to wymagałoby wytworzenia nowych elit opozycji, na to zaś, patrząc na kondycję wykładających się nawet na hashtagach młodych liderów się nie zanosi. Piątkowe przemówienie Grzegorza Schetyny to wyraźny sygnał, że nawet lider niespecjalnie ma świadomość, w jaką stronę zmierza jego polityczna grupa i kto w tej chwili do niej należy. Zaprasza więc wszystkich i tylko czekać, aż swój akces zgłosi również Prawo i Sprawiedliwość, żądając dla siebie, na przykład, 60 proc. „jedynek”. Przecież spełnia jedyny warunek Schetyny – przyzwoitość. Trudno więc brać na poważnie kongres programowy koalicji, której skład i przyszłość pozostają nieznane.",,
„Rosja – państwo agresor”. Ukraiński parlament uchwalił ustawę o Donbasie,"Rada Najwyższa Ukrainy (parlament) uchwaliła ustawę o reintegracji terytoriów w Donbasie, znajdujących się pod kontrolą prorosyjskich separatystów – podaje Interfax-Ukraina. W ustawie Rosja została uznała za państwo agresora.","Agencja przekazała, że za przyjęciem ustawy „O specyfice państwowej polityki w sprawie zapewnienia państwowej suwerenności Ukrainy na czasowo okupowanych terytoriach w obwodach donieckim i ługańskim” głosowało 280 deputowanych w 450-osobowym parlamencie. Przeciwko było 36 posłów, 2 deputowanych wstrzymało się od głosu.Zgodnie z przyjętym dokumentem za czasowo okupowane terytoria w obwodach donieckim i ługańskim zostały uznane części Ukrainy, w obrębie których uzbrojone oddziały i okupacyjna administracja Federacji Rosyjskiej przejęły i utrzymują ogólną kontrolę.Dokument określa, że czasowa okupacja przez Rosję terytorium Ukrainy, niezależnie od tego, ile trwa, jest nielegalna i nie przyznaje Rosji żadnych praw terytorialnych.Ustawa przewiduje powołanie Zjednoczonego Sztabu Sił Zbrojnych Ukrainy, który będzie koordynował wszelkie działania w tym regionie; dotychczas zajmowała się tym Służba Bezpieczeństwa Ukrainy w ramach tzw. operacji antyterrorystycznej (ATO).Zadowolenie z powodu uchwalenia ustawy wyraził prezydent tego kraju Petro Poroszenko. „280 – za! Będziemy kontynuować torowanie drogi do reintegracji okupowanych ukraińskich ziem w sposób polityczno-dyplomatyczny. To kluczowy sygnał tej ustawy, który dziś przyjęła Rada Najwyższa z mojej inicjatywy” – napisał Poroszenko na Facebooku. Dodał, że jest to znak zarówno dla Donbasu, jak i dla Krymu, że te terytoria to „nieodłączna część Ukrainy”.",,
Oprogramowanie pomoże w walce z „kopciuchami”,"Inspekcja Handlowa będzie korzystać z oprogramowania, które ułatwi walkę z handlem tak zwanymi kopciuchami. Dzięki współpracy z ministerstwem rozwoju kontrolerzy będą mogli namierzać zamieszczane w internecie oferty sprzedaży kotłów, które nie spełniają wymagań określonych w przepisach.","Minister rozwoju Jadwiga Emilewicz wyjaśnia, że program będzie wyszukiwał w ogłoszeniach sformułowań, które są używane przez sprzedawców nielegalnych kotłów. Dzięki wsparciu sztucznej inteligencji, lokalizowanie nielegalnych towarów i eliminowanie ich z rynku będzie o wiele łatwiejsze.Andrzej Guła z Polskiego Alarmu Smogowego podkreśla, że obowiązujące przepisy dotyczące sprzedaży kotłów są dobre i trzeba sprawić, by były one przestrzegane. Ministerstwo rozwoju przypomina, że Polska od lat znajduje się w czołówce europejskich krajów z najbardziej zanieczyszczonym powietrzem. Z danych Światowej Organizacji Zdrowia wynika, że w 2016 i 2018 roku wśród 50 miast z najgorszym powietrzem w Unii Europejskiej, znalazło się 36 polskich miast.",,
Korea Płn. wystrzeliła niezidentyfikowane pociski. Drugi raz w tygodniu,"Korea Północna wystrzeliła niezidentyfikowane pociski, po raz drugi w ciągu ostatniego tygodnia – podała agencja Yonhap, powołując się na komunikat południowokoreańskiego połączonego kolegium szefów sztabów sił zbrojnych. Północnokoreańskie MSZ informowało wcześniej, że sobotnie ćwiczenia, podczas których  także wystrzelono rakiety, były „rutynowe i (zostały przeprowadzone) w samoobronie”.","Pociski ponownie wystrzelono w czwartek ok. godziny 16.30 czasu miejscowego (godz. 9.30 w Polsce) z regionu Pjongan na północnym zachodzie Korei Płn. w kierunku wschodnim – poinformowało południowokoreańskie kolegium szefów sztabów. W komunikacie nie podano jednak  informacji o tym, gdzie spadły pociski.Jest to drugi przypadek wystrzelenia pocisków przez Koreę Północną w ciągu ostatniego tygodnia. W sobotę północnokoreański reżim wystrzelił szereg pocisków krótkiego zasięgu, które spadły do Morza Japońskiego.",,
"Potica, a nie pizza. Franciszek pyta Melanię o ciasto","Podczas nieformalnej rozmowy z Melanią Trump, papież w delikatny sposób zażartował z postury jej męża, prezydenta Stanów Zjednoczonych. Franciszek zapytał ją, co daje Donaldowi do jedzenia. Media przekręciły jego wypowiedź i w kilka sekund z tradycyjnej słoweńskiej potrawy „potica” zrobiły „pizzę”.","Spotkanie papieża Franciszka z parą prezydencką USA trwało pół godziny. Donald Trump pierwszy raz został przyjęty na audiencji w Watykanie. Amerykańskiej głowie państwa towarzyszyły żona Melania oraz córka Ivanka. „Czym go karmisz?”Ta pierwsza miała do papieża Franciszka bardzo osobistą prośbę. Poprosiła, aby pobłogosławił trzymany przez nią w ręce różaniec. Prośba była rzeczywiście wyjątkowa, bo rzadko zdarza się, aby podczas oficjalnej audiencji goście tego formatu prosili papieża o błogosławienie prywatnych przedmiotów.Podczas przywitania Franciszka i pary prezydenckiej doszło także do nieformalnej wymiany zdań między papieżem a Melanią. – Czym go karmisz, poticą? – spytał papież, wskazując z uśmiechem na Trumpa. Pierwsza dama wydawała się być zaskoczona zarówno pytaniem, jak i tym, że Franciszek zna nazwę tradycyjnego słoweńskiego ciasta, czyli potrawy z jej rodzimego kraju. Media od razu podchwyciły tę rozmowę i początkowo podawały, że chodzi o pizzę. Ustalono jednak, że rzeczywiście Franciszek miał na myśli słoweński przysmak, którego jest fanem. Okazuje się, że ilekroć papież ma okazję spotykać gości ze Słowenii, pyta ich właśnie o poticę, czyli słodką roladę z orzechami. Nie da się ukryć, że tym żartem, papież Franciszek w delikatny sposób zażartował z postury prezydenta Trumpa.                                                    Amerykańskiej głowie państwa towarzyszyły żona Melania oraz córka Ivanka (fot. PAP/EPA/ALESSANDRA TARANTINO)",,
"„GPC”: Grupa Stonewall będzie opowiadać, jak w domu zabić dziecko","„Jak bezpiecznie przerwać ciążę w domu” – to nazwa spotkania, które ma odbyć się w siedzibie Grupy Stonewall w Poznaniu. Akcją poznańskich homoseksualistów i feministek zajmuje się już prokuratura. Organizatorzy zapewniają, że nie odwołają wydarzenia. O sprawie informuje „Gazeta Polska Codziennie”.","Grupa Stonewall to poznańskie stowarzyszenie LGBT, działające za przyzwoleniem prezydenta Jacka Jaśkowiaka (PO). Grupa zaczynała od obwieszania miasta tęczowymi flagami, potem organizowała parady równości. Przygotowała też skandalizujące nagranie z przebranym w damski strój mężczyzną, paradującym przed kościołem z lizakiem w kształcie penisa.  „GPC” informuje, że tym razem przedstawiciele LGBT posunęli się o krok dalej. W siedzibie grupy w sobotni wieczór ma się odbyć spotkanie pod nazwą „Jak bezpiecznie przerwać ciążę w domu”. Wśród prelegentów jest kilka feministek i „ekspertka do spraw reprodukcyjnych”.",,
"Używał narzędzi, grzebał zmarłych. Poznajcie Homo naledi – nowo odkryty gatunek praczłowieka","Miał 150 centymetrów wzrostu i mózg wielkości pomarańczy – tak wyglądał Homo naledi, jeden z naszych najstarszych przodków. Jego szczątki odnaleziono głęboko w komorze jaskini w Republice Południowej Afryki. Homo naledi był już na tyle inteligentny, że z powodzeniem używał narzędzi i grzebał swoich zmarłych.","Jest to największe tego typu znalezisko w Afryce i być może jedno z największych odkryć współczesnej antropologii, bo gatunek Homo naledi nie był wcześniej znany nauce. Na jego szczątki natrafiono w jaskini niedaleko Johannesburga w Republice Południowej Afryki. Odkrycie opisano w naukowym czasopiśmie „eLife”. Słowo naledi w języku Sesotho znaczy „gwiazda”. Nasz daleki kuzyn – Homo naledi - nie był zbyt okazały. Mierzył 150 cm wzrostu i ważył 50 kg. Mózg wielkości pomarańczy pozwalał mu sprawnie używać narzędzi. H. naledi miał jednak w sobie coś w specyficznie „ludzkiego”. Podobnie jak współcześni ludzie grzebał zmarłych.",,
„Ukraina straciła mocny głos”. Znani żegnają Pawła Szeremeta,"Śmierć Pawła Szeremeta wstrząsnęła środowiskiem dziennikarskim nie tylko na Ukrainie, Białorusi czy nawet w Rosji. Pracował w zawodzie ponad 20 lat, miał wielu przyjaciół także w Polsce. Hołd jego pamięci w internecie oddają również politycy, z którymi przeprowadzał wywiady.","Paweł Szeremet zginął w środę rano, gdy w samochodzie, którym jechał w centrum Kijowa, eksplodował ładunek wybuchowy. Pochodzący z Białorusi dziennikarz od pięciu lat mieszkał na Ukrainie, gdzie pisał teksty dla gazety internetowej „Ukrainska Prawda” oraz był prezenterem w radiostacji „Wiesti”.Wyrazy współczucia„Znałem Pawła osobiście, współczuję jego rodzinie i bliskim” – napisał na Facebooku prezydent Ukrainy Petro Poroszenko.  Pochodząca z Gruzji szefowa ukraińskiej policji, Chatija Dekanoidze na miejscu wybuchu samochodu, którym jechał dziennikarz przyznała, że był jej dobrym znajomym. – To pierwsza osoba, której udzieliłam wywiadu. Był bardzo dobrym dziennikarzem, dlatego śledztwo w sprawie jego śmierci to będzie dla mnie sprawa honoru – powiedziała.  „O jeden mocny głos mniej”  Głos w sprawie śmierci dziennikarza zabrał także były prezydent Gruzji, obecnie gubernator obwodu odeskiego na Ukrainie, Micheil Saakaszwili. Na portalu społecznościowym opublikował swoje zdjęcie z Szeremetem sprzed kilku dni i przyznał, że w 2009 roku napisał on krytyczną wobec niego książkę, a zaprzyjaźnili się dopiero po Majdanie.  „Jego zabójstwo tylko potwierdza dziś moje poczucie, że nam, całemu państwu, szykują coś strasznego, a klasa polityczna z zamkniętymi oczami prowadzi nas nad przepaść. Powinniśmy ich zatrzymać naszymi okrzykami. Żal tylko, że uczciwa Ukraina straciła właśnie jeden mocny głos” – napisał Saakaszwili. „Zbiorowy grób dziennikarzy”   Kondolencje bliskim dziennikarza złożył także Kreml. Rzeczniczka rosyjskiego MSZ, Maria Zacharowa napisała, że „Ukraina (nie państwo, a system) staje się zbiorowym grobem dziennikarzy”.      O śmierci Szeremeta, niemal jak o narodowej tragedii, informują rosyjskie media, przypominając, że przez wiele lat pracował w Rosji i miał rosyjskie obywatelstwo (podając to jako powód, Aleksandr Łukaszenka odebrał mu białoruskie). Rzadziej w rosyjskich mediach mówi się o tym, że był krytykiem Władimira Putina i nie brakuje głosów, że za jego śmiercią mogą stać rosyjskie służby specjalne, dla których każdy powód, by móc destabilizować sytuację na Ukrainie, jest dobry.  „Szeremeta sadzali na Białorusi, prześladowali w Rosji, śledzili na Ukrainie”  Pawła Szeremeta na swoim blogu wspomina także rosyjski opozycjonista Aleksiej Nawalny. Pisze, że widział się z nim ostatnio, kiedy dziennikarz przyjeżdżał na marsz upamiętniający zastrzelonego pod murami Kremla Borysa Niemcowa. Przytacza ich prywatne dyskusje na temat sytuacji politycznej w Rosji. „Przyznałem mu, że lepiej rozumie wnętrze i tajne myśli byłego pracownika sowieckiej nomenklatury, w jakim kraju by nie mieszkał: na Białorusi, w Rosji czy na Ukrainie. Władza wiedziała, że on potrafi ją przejrzeć i nigdy go nie lubiła: Szeremeta sadzali na Białorusi, prześladowali i wyrzucali z pracy w Rosji, śledzili na Ukrainie” – napisał Nawalny. „Najbardziej kochający życie i odważny człowiek” – napisał o Szeremecie Siergiej Michałok, lider znanego białorusko-ukraińskiego zespołu Brutto. „Gwiazda i mistrz”   Z Pawłem Szeremetem w opublikowanym na ich stronie internetowej liście pożegnała się redakcja gazety „Ukraińska Prawda”, w której pracował.  „On był naszą gwiazdą i naszym mistrzem. Człowiekiem budzącym bezwarunkowy szacunek. (…) Kochał i wierzył w Ukrainę, dlatego krytykował ukraińskie społeczeństwo. Wspierał młodych reformatorów. Z wieloma się przyjaźnił”  – napisali jego współpracownicy.„Koledzy dziennikarze! Dla organów ścigania to sprawa honoru przeprowadzić śledztwo w sprawie zabójstwa Pawła Szeremeta. Dla nas sprawą honoru jest się nie bać, dalej pracować i nie iść na kompromisy ze swoim sumieniem. Cenić nasz zawód bardziej niż swoje miejsce pracy” – apelował ukraiński dziennikarz, Władysław Maistrouk.  „Żegnaj przyjacielu!”  Paweł Szeremet miał przyjaciół także w Polsce. „Paweł Szeremet – znakomity, dziennikarz zabity w zamachu bombowym w Kijowie. Znaliśmy się....” – napisał na Twitterze dyrektor Polskiego Instytutu Spraw Międzynarodowych, Sławomir Dębski.",,
Seria porwań. Grupa uzbrojonych mężczyzn uprowadziła księdza,"W Nigerii porwano duchownego. Księdza Teofila Ndulue uprowadziła grupa uzbrojonych mężczyzn, w piątek wieczorem, w pobliżu jego parafii w stanie Enugu. „Nie znamy na razie żadnych
szczegółów, czekamy na wyniki śledztwa policji” – napisał rzecznik diecezji Enugu, ks. Benjamin Achi.","„Modlimy sięza porwanego i jego rodzinę” – dodał ks. Achi. Wydarzenie miało miejsce zaledwie dwa tygodnie po porwaniu ks.Arinze Madu, wicerektora seminarium duchownego „KrólowejApostołów”, w tym samym nigeryjskim stanie. Kapłan został późniejuwolniony. Wraz z ks. Ndulue liczba katolickich księży porwanych w Nigeriiw ciągu ostatnich miesięcy, wzrosła do ośmiu. Dwóch z nichzginęło. Kościół katolicki w Nigerii, zwłaszcza w południowejczęści kraju, jest wciąż częstym celem ataków przestępców, którzyporywają dla okupu.",,
Na poligonie eksplodował silnik rakiety. Są ofiary i skażenie terenu,"Do tragicznego wypadku doszło na jednym z rosyjskich poligonów. W wyniku pożaru zginęły dwie osoby, a sześć zostało rannych. Jak podało rosyjskie Ministerstwo Obrony – na poligonie doświadczalnym w obwodzie archangielskim, niedaleko miasta Siewierodwińsk, w trakcie testów eksplodował silnik rakietowy.","Jak ustalili rosyjscy dziennikarze, silnik był testowany na jednym z okrętów, a ofiary śmiertelne to specjaliści nadzoru technicznego. Resort obrony w oficjalnym komunikacie podał, że zaobserwowano „krótkotrwały wzrost promieniowania”. Jak podało radio Echo Moskwy, poligon na którym doszło do wypadku wykorzystywany jest do testowania silników rakietowych, w tym służących do przenoszenia pocisków balistycznych. Rosyjskie media pisały o ryzyku skażenia terenu promieniowaniem radioaktywnym. Gubernator obwodu archangielskiego Igor Orłow zapewnił, że nic nie zagraża bezpieczeństwu ludzi i nie ma konieczności przeprowadzania ewakuacji.",,
Zarzuty dla dwóch manifestantów za blokowanie wjazdu na Wawel,"Są zarzuty za blokowanie wjazdu na Wawel. Chodzi o wydarzenia z połowy grudnia ubiegłego roku, gdy grupa manifestujących próbowała zablokować wjazd politykom PiS na wzgórze wawelskie.","Premier Beata Szydło oraz prezes PiS Jarosław Kaczyński byli wśród osób, które przyjechały do Krakowa, aby odwiedzić grób Lecha i Marii Kaczyńskich w miesięcznicę pogrzebu pary prezydenckiej. Doszło do szamotaniny między manifestującymi a policją. – Zarzut blokowania drogi publicznej usłyszały dwie manifestujące osoby – powiedział Sebastian Gleń, rzecznik małopolskiej policji. Jednocześnie przyznał, że droga prowadząca na Wawel nie jest drogą publiczną. Sprawa o ukaranie dwóch manifestujących została skierowana do sądu. Za tamowanie ruchu grozi kara grzywny, która maksymalnie może wynieść 5 tysięcy złotych.",,
Rzymkowski: PE zrównuje edukację seksualną z promocją pedofilii. To aberracja,"– To bardzo słuszny kierunek Unii Europejskiej, która stoi na straży praw obywatelskich i także prawa do edukacji seksualnej. Dzisiaj w Europie jesteśmy takim skansenem średniowiecznym i to się pogłębia – tak Beata Maciejewska (Wiosna) chwaliła w „O co chodzi” w TVP Info przyjęcie przez Parlament Europejski rezolucji krytykującej Polskę za obywatelski projekt ustawy dotyczący edukacji seksualnej. – W tym obywatelskim projekcie nie ma w ogóle mowy o edukacji seksualnej. Jeśli PE stawia znak równości między edukacją seksualną, a promocją pedofilii, to jest jakaś aberracja – ripostował Tomasz Rzymkowski (PiS).","Beata Maciejewska (Wiosna) nie kryła zadowolenia z decyzji PE. – To bardzo słuszny kierunek Unii Europejskiej, która stoi na straży praw obywatelskich i także prawa do edukacji seksualnej. Jako lewica jesteśmy za tym, aby edukacja seksualna była częścią programu w polskich szkołach. Dzisiaj stoimy przed faktem, że PiS próbuje zablokować edukatorów seksualnych – mówiła. Kiedy Tomasz Rzymkowski zaprotestował mówiąc, że rząd nie ma nic wspólnego z omawianym projektem, posłanka odparła: „To projekt, za którym stoi, jak najbardziej polski rząd”. Maciejewska przekonywała, że warto wprowadzić edukację seksualną „ze względu na to, że Kościół katolicki jest dzisiaj takim miejscem, gdzie jest masa pedofilów, którzy nie są w ogóle za to karani”. – Jeśli ma Pani jakikolwiek przykład duchownego… – zareagował na to  Rzymowski. – Bardzo wiele – odparła posłanka. – Ile pani złożyła zawiadomień do prokuratury? – Złożyłam jedno, ale moi koledzy i koleżanki, także złożyli – odpowiedziała.  – Jeżeli ma pani dowody, to polecam po programie złożyć kolejne – nie ustępował  rozmówca.Tomasz Rzymkowski podkreślił, że decyzja PE jest niezrozumiała.  – W tym obywatelskim projekcie nie ma w ogóle mowy o edukacji seksualnej. Jeśli PE stawia znak równości między edukacją seksualną, a promocją pedofilii, to jest to jakaś aberracja – ocenił.Przysłuchujący się tej wymianie zdań Paweł Szramka (Kukiz’15) stwierdził, że zajmowanie się przez PE „ustawą, która jeszcze nie weszła w życie jest niedorzeczne”. – Edukacja seksualna jest potrzebna, ale może być prowadzona w ramach lekcji przygotowania do życia w rodzinie. Ja miałem takie lekcje i niczego mi w mojej edukacji nie brakowało – stwierdził  Szramka. W październiku odbyło się pierwsze czytanie obywatelskiego projektu nowelizacji Kodeksu karnego. Złożyło go stowarzyszenie Stop Pedofilii, aby – jak przekonują autorzy – „zapewnić prawną ochronę dzieci i młodzieży przed deprawacją seksualną i demoralizacją”. W czwartek Parlament Europejski przyjął w Brukseli rezolucję krytykującą Polskę za nowelizację. Pod projektem rezolucji podpisani są europosłowie największych frakcji w PE: EPL, socjaliści, Odnowić Europę, Zieloni i GUE. PE zaapelował w rezolucji, aby polski parlament wstrzymał się od przyjęcia proponowanego projektu ustawy oraz „zapewnił młodzieży dostęp do kompleksowej edukacji seksualnej”. W przyjętej rezolucji PE „wyraża głębokie zaniepokojenie niezwykle niejasnymi, szerokimi i nieproporcjonalnymi przepisami projektu ustawy, które de facto zmierzają do penalizacji upowszechniania edukacji seksualnej wśród nieletnich”. Projekt ustawy inicjatywy Stop Pedofilii wprowadza kary za pochwalanie obcowania płciowego dzieci. Według proponowanych zmian art. 200b Kodeksu karnego, karze grzywny, ograniczenia wolności albo pozbawienia wolności do lat dwóch będzie podlegał ten, kto publicznie propaguje lub pochwala podejmowanie przez dzieci obcowania płciowego. Karze ma podlegać osoba, która „propaguje lub pochwala podejmowanie przez małoletniego obcowania płciowego lub innej czynności seksualnej, działając w związku z zajmowaniem stanowiska, wykonywaniem zawodu lub działalności związanych z wychowaniem, edukacją, leczeniem małoletnich lub opieką nad nimi albo działając na terenie szkoły lub innego zakładu lub placówki oświatowo-wychowawczej lub opiekuńczej”.",,
Franciszek: Błagam Boga o przebaczenie za grzechy pedofilii,"O Boże przebaczenie ws. „otwartej rany” pedofilii w Kościele błagał papież Franciszek podczas mszy w sanktuarium maryjnym w irlandzkim Knock. Zaapelował przy tym o „stanowcze i ostateczne” działania, w celu zabezpieczenia „prawdy i sprawiedliwości”.","Około 45 tys. wiernych, deszcz i dźwięki muzyki irlandzkiej powitały papieża Franciszka w Knock. Od modlitwy prywatnej w ciszy w Kaplicy Objawienia papież rozpoczął wizytę w narodowym sanktuarium Najświętszej Maryi Panny Królowej Irlandii, w drugim dniu swojej pielgrzymki do tego kraju. Podczas przemówienia przed modlitwą „Anioł Pański” Franciszek mówił wiernym: „Niech Matka Boża miłosiernie patrzy na wszystkich cierpiących członków rodziny swego Syna. Modląc się przed jej figurą, zawierzyłem jej w szczególności wszystkie ofiary nadużyć popełnionych przez członków Kościoła w Irlandii”. Po tych słowach rozległy się brawa.– Nikt z nas nie może uwolnić się od wzruszenia z powodu losów osób małoletnich, które doznały wykorzystania, zostały okradzione z niewinności i opuszczone z bliznami bolesnych wspomnień – powiedział papież.– Ta otwarta rana rzuca nam wzywanie, by być stanowczymi i zdecydowanymi w poszukiwaniu prawdy i sprawiedliwości. Błagam Pana o przebaczenie za te grzechy, za zgorszenie i zdradę dostrzegane przez wielu członków rodziny Bożej. Proszę naszą Matkę Najświętszą, by wyjednała uzdrowienie osobom, które zaznały nadużyć i umocniła wszystkich członków rodziny chrześcijańskiej w stanowczym postanowieniu, by nigdy nie pozwolić, aby takie sytuacje się zdarzały – podkreślił Franciszek. Irlandzkie LourdesIrlandzkie sanktuarium w Knock jest porównywane do francuskiego Lourdes. 21 sierpnia w 1879 roku miało tam miejsce objawienie Matki Bożej w towarzystwie św. Józefa i św. Jana Ewangelisty. Po nim wytrysnęło źródełko, któremu pątnicy przypisują cudowne właściwości. Do Knock zaczęły napływać rzesze pielgrzymów. Po dwukrotnym badaniu objawienia zostały oficjalnie uznane przez Kościół.Każdego roku Sanktuarium odwiedza od jednego do dwóch milionów pielgrzymów z całego świata. W 1979 roku w setną rocznicę objawień przybyły tam papież Jan Paweł II. Podniósł kościół do godności bazyliki, a Matce Bożej ofiarował złotą różę.",,
KPRM: sprawa gen. Kraszewskiego nie powinna wpłynąć na awanse generalskie,"Premier Beata Szydło oczekuje, że instytucje opracowujące nowy system dowodzenia: MON i BBN będą to robiły „w duchu konsensusu i odpowiedzialności za rozwój naszej armii oraz w trosce o bezpieczeństwo Państwa” – napisano w komunikacie Kancelarii Premiera. Szefowa rządu uważa też, jak stwierdza komunikat, że zmiany w armii muszą być dokonywane spokojnie i z rozmysłem.","Premier Beata Szydło rozmawiała w ostatnich dniach na temat reformy systemu dowodzenia w polskiej armii zarówno z prezydentem Andrzejem Dudą, jak i zażądała wyjaśnień od szefa MON Antoniego Macierewicza oraz Koordynatora Służb Specjalnych Mariusza Kamińskiego. Prezydent przedstawił swoje wątpliwości dotyczące opracowywanego nowego systemu dowodzenia, jak również wiążących się z tą sprawą awansów generalskich.Gen. Jarosław Kraszewski Tematem konsultacji była też sprawa generała Jarosława Kraszewskiego, dyrektora Departamentu Zwierzchnictwa nad Siłami Zbrojnymi BBN, wobec którego – jak napisano w komunikacie – zgodnie z przepisami Ustawy o ochronie informacji niejawnych, Służba Kontrwywiadu Wojskowego wszczęła postępowanie sprawdzające.Z nieoficjalnych informacji wiadomo, że generał miał wcześniej m.in. zastrzeżenia do kandydatów na generałów zgłoszonych przez szefa MON. Zdaniem Beaty Szydło – jak napisano – „postępowanie to nie powinno mieć wpływu na procedurę dotyczącą awansów generalskich, która leży w gestii Pana Prezydenta”. Ponadto premier wyraziła oczekiwanie, że sprawa generała Kraszewskiego zostanie zakończona „bez zbędnej zwłoki”.Oświadczenie BBN Przed dwoma dniami Biuro Bezpieczeństwa Narodowego poinformowało, że zgodnie z decyzją prezydenta, 15 sierpnia nie odbędzie się uroczystość wręczenia nominacji generalskich oraz admiralskich w Siłach Zbrojnych RP. Prezydent uzasadnił ją brakiem „warunków do merytorycznej oraz uwzględniającej potrzeby armii oceny przedstawionych kandydatur do awansów generalskich”. Andrzej Duda powiązał to z trwającymi pracami i brakiem uzgodnień dotyczących nowego systemu kierowania i dowodzenia Siłami Zbrojnymi RP. Dziś Biuro Bezpieczeństwa Narodowego poinformowało, że do 10 sierpnia Minister Obrony Narodowej przedstawił Prezydentowi RP 14 wniosków w sprawie awansów oficerów Sił Zbrojnych RP na pierwszy, a także kolejne stopnie generalskie.  W ubiegłym roku 15 sierpnia, czyli w uroczystość w święto Wojska Polskiego Andrzej Duda na stopnie generalskie mianował łącznie 8 osób: dwie na stopień generała broni i po trzy na stopień generała dywizji i na stopień generała brygady.",,
Sąd Najwyższy ma zastrzeżenia do preambuły i części poprawek ustawy ws. sądów,"Za niekonstytucyjne i naruszające zasady legislacji należy uznać część poprawek wprowadzonych do uchwalonej w ostatni piątek nowelizacji ustaw sądowych – zaznaczono w poniedziałkowej opinii Sądu Najwyższego. Jak dodano, chodzi m.in. o preambułę do tej noweli.","Nowelizacja ustaw sądowych, której projekt zgłosił PiS, przewiduje m.in. zmiany w systemie odpowiedzialności dyscyplinarnej sędziów i modyfikację procedury wyboru I prezesa Sądu Najwyższego. Sejm uchwalił nowelę w piątek po południu. Wcześniej, po trwających 10 godzin obradach projekt noweli został przedyskutowany przez sejmową komisję, wówczas też wprowadzono do niego 22 poprawki autorstwa Prawa i Sprawiedliwości.  Jak zaznaczono w opinii zamieszczonej na stronie SN – zgodnie z utrwalonym orzecznictwem Trybunału Konstytucyjnego – charakter poprawek oraz tryb ich zgłaszania nie został pozostawiony całkowitej swobodzie ustawodawcy. Przypomniano, że poprawka musi się mieścić w przedmiotowych ramach projektu, a jej dopuszczalność zależy też od etapu prac legislacyjnych. Naruszenie tych zasad stanowi zaś podstawę do uznania niekonstytucyjności ustawy.  Według SN w przypadku części poprawek do nowelizacji ustaw sądowych „mamy do czynienia z taką właśnie sytuacją” i chodzi tu m.in. o dodaną do ustawy preambułę.  Dodana do ustawy preambuła mówi m.in., że nowelizacja zostaje uchwalona „w poczuciu odpowiedzialności za wymiar sprawiedliwości w RP (...) uznając konieczność poszanowania trójpodziału i równoważenia władz”. Wskazano w niej także na poszanowanie „wartości demokratycznego państwa prawnego oraz niezależności i apolityczności sądów”. Jak dodano w opinii, „w ustawie zawarto szereg unormowań, które mają na celu wyeliminowanie roli samorządu sędziowskiego, ograniczenie możliwości wypowiadania się przez sędziów w zakresie dotyczącym niezależności oraz niezawisłości sędziów oraz sądów, zmianę dotychczasowych zasad odpowiedzialności dyscyplinarnej, zdefiniowanie stosunku służbowego sędziego oraz jurysdykcji sędziego”.  W związku z tym – zdaniem SN – w przyjętym akcie prawnym „dochodzi do zalegalizowania ewidentnych naruszeń prawa (bez usunięcia ich przyczyny), które zostały wcześniej dokonane przez ustawodawcę, KRS oraz Prezydenta RP”. Inna z zakwestionowanych w opinii poprawek wprowadziła właściwość Izby Dyscyplinarnej SN w zakresie rozpoznawania wniosków o uchylenie immunitetów sędziów i prokuratorów. Zgodnie z poprawką w sprawach sędziowskich immunitetów w I instancji Izba Dyscyplinarna miałaby orzekać w składzie jednego sędziego, a w II instancji również Izba Dyscyplinarna, ale w składzie trzech sędziów.  Według opinii SN zmiana ma „służyć jeszcze większej centralizacji podejmowania decyzji w zakresie dopuszczalności pociągania do odpowiedzialności karnej oraz tymczasowego aresztowania” sędziów i prokuratorów. „Mając na względzie aktualny status Izby Dyscyplinarnej oraz sędziów tej Izby, analizowaną propozycję należy uznać za bardzo kontrowersyjną, gdyż może ona być odbierana wyłącznie jako przejaw podporządkowania władzy wykonawczej tych grup zawodowych” – dodał SN.  Wicemarszałek Senatu Gabriela Morawska-Stanecka informowała niedawno, że najbliższe posiedzenie Senatu zaplanowane jest od 15 do 17 stycznia przyszłego roku i najprawdopodobniej na tym posiedzeniu Senat zajmie się nowelizacją ustaw sądowych. Senat może przyjąć ustawę bez zmian, wnieść do niej poprawki, może ją też odrzucić w całości. Poprawki lub uchwałę Senatu odrzucającą ustawę Sejm odrzuca bezwzględną większością głosów przy obecności co najmniej połowy posłów.",,
Mocne wystąpienie ambasadora w Berlinie. Stronnicza reakcja niemieckich mediów,"Ponad połowa z ostatnich stu lat niemieckiej polityki wobec Polski była katastrofą. (…) Epoką, w której niemiecka arogancja ujawniła się w całej swej brzydocie, a niemieckie interesy stały zawsze na pierwszym planie – powiedział ambasador Polski w Niemczech Andrzej Przyłębski podczas odbywającej się w Berlinie konferencji polsko-niemieckiej „Stulecie niemieckiej polityki wobec Polski 1918-2018”. Zaznaczył jednak, że na relację obu krajów trzeba patrzeć przez pryzmat wspólnej tysiącletniej historii, ponieważ w tym czasie wydarzyło się także „wiele dobrego między oboma narodami”. Przemówienie Przyłębskiego zostało zauważone przez „Deutsche Welle” i portal Onet, ale wypowiedzi dyplomaty zostały potraktowane bardzo selektywnie.","Andrzej Przyłębski podczas swojego wystąpienia podkreślił, że co prawda świętujemy obecnie stulecie odzyskania przez Polskę niepodległości,  lecz nasza państwowość rozpoczęła się w X wieku i  przez wieki była wzorem do naśladowania przez wiele państw w Europie.  Dlatego przypomniał, że niedawno rozmawiał z prof. Lehnsteadtem na temat koncepcji stworzenia dwóch muzeów wspólnej historii polsko-niemieckiej, które powstałyby w Niemczech i Polsce. Instytucje byłyby wzorowane na warszawskim muzeum historii  „Polin”, które „pokazuje całą historię polskich Żydów, a nie tylko pogromy i Holokaust”.  – Równie ważne jest pokazywanie całej polsko-niemieckiej historii przez całe tysiąclecie. Czyż nie byłoby miło, gdyby młodzież z obu krajów, ale także młodzież z całego świata, mogła dowiedzieć się, jak wiele dobrego wydarzyło się między oboma narodami? – pytał polski ambasador. Przypomniał też zdarzenia z historii Polski, kiedy Niemcy zafascynowani polską kulturą dobrowolnie ulegali polonizacji. Przyłębski podkreślił jednak, że jeśli chodzi o wspólną historię, która dotyczy tylko ubiegłego wieku, to sprawa jest znacznie trudniejsza. – Ponad połowa z ostatnich stu lat niemieckiej polityki wobec Polski była katastrofą. (…) Epoką, w której niemiecka arogancja ujawniła się w całej swej brzydocie, a niemieckie interesy stały zawsze na pierwszym planie – powiedział ambasador Polski w Niemczech.  Polski ambasador wykazał też, że Niemcy mówiąc o II wojnie światowej redukują swoją odpowiedzialność do Holokaustu „tak, jakby Adolfowi Hitlerowi przede wszystkim lub wyłącznie chodziło o wymordowanie europejskich Żydów”. – Polskie ofiary, a pierwsze padły zaraz po wybuchu wojny, są dziś niemal zupełnie zapomniane lub bagatelizowane, co wyraźnie pokazuje dyskusja o zbrodniach Wehrmachtu, a ostatnio o odszkodowaniach wojennych – mówił Andrzej Przyłębski. Polski dyplomanta podkreślił też, że „przełom 1989 roku nie przebiegał tak, jak chciała większość Polaków”, a polsko-niemiecki traktat o dobrym sąsiedztwie i przyjaznej współpracy z 1991 roku „z dzisiejszego punktu widzenia nie jest w pełni zadawalający”, a niektóre punkty traktatu nie zostały do dziś zrealizowane. Zaznaczył jednak, że rozmowy są kontynuowane i przypomniał fakt, że na początku listopada odbyły się polsko-niemieckie konsultacje międzyrządowe.  Przyłębski pozostając w temacie obecnych relacji między oboma krajami zaznaczył, że Polska do 2015 roku była biernym obserwatorem polityki europejskiej, ale obecnie, choć może być postrzegana jako trudny partner, to zaangażowana jest w reformę Unii Europejskiej oraz chętnie widziana jako uczestnik lub twórca wielu nowych projektów. Jako przykład wskazał Trójmorze, którego idea początkowo traktowana była, jak zaznaczył polski dyplomata, z lekceważeniem i śmiechem, a obecnie Niemcy chcą się w ten projekt zaangażować. „Selektywna relacja” Wystąpienie polskiego ambasadora zostało skomentowane m.in. przez niemieckiego nadawcę „Deutsche Welle”, a tekst później podały niektóre media w Polsce, m.in. portal Onet, który należy do niemieckiego koncernu Ringier Axel Springer. W artykule pt. „Polsko-niemiecka konferencja w Berlinie: komplementy i krytyka” zostały pominięte wszystkie pozytywne elementy polsko-niemieckich relacji oraz pomysły na budowę tych relacji w przyszłości, które wymieniał polski ambasador. Zamiast tego zestawiono komplementy, które w swoim wystąpieniu na konferencji skierował wobec Polski szef niemieckiego MSZ Heiko Maasa, z bardzo selektywnie wybranymi wypowiedziami polskiego ambasadora. W siedzibie niemieckiego MSZ w Berlinie trwa międzynarodowa konferencja „Stulecie niemieckiej polityki wobec Polski 1918-2018”, będąca kolejnym polsko-niemieckim wydarzeniem związanym z setną rocznicą odzyskania przez Polskę niepodległości.",,
Wystawa poświęcona pamiętnej pielgrzymce otwarta na Jasnej Górze,"Kilkadziesiąt niepublikowanych wcześniej fotografii, fragmenty homilii i przemówień papieskich, a także reakcje władz oraz zagranicznej prasy zgromadzono na otwartej w sobotę na Jasnej Górze wystawie upamiętniającej pierwszą pielgrzymkę Jana Pawła II do Polski przed 40 laty.","Przygotowaną przez katowicki oddział IPN plenerową wystawę pt. „Wstańcie, chodźmy... Pierwsza pielgrzymka Jana Pawła II do Polski” otwarto na wałach jasnogórskich przy Bastionie Ojca Augustyna Kordeckiego.              Jeden z autorów ekspozycji, dyrektor katowickiego oddziału IPN Andrzej Sznajder wskazał, że trudno o lepsze miejsce dla takiej wystawy; wcześniej była ona prezentowana w Zamku Królewskim w Warszawie. – Naszym zamiarem jest, by w ciągu mniej więcej 9 miesięcy odwiedziła wszystkie miejsca, w których wówczas przebywał papież – powiedział Sznajder.              Autorzy wystawy postanowili opowiedzieć historię pielgrzymki Jana Pawła II przede wszystkim za pomocą ok. 40 fotografii z zasobów Instytutu Prymasowskiego oraz archiwum IPN. Zostały one wzbogacone fragmentami przemówień i homilii papieskich. Jak zaznaczył dyrektor, to subiektywny wybór, który ma zachęcić do sięgania do pełnych tekstów. Lekcja historii               Przeor Jasnej Góry o. Marian Waligóra ocenił, że dzięki wystawie pielgrzymka Jana Pawła II sprzed 40 lat może „na nowo odżyć w naszych sercach”. – Oczywiście dla młodych ludzi to jest piękna lekcja historii (...) Dla nas, starszych, jest to przypomnienie tych wydarzeń – powiedział. Podkreślił, że pielgrzymka papieża była niezwykle radosnym czasem dla Polaków w trudnych czasach.              Wystawa będzie prezentowana na Jasnej Górze do 27 sierpnia. Jej organizatorami są – obok katowickiego IPN – także Jasnogórski Instytut Maryjny oraz Stowarzyszenie Solidarność i Niezawisłość.              Od początku maja w jasnogórskim Arsenale czynna jest już wystawa „Człowiek zawierzenia”, również poświęcona papieskiej pielgrzymce sprzed 40 lat. Zobaczyć można m.in. fotel papieski, służący Janowi Pawłowi II podczas pobytu na Jasnej Górze w 1979 roku, używane przez papieża szaty i przedmioty liturgiczne, a także liczne papieskie dary, stuły, różańce, pierścienie czy świece. Są także obrazy, rzeźby i płaskorzeźby, pamiątkowe monety i medale oraz dokumenty z papieskim błogosławieństwem.",,
Wypadek policjanta z motocyklowej eskorty papieskiej,"W centrum Rzymu doszło w niedzielę do wypadku, w którym uczestniczył jadący na motorze policjant z eskorty papieża Franciszka – podał dziennik „Il Messaggero”. Doszło do zderzenia z prywatnym samochodem. Policjant trafił do szpitala.","Do wypadku doszło na dużej handlowej ulicy Cola di Rienzo niedaleko Watykanu. Policjant w cywilu był w eskorcie papieża, który wtedy wracał z kościoła anglikańskiego, gdzie złożył wizytę.  Samochód, którego kierowca wykonywał manewr zawracania, uderzył w motor. Funkcjonariusz trafił do szpitala. Nie podano, w jakim jest stanie.  Papież Franciszek porusza się w Rzymie nierzucającym się w oczy samochodem średniej klasy, nie najnowszym zresztą, i z niewielką tylko ochroną. Trasa przejazdu jest natomiast pilnie strzeżona, a policja czuwa na skrzyżowaniach, by nikt niepożądany nie wyjechał z przecznicy. Policjant – motocyklista w cywilu – najwyraźniej nie został uznany za członka papieskiej eskorty.",,
Kampania coraz ostrzejsza,"Kampania przed jesiennymi wyborami parlamentarnymi robi się coraz bardziej gorąca. Zamiast programów, czy rzeczowych dyskusji, mamy bezpardonową walkę, a politycy pojawiają się w najróżniejszych miejscach kraju. W czwartek doszło do kłótni o listy wyborcze PiS. Konkurenci nazwali je „listami wstydu”.","Dzień po rejestracji list wyborczych, Platforma pod hasłem „listy wstydu""  prześwietla kandydatów PiS. Chodzi o prokuratorów w stanie spoczynku, którzy startują do parlamentu. Według PO nie powinni, ale PiS broni swoich i odpowiada, że Platforma nie zna prawa Nie powinni być na listach?– Oni kompromitują Prawo i Sprawiedliwość, i nigdy w życiu nie powinni znaleźć się na listach partii – uważa poseł PO Paweł Olszewski. O kim mowa? Były szef ABW i prokurator w stanie spoczynku Bogdan Święczkowski otwiera listę PiS w Wałbrzychu. Z kolei były prokurator krajowy Dariusz Barski jest „dwójką” w Łodzi.– Prokuratorowi nie wolno podejmować zajęć, które mogłoby osłabiać zaufanie do jego bezstronności. Start w wyborach jest ewidentnym działaniem, które osłabia to zaufanie – uważa inny poseł PO Grzegorz Karpiński.– Nieznajomość prawa u posłów PO jest tak żenująca, że wręcz można ją nazwać głupotą. Prokurator w stanie spoczynku może kandydować do Sejmu RP – ripostują politycy PiS. Również Prokuratura Generalna uważa, że nie ma mowy o złamaniu prawa. Prezes PiS na WesterplatteSam prezes partii Jarosław Kaczyński był w Gdańsku. Odwiedził m.in. Westerplatte i Stocznię Gdańską. – Nie może być tak, że nawet ci, którzy jakoś wiążą koniec z końcem, byli coraz mniej pewni swojej pracy – mówił. Podobnie wypowiadał się wicepremier Waldemar Pawlak, który odwiedził Piłę. – Jak mamy miejsca pracy, ciekawą, atrakcyjną pracę, to mamy pewność i bezpieczeństwo społeczne, socjalne. Czujemy się pewnie – podkreślał prezes PSL.  SLD chce komputerów dla uczniówPo Polsce jeżdżą też politycy SLD. Były premier Leszek Miller i jednocześnie kandydat SLD z Gdyni, odwiedził Akademię Marynarki Wojennej. Z kolei szef Sojuszu Grzegorz Napieralski prezentował pomysł zakupu małych komputerów dla wszystkich uczniów. – Inwestowanie w nowoczesność, to jest przynajmniej 25 proc. udziałów w PKB, a na pewno 50 proc. udziałów na rynku pracy. To jest wielka szansa dla młodych ludzi – mówił. Konferencję przerwała młodzieżówka PO, która przedstawiła wyliczenia, ile pomysły SLD mogą kosztować...Nie tylko SLD mówiło o edukacji. PJN zaprezentowało nowy spot, w którym porusza ten temat. – Jesteśmy po stronie 72 procent obywateli naszego kraju, którzy są przeciwni posyłaniu sześciolatków do szkół – podkreślał europoseł Marek Migalski. Janusz Palikot domagał się zaś lekcji etyki w szkołach i zmian dotyczących lekcji religii. Ruch Palikota wraz z Polską Partią Pracy to jedyne komitety spoza parlamentu, które zarejestrowały listy wyborcze w całym kraju.",,
Waszczykowski: KE nie ma prawa ingerować w proces legislacyjny w Polsce,"Komisja Europejska nie ma prawa ingerować w proces legislacyjny w Polsce – uważa Witold Waszczykowski. Eurodeputowany Prawa i Sprawiedliwości odniósł się do listu, który wiceprzewodnicząca Komisji Europejskiej Vera Jurova napisała do prezydenta, premiera oraz marszałków Sejmu i Senatu. Apelowała w nim o skonsultowanie procesu legislacyjnego w Polsce z Komisją Wenecką.","Jak mówił Witold Waszczykowski, wszelka ingerencja instytucji europejskich w proces reformowania wymiaru sprawiedliwości jest nieuprawniona, boż nie ma do tego podstaw w prawie. Kwestie te zostały dawno temu przekazane jako prerogatywa państwa członkowskiego – podkreślał eurodeputowany Prawa i Sprawiedliwości.   Dodał, że w związku tym w każdym państwie członkowskim Unii Europejskiej wymiar sprawiedliwości wygląda inaczej, bo nie ma jednego wzoru, który powodowałby, że można stworzyć we wszystkich państwach europejskich jeden wymiar sprawiedliwości.   Każde ma inne uwarunkowania polityczne, historyczne czy kulturowe – mówił Witold Waszczykowski.  Zaznaczył, że Komisja Wenecka nie jest instytucją europejską, a ciałem doradczym przy Radzie Europy.",,
Jarosław Kaczyński: Szanse na zakończenie sporu z KE oceniam na 80 proc.,– Planujemy dokonać uzgodnionych z Komisją Europejską zmian w przepisach dotyczących sądownictwa – powiedział prezes PiS Jarosław Kaczyński w rozmowie z „Gazetą Polską”. Jego zdaniem szanse na zakończenie sporu Polski z Komisją ws. praworządności wynoszą 80 proc. – Może się to stać niebawem – ocenił.,"Kaczyński zapytany o ocenę szans na porozumienie Polski z Komisją Europejską oświadczył, że z informacji, którymi dysponuje, „wynika, że to porozumienie jest możliwe”. – Planujemy dokonać zmian w prawie uzgodnionych z KE – zapowiedział, dodając, iż nie jest to łatwe, „ale unormowanie sytuacji tego wymaga”.PiS złożyło w Sejmie projekty dotyczące nowelizacji ustaw: o ustroju sądów powszechnych, o Sądzie Najwyższym i o Trybunale Konstytucyjnym. Projekt dotyczący przepisów o TK przewiduje, że prezes Trybunału zarządza ogłoszenie trzech nieopublikowanych wyroków TK z 2016 r. w terminie siedmiu dni od wejścia w życie tej nowelizacji.Z kolei projekt zmian w ustawach o ustroju sądów powszechnych i SN zakłada m.in. dwustopniową procedurę konsultacji przy odwołaniu prezesa lub wiceprezesa sądu - minister sprawiedliwości najpierw zasięgałby opinii kolegium sądu, a jeżeli ta byłaby negatywna, zwracałby się do KRS. W projekcie PiS zaproponowano też zrównanie wieku przechodzenia w stan spoczynku sędziów dla kobiet i mężczyzn do 65 lat. Możliwy przełomDo inicjatywy posłów PiS „z najwyższą sympatią” odniósł się szef KE Jean-Claude Juncker. Nie chciał jednak przesądzić, czy propozycje te mogą oznaczać przełom w sporze między polskimi władzami a Komisją dotyczącym praworządności. Zapowiedział, że kierowana przez niego instytucja będzie analizować to, co zostanie uchwalone przez polski parlament.Prezes PiS skomentował także sprawę nowelizacji ustawy o IPN, która wywołała krytykę m.in. ze strony Izraela i USA. Stwierdził, że w tym przypadku sprawa „nie jest taka prosta”.– W tle jest także kwestia roszczeń, bo chociaż może nie ma bezpośredniego związku między tymi sprawami – chcę wierzyć, że go nie ma – to jednak zbieżność czasowa jest oczywista. Chodzi o mienie obywateli RP narodowości żydowskiej, którzy zginęli z rąk Niemców w czasie wojny i nie pozostawili spadkobierców – zaznaczył Kaczyński. – Co do samej nowelizacji ustawy o IPN mogę powiedzieć tyle, że jest ona obowiązującym w Polsce prawem. Nie wiem, jaką decyzję podejmie Trybunał Konstytucyjny, zobaczymy – dodał.",,
Premier: Prawo i Sprawiedliwość potraktowało Polskę jako najwyższą wartość,"Chcemy zaangażować się w budowanie poziomu życia takiego, jak w państwach Europy Zachodniej, ale wierzę, że w dekadę lub dwie przeskoczymy tamten poziom życia – powiedział premier Mateusz Morawiecki podczas pikniku rodzinnego w Stalowej Woli (woj. podkarpackie). Premier podkreślał, że PiS potraktowało Polskę jako najwyższą wartość.","Morawiecki podkreślił, że na realizację programów społecznych rząd przeznacza rocznie 85-90 mld zł.– Jest dzisiaj szczególny czas - mamy rzeczywiście kilka najbliższych tygodni decydujących być może o dekadach, a więc zapytajmy siebie, naszych przyjaciół, sąsiadów, rodziny, najbliższych, czy chcemy, żeby państwo było stalowe jak ze stali, żeby miało stalową wolę realizacji programów społecznych czy żeby było państwem tekturowym? – mówił szef rządu w Stalowej Woli.– Chcemy zaangażować się w kolejnych latach w to, co jest dla Polski najważniejsze - budowanie poziomu życia takiego albo jeszcze lepszego, jaki jest w państwach Europy Zachodniej - to jest nasz cel, to jest dzisiaj nasz punkt odniesienia, ale ja wierzę, że za dekadę lub dwie w stosunku do niektórych państw przeskoczymy tamten poziom życia i będziemy lepiej, piękniej żyli i mieli również dużo więcej wolności – dodał Morawiecki.Premier Morawiecki zwrócił uwagę na symboliczną nazwę tego miejsca: „potrzebujemy stalowej woli do przebijania dalej szklanych sufitów niemożności, które krępowały nas w czasach III RP”. – Prosimy o stalową Wolę i ją deklarujemy – powiedział.Prosił zgromadzonych, by odpowiedzieli sobie na pytanie, „czy lepiej żyło się w Polsce 4 lata temu, czy teraz?”. Czy było wtedy łatwiej o pracę, jak wyglądała polityka senioralna, wobec rodzin. I czy lepiej się żyło rodzinom wielodzietnym.",,
Zagórski: e-prawo jazdy prawdopodobnie na przełomie roku,"Planujemy, że rząd przyjmie pakiet deregulacyjny umożliwiający wprowadzenie e-prawa jazdy jeszcze we wrześniu; da to szansę na wprowadzenie e-prawa jazdy na przełomie roku – powiedział Minister Cyfryzacji Marek Zagórski.","– Rozwiązaliśmy ostatni problem dotyczący pakietu deregulacyjnego i projekt tej ustawy będzie mógł zostać przyjęty przez Radę Ministrów jeszcze we wrześniu. Jeżeli to się uda, niezwłocznie po wyborach projekt trafi do Sejmu, a to oznacza, że na przełomie roku ustawa może zostać przyjęta – wyjaśnił szef MC.Dodał, że zgodnie z nowymi przepisami za brak prawa jazdy podczas kontroli drogowej kierowca nie będzie karany mandatem. W tej chwili mandat za to wykroczenie wynosi 50 zł.–  Podobnie będzie z dowodem rejestracyjnym pojazdu i potwierdzeniem polisy OC. Po wejściu w życie tych przepisów jesteśmy gotowi niezwłocznie „włożyć” e-prawo jazdy w aplikację mObywatel, co będzie rozwiązaniem uzupełniającym. Dziś nie chcemy tego robić, bo mogłoby to wprowadzać w błąd obywateli – wyjaśnił.",,
CBOS: PiS wciąż liderem; w Sejmie pięć ugrupowań,"Gdyby wybory parlamentarne odbyły się na przełomie czerwca i lipca PiS uzyskałoby 40 proc. poparcie osób deklarujących udział w głosowaniu; na PO zagłosowałoby 16 proc., na Kukiz'15 – 8 proc., na SLD – 7 proc., a Nowoczesna uzyskałaby 5 proc. – wynika z sondażu CBOS.","Pozostałe ujęte w sondażu partie nie przekroczyłyby progu wyborczego. PSL uzyskałby 3 proc. głosów, partia Wolność Janusza Korwin-Mikkego – 2 proc., a Partia Razem – 0 proc.Niezdecydowanych, któremu ugrupowaniu udzieliliby poparcie było 15 proc. respondentów deklarujących udział w wyborach. Udział w wyborach deklaruje 67 proc. badanych Gdyby wybory parlamentarne odbywały się na przełomie czerwca i lipca wzięłoby w nich udział 67 proc. ankietowanych, do urn nie poszłoby 17 proc., a niezdecydowanych było 15 proc.Sondaż został przeprowadzony w dniach 28 czerwca-5 lipca 2018 r. na liczącej 999 osób grupie dorosłych mieszkańców Polski. ",,
"Taktyka zeznań Donalda Tuska, czyli jak zrobić z siebie ofiarę prześladowań [OPINIA]","Afera hazardowa i Amber Gold wybuchły jedna po drugiej w ciągu trzech lat. W sprawie jednej i drugiej zeznawał Donald Tusk. I jedną, i drugą kwitował solenną obietnicą, że wyjaśni wszystko do końca. Pierwszej nie wyjaśnił, a co do drugiej, ma teraz pretensje do przewodniczącej Małgorzaty Wassermann, że do tej pory sprawy nie rozwikłała. To tylko jeden z chwytów w taktyce, jaką przyjął były premier na ostatnim posiedzeniu komisji ds. Amber Gold.","Poniedziałkowe zeznania Donalda Tuska trwały zaledwie siedem godzin. Zaledwie, bo b. premier mógłby zeznawać o wiele dłużej. Jego wystąpienie przed komisją hazardową trwało prawie dwa razy tyle. Kończyło się przed godz. 22 i wszyscy mieli już tego serdecznie dość. W tym szaleństwie była metoda, i to starannie dopracowana. Poznaliśmy ją choćby z taśm nagranych w restauracji Sowa i Przyjaciele, na których słychać rozmowę Leszka Millera i Aleksandra Kwaśniewskiego. Były prezydent pocieszał w niej byłego premiera, że jego trud podczas zeznań przed  komisją Rywina nie poszedł na marne. Z doświadczeń Leszka Millera skorzystał bowiem Donald Tusk, przygotowując się do wystąpienia przed komisją hazardową. Tusk odrobił lekcje, kazał przeanalizować wszystkie błędy popełnione przez Millera podczas zeznań kilka lat wcześniej. Wnioski były proste: powołać przychylną komisję i odpowiadać tak długo, aby wszyscy zaczęli przysypiać. Plan się wówczas powiódł. W lutym 2010 r. zeznania Donalda Tuska trwały 13 godzin i ciągnęły się niemal do godz. 22. Późniejszy przekaz w głównych mediach podkreślał wiarygodność zeznań premiera i jego obietnicę wyjaśnienia sprawy. Taktyka byłego premiera podczas poniedziałkowego przesłuchania musiała być nieco zmodyfikowaną receptą sprawdzoną podczas wystąpienia ws. afery hazardowej. Zakładała wprawdzie, by również mówić nieprzerwanie tak długo, by wszyscy zaczęli przysypiać. Kiedy jednak już nie będzie się dało dłużej zagadywać, trzeba wprowadzić chaos, by potem wytknąć, że komisja nie panuje nad obradami. Gdyby i to zaczęłoby zawodzić, należało skupić się nad szczegółami, ale tylko tymi, które przygotowali posłowie totalnej opozycji. Tyrady Donalda Tuska odbiegające od treści pytania były nader częste. Gdy wreszcie zaczęto mu przerywać, oburzał się, że komisja nie daje mu pełnej swobody wypowiedzi. Dochodziło do sytuacji, które bawiły samego świadka, np. na pytanie posła Jarosława Krajewskiego „czy ciążył na panu obowiązek koordynacji służb specjalnych?”, prosił o powtórzenie: „ciąży czy ciążył?”. W odpowiedzi usłyszał: „pytanie jest chyba jasne jako do byłego premiera, nie obecnego”. Nie mogąc się już dłużej przekomarzać, świadek uznał ze śmiechem: „faktycznie”. I w końcu odpowiedział krótko i na temat. Szkoda, że dostępnych instrumentów Donald Tusk nie wykorzystał, gdy miał je pod ręką. Mógł sam tę sprawę wyjaśnić. Podobnie jak w przypadku choćby afery hazardowej, gdy na koniec swojego zeznania przed komisją podkreślił: „będę chciał tę sprawę doprowadzić do końca. Przyszłość to potwierdzi”. Właściwie ówczesne oświadczenie premiera Tuska wciąż jest aktualne, w końcu przyszłość wciąż jeszcze przed nim. Jednak na razie Donald Tusk jest zajęty porządkowaniem przeszłości, bo wkrótce może dojść do jego kolejnego wystąpienia przed komisją śledczą, tym razem ds. wyłudzeń VAT. Dlatego zaraz po zakończeniu posiedzenia komisji przedstawiał dziennikarzom nową wersję zdarzeń sprzed kilku lat. Według niego obecne śledztwo ws. Amber Gold jest częścią większej całości. – Pierwszym punktem była narracja: „Polska w ruinie”. Gdy okazało się, że po rządach moich i premier Kopacz Polskę stać na wypłacenie 500 plus polskim dzieciom, to trzeba było wytłumaczyć, jak to możliwe. PiS skonstruował więc tezę, że te pieniądze się znajdą, bo będzie odzyskany VAT – opowiadał były premier.",,
Kto gra w Polsce Ukrainą?,"– Kwestia ukraińska jest w Polsce rozgrywana na użytek wewnętrzny do mobilizowania elektoratu skrajnego, który widzi w Ukrainie zagrożenie - powiedział w programie „O co chodzi” Wojciech Mucha, szef publicystyki Gazety Polskiej Codziennie.  Tematem programu były relacje polsko – ukraińskie.  – Wykorzystywany jest w tym przypadku trwały ból części naszych rodaków, którzy mają złe doświadczenia z Ukrainą – ludzie, którzy często przeżyli tamten okres lub mają jakieś doświadczenia rodzinne.  Są bombardowani informacjami, że oto na Ukrainie odradza się banderyzm.  Jesteśmy rozgrywani przez wewnętrzne siły, które to chcą skanalizować,  ale i zewnętrzne. Nie nie może być bardziej radosnego dla tzw. trzeciej strony niż widzieć, że Polacy i Ukraińcy targają się za łby – mówił Mucha. Odmiennego zdania był redaktor Jan Pospieszalski.",,,
Recep Tayyip Erdogan w Kijowie: nie uznajemy aneksji Krymu,"Ankara popiera suwerenność Ukrainy, integralność jej granic, nie uznaje dokonanej przez Rosję aneksji Krymu i opowiada się za rozwiązaniem konfliktu w Donbasie w duchu porozumień z Mińska – oświadczył w Kijowie prezydent Turcji Recep Tayyip Erdogan.","Turecki przywódca złożył oficjalną wizytę na Ukrainie, gdzie przeprowadził trwające ponad trzy godziny rozmowy z prezydentem Petrem Poroszenką. Po ich zakończeniu szefowie obu państw wzięli udział w posiedzeniu Rady Strategicznej Wysokiego Szczebla Ukraina-Turcja.– Raz jeszcze zapewniłem pana Poroszenkę, że Turcja nadal będzie popierała suwerenność Ukrainy, jej integralność terytorialną, włączając w to Krym oraz konsolidację polityczną. Nie uznajemy i nie uznamy bezprawnej aneksji Krymu – powiedział Erdogan na wspólnej konferencji prasowej z Poroszenką. Turcja martwi się o krymskich Tatarów Jak podkreślił, Turcja z uwagą obserwuje sytuację Tatarów na zajętym przez Rosję Krymie. – Będziemy koordynowali z Ukrainą działania w tej kwestii – dodał. Erdogan wypowiedział się również na temat konfliktu między ukraińskimi siłami rządowymi a prorosyjskimi separatystami, którzy od 2014 r. zajmują część zagłębia węglowego Donbas na wschodzie Ukrainy. – Ten problem może zostać rozwiązany tylko zgodnie z prawem międzynarodowym i z uwzględnieniem integralności terytorialnej Ukrainy, dlatego popieramy proces miński – powiedział prezydent Turcji. Wsparcie Turcji kluczowePoroszenko poinformował ze swej strony, że Kijów i Ankara będą pogłębiać partnerstwo strategiczne. – Liczymy także na zaangażowanie Turcji w międzynarodowej grupie przyjaciół na rzecz deokupacji Krymu – oświadczył. – W najbliższym czasie bardzo ważne będzie także dla nas wsparcie naszych partnerów, w szczególności Turcji, w sprawie rozmieszczenia misji pokojowej ONZ w niektórych rejonach obwodów donieckiego i ługańskiego – powiedział Poroszenko po spotkaniu z Erdoganem.",,
Jakóbik: Rosyjski dostawca już nigdy nie postawi nas pod ścianą,"– Rozbudowa terminala LNG w Świnoujściu o nowe funkcje pomoże naszej gospodarce i sprawi, że będzie on bardziej rentowy. Jest to oprócz kwestii związanych z bezpieczeństwem energetycznym także przedsięwzięcie biznesowe – mówił w rozmowie z portalem tvp.info redaktor naczelny portalu BiznesAlert Wojciech Jakóbik. – Nie ma już powrotu do przeszłości, czyli do archaicznego kontraktu jamalskiego, który kwestionowała Komisja Europejska – podkreśla ekspert.","Petar Petrović: W Świnoujściu podpisano umowę na dofinansowanie przez Unię Europejską rozbudowy istniejącego już terminalu gazu skroplonego LNG. Mają powstać dodatkowe instalacje, które zwiększą moc regazyfikacyjną terminalu. Ma to pozwolić na zwiększenie zdolności przeładunkowej terminalu o połowę. Jak duże znaczenie dla bezpieczeństwa energetycznego Polski ma ta rozbudowa? Wojciech Jakóbik: Terminal LNG to dużo więcej niż dywersyfikacja źródeł dostaw gazu gazociągami do Polski. Oczywiście, chodzi o bezpieczeństwo energetyczne i zmniejszenie zależności od obecnego głównego dostawcy. Terminal można też wpisać w całą polską gospodarkę. Gaz skroplony może służyć do zmniejszenia emisji w transporcie, do napędzania ciepłownictwa gazowego, które jest mniej emisyjne niż węglowe, a zatem może pomóc w transformacji całej gospodarki. Do tego potrzebne są jednak nowe funkcjonalności. Oprócz już dostępnej możliwości sprowadzania gazu i wpuszczania go do sieci gazociągowej po to, żeby Polacy mieli inny niż rosyjski gaz w palnikach, dochodzą nowe możliwości. Są to m.in. transport na cysterny, który już się odbywa, ale jego skala ma ulec zwiększeniu, transport niewielkiej ilości gazu do mniejszych odbiorców w basenie Morza Bałtyckiego, a także bunkierka LNG, dostarczająca paliwo gazowe na statki. W jakim celu powstanie bocznica kolejowa? Chodzi o to, żeby surowiec był dostarczany także w ISO-kontenerach kolejom w różne miejsca na świecie i w Europie. To wszystko razem ma zwiększyć rentowność obiektów. Terminal będzie służył do o wiele większej liczby rzeczy niż tylko do dostaw do sieci. Pomoże gazyfikować Polskę, być może będzie opcją atrakcyjną także dla odbiorców w krajach sąsiednich. Przecież Niemcy dalej nie mają terminalu na gaz skroplony; Litwini go mają, ale jego skala jest dużo mniejsza niż polskiego. Nasz kraj jest też dobrze połączony z państwami Grupy Wyszehradzkiej, z Ukrainą, więc im bardziej rozbudujemy terminal o nowe funkcje, tym lepiej będzie on funkcjonował wewnątrz polskiej gospodarki, będzie bardziej rentowny i będzie dawał zarobek. Jest to oprócz kwestii związanych z bezpieczeństwem energetycznym także przedsięwzięcie biznesowe. Czy wiemy, jaka będzie cena gazu? Mając swobodny wybór dostawcy, otrzymamy najlepszą ofertę. Będzie też możliwa liberalizacja rynku gazu, gdyż okaże się, że temat stanie się mniej polityczny, będzie można wpuszczać nowych graczy, ponieważ rynek będzie właściwie zaopatrzony z różnych kierunków i będzie bardziej przypominał rynek brytyjski, niemiecki niż ukraiński czy bułgarski – takie, które były przez długi czas zależne od gazu rosyjskiego. Tak jak Ukraińcy od 2015 r. zrezygnowali z dostaw od Gazpromu, sprowadzając surowiec z UE, tak samo Polska w 2022 r. być może porzuci dostawy z Rosji. Może się tak zdarzyć, że o tak duży rynek jak polski Rosjanie będą chcieli jednak zawalczyć i zaoferują dobrą cenę. Ale nie ma powrotu do przeszłości, czyli do archaicznego kontraktu jamalskiego, który kwestionowała Komisja Europejska, któremu przygląda się prokuratura. Dzięki wolności wyboru sankcjonowanej przez dostęp do nowej infrastruktury Polacy już nigdy nie będą postawieni pod ścianą przez głównego dostawcę rosyjskiego. Teraz terminal ma najwyższy poziom wykorzystania mocy spośród 22 lądowych obiektów tego typu w Europie. Nasz terminal jest wykorzystywany w prawie 60 proc., a cała jego przepustowość jest zarezerwowana przez polskiego państwowego odbiorcę PGNiG i to sprzężenie powoduje, że obiekt ten jest rentowny, że współpraca polskich spółek powoduje animację rynku gazu i dzięki temu rozwijają się dostawy LNG, mamy dostawy z USA i część z nich dociera na rynek polski. Ceny te muszą być konkurencyjne do oferty europejskiej. Natomiast pozostała część trafia na rynki światowe. To sprzężenie zabezpiecza rentowność obiektu, który nie wymaga przez to subsydiów. Jest rzeczywiście ewenementem na skalę europejską. Docelowo do 2022 r. ma dojść do sytuacji, w której będziemy mieć zdrowy rynek napędzany przez różne źródła, który nie będzie mógł zostać zacementowany przez Gazprom. W miejscach, gdzie takiego sprzężenia nie ma, np. w Chorwacji, doszło do tego, że władze chcą zbudować gazoport, ale żaden klient nie urentowni tego przedsięwzięcia ponieważ ma już podpisaną umowę terminową z Gazpromem. Firma ta zdołała, korzystając z szybkiej liberalizacji rynku, zacementować go, podpisując umowy z kluczowymi dostawcami. Czy potrzebny nam jest drugi gazoport? Nie ma ostatecznej decyzji w tej sprawie. Być może z powodu rosnącego zapotrzebowania na gaz w Polsce celowe będzie sprowadzenie FSRU (Floating Storage and Regasification Unit) czyli jednostki magazynującej i skraplającej gaz na wodzie, takiego statku, który działa jak gazoport. Jest to przedsięwzięcie analogiczne do tego, co Litwini mają w Kłajpedzie i być może celowe będzie sprawdzenie takiego obiektu także do Polski. Być może wydzierżawimy taką jednostkę, a może ją kupimy.  Budowa gazociągu Baltic Pipe ma zakończyć się w drugiej połowie 2022 r. Uda się dotrzymać terminu? Termin jest dopasowany do ustaleń operatorów Gas-Systemu z Polski i Energinet z Danii. Na razie terminarz nie jest zagrożony. W październiku 2022 r. ma być gotowy gazociąg, który pozwoli porzucić dostawy z Rosji lub zmniejszyć je już na zupełnie innych warunkach, a przede wszystkim zapewnić nowe źródła dostaw. Dostawy z Norwegii są istotne dlatego, że będą gazociągowe i prawdopodobnie trwale konkurencyjne do dostaw gazociągowych z Rosji. Bo LNG może być okresowo konkurencyjne, np. teraz ceny gazu skroplonego w Azji są na tyle tanie, że bardzo opłaca się sprowadzać ładunki portowe do Świnoujścia. Ale za pół roku może być całkiem inaczej. Natomiast dostawy długoterminowe ze złóż PGNiG czy np. od norweskiego Statoila będą oparte o kontrakt długoterminowy, który będzie dawał trwale atrakcyjną cenę, gdyż Statoil jest jednym z głównych rywali Gazpromu na rynku europejskim. Nie uzależnia również swojej ceny od indeksu cen ropy naftowej. Daje to nadzieję, że będziemy mieć kontrakt długoterminowy  z Norwegią, który da nam niskie ceny. Mogą być one jeszcze niższe w przypadku dostaw ze złóż pod kontrolą PGNiG, które mają sięgnąć do roku 2025 do 2,5 mld metrów sześciennych gazu rocznie.  Autor wywiadu jest dziennikarzem Polskiego Radia.",,
Sensacja w Pompejach. Tajemnicze szkło to resztki mózgu ofiary Wezuwiusza,"Archeolodzy pracujący w Pompejach od dawna zastanawiali się nad pochodzeniem odkrytego dziwnego kawałka szkła. Ostatnie badania wykazały, że to pozostałości mózgu jednej z ofiar wybuchu Wezuwiusza w 79 roku naszej ery, który zeszklił się w wyniku działania wysokiej temperatury.","Materię odkryto w latach 60. ubiegłego wieku na stanowisku w Collegium Augustalium w mieście Herkulanum. Leżała na drewnianym łożu, przykryta popiołem wulkanicznym. Kawałek szkła leżał obok czaszki. Ostatnie badania wykazały, że to zeszklone resztki mózgu.„Zachowane pozostałości starożytnego mózgu to ekstremalnie rzadkie znalezisko. Mamy do czynienia z pierwszym odkryciem takich szczątków zeszklonych w temperaturze rzędu 500 stopni Celsjusza osiągniętej po erupcji wulkanu” – przekazał telewizji FOX News autor badań Pier Paolo Petrone.Zeszklenie to proces, w którym materia organiczna w wysokiej temperaturze zmienia się w szkło bądź szkliwo. W niektórych stanowiskach archeologicznych odkrywano również materię organiczną, która została poddana procesowi zmydlenia. Reakcja polega na tym, że trójglicerydy – mieszaniny składające się z różnych kwasów tłuszczowych – zamieniają się glicerol, sól kwasów tłuszczowych bądź mydło.",,
Węgierska prasa o pożytkach szczytu w Warszawie,"– Wreszcie narodził się „proces warszawski” – pisze węgierski „Magyar Hirlap”. Dziennik zauważa, że na koniec bliskowschodniej konferencji uczestnicy uzgodnili, iż powstanie siedem międzynarodowych grup roboczych w celu posunięcia do przodu bliskowschodnich procesów pokojowych.","O pożytkach z bliskowschodniej konferencji w Warszawie oraz o krytyce wiceprezydenta USA Mike'a Pence'a pod adresem Europy Zachodniej w kwestii Iranu pisze w piątek prasa węgierska po zakończeniu spotkania. Lewicowa gazeta „Nepszava” ocenia, że „nawet jeśli Stanom Zjednoczonym nie udało się wykuć antyirańskiego sojuszu, to forum to nie było zupełnie bezużyteczne” oraz „i tak osiągnięto cel”. ”Na powierzchni (forum) utrzymywało retorykę, zgodnie z którą pokojowi regionu najbardziej zagraża państwo perskie, ale stworzyło rzadką okazję, kiedy przedstawiciele Izraela i państw arabskich mogli swobodnie i otwarcie usiąść przy jednym stole” – czytamy. Węgierska prasa prorządowa akcentuje, że Pence wezwał europejskich sojuszników USA do wypowiedzenia porozumienia atomowego z Iranem i poparcia amerykańskich sankcji przeciwko Islamskiej Republice Iranu. Dziennik odnotowuje, że Iranu nie zaproszono, Teheran w ostatnich dniach „kilkakrotnie potępił i nazwał cyrkiem konferencję”, Rosja zaś ją zbojkotowała, a wiele państw zachodnioeuropejskich przysłało do Warszawy przedstawicieli niższych rangą. Zarówno „Magyar Nemzet”, jak i „Magyar Hirlap” przywołują opinię szefa polskiej dyplomacji Jacka Czaputowicza, że irański program atomowy budzi niepokój. „Magyar Hirlap” wskazuje, że zdaniem Czaputowicza Polska i USA jednakowo widzą negatywną rolę Iranu. „Są różnice, jeśli chodzi o możliwe rozwiązania: według Warszawy i UE konieczne jest dotrzymanie porozumienia atomowego z 2015 r., bo tylko w ramach społeczności międzynarodowej można utrzymać w ryzach negatywne zjawiska na Bliskim Wschodzie” – czytamy. „Nepszava” zauważa, że wybór miejsca i terminu na konferencję był „nieco zaskakujący”, bo „Polska raczej nie słynie z tego, że jest nadaktywna na Bliskim Wschodzie”, a w tym samym czasie rozpoczęło się forum w Monachium.„Zdaniem złych języków wybór padł na polską stolicę, bo inni nie bardzo chcieli udzielić gościny temu wydarzeniu, a lobbującej na rzecz stałej amerykańskiej bazy Warszawie opłacało się być gospodarzem w zamian za punkty u Waszyngtonu” – pisze gazeta. Zwraca jednak uwagę, że prezydent Izrael Benjamin Netanjahu nazwał punktem zwrotnym środową uroczystą kolację, bo on i szefowie dyplomacji państw arabskich zgodzili się, że pokojowi na Bliskim Wschodzie najbardziej zagraża Iran. Gazeta cytuje jego słowa, że Izrael „doświadczył takiej solidarności i jedności” ze strony partnerów, jak „jeszcze nigdy dotąd”.",,
Niezwykła mobilizacja: jeden z posłów jechał na głosowanie karetką,Parlament Rumunii poparł złożony przez partie opozycyjne wniosek o wotum nieufności dla socjaldemokratycznego rządu premier Vioricy Dancili. Prawica zarzucała szefowej rządu między innymi niekompetencję i blokowanie inwestycji publicznych.,"– Powstrzymaliśmy Partię Socjaldemokratyczną przed szkodzeniem Rumunii – oświadczył po głosowaniu Ludovic Orban, lider Partii Narodowo-Liberalnej (PNL), która była głównym inicjatorem wniosku złożonego przez sześć partii opozycyjnych Za wotum nieufności zagłosowało 238 posłów i senatorów. Do przyjęcia wniosku potrzeba było 233 głosów. Wśród parlamentarzystów, którzy go poparli, było także kilku przedstawicieli rządzącej PSD. Jak pisze agencja DPA, opozycja zdołała przeprowadzić „niezwykłą mobilizację” we własnych szeregach. Dwaj jej przedstawiciele na głosowanie w parlamencie dotarli mimo zwolnienia lekarskiego, jeden z nich  został przywieziony karetką. Rządowi Vioricy Dancili opozycja zarzucała przede wszystkim niekompetencję, blokowanie ważnych inwestycji publicznych oraz niegospodarne korzystanie z przyznanych Rumunii środków unijnych.  Samą premier oskarżano o to, że pod wpływem Liviu Dragnei – byłego szefa PSD, skazanego i więzionego za korupcję – forsowała zmiany w sądownictwie, przewidujące łagodne traktowanie polityków podejrzewanych o łapownictwo. Właśnie z powodu podejrzeń o posłuszeństwo Dragnei wpływy Dancili w jej własnej partii mocno osłabły. Do czasu objęcia władzy przez nowy rząd Dancila będzie nadal rządziła krajem, ale przy ograniczonych kompetencjach, m.in. nie wolno jej będzie ogłaszać pilnych rozporządzeń. Otwarta jest na razie kwestia, czy przewidziane na koniec 2020 roku wybory parlamentarne odbędą się w przyspieszonym terminie, czy też opozycja z buntownikami z PSD sformuje nowy rząd. Jak poinformował Iohannis, rozmowy w tej sprawie rozpoczną się 11 października. Jak dotąd do zwołania przyspieszonych wyborów nie doszło de facto ani razu po 1989 roku. Rumuńska konstytucja przewiduje, że szef państwa może zarządzić przedterminowe głosowanie do parlamentu w sytuacji, gdy w ciągu 60 dni w parlamencie przepadną dwa rządy. Tymczasem większość rumuńskich parlamentarzystów nie chce przedwcześnie oddawać wywalczonego z trudem mandatu. Prezydent zadeklarował, że zrobi wszystko, by kraj jak najszybciej dostał „stabilny rząd”, zwłaszcza że stoi przed licznymi „naglącymi kwestiami, takimi jak nominowanie zdolnego i nieskazitelnego kandydata na komisarza UE”. Poprzednia kandydatka rządu PSD na unijnego komisarza do spraw transportu Rovana Plumb została uznana za niezdolną do pełnienia funkcji z powodu stwierdzonego konfliktu interesów. W jej miejsce władze w Bukareszcie wyznaczyły do KE dwoje kandydatów: wiceminister spraw zagranicznych Melanię-Gabrielę Ciot i europosła Dana Nicę. Rumuńskie organizacje obywatelskie na czwartek wieczór zapowiedziały pokojową demonstrację przed siedzibą rządu pod hasłem „Do widzenia!”",,
Sekretarz Generalny ONZ zaniepokojony planami aneksji Doliny Jordanu,"Sekretarz Generalny ONZ Antonio Guterres wyraził zaniepokojenie planami Benjamina Nethajahu. Izraelski premier ogłosił, iż w przypadku wygrania wyborów parlamentarnych zarządzi aneksję Doliny Jordanu, części Zachodniego Brzegu, terenów palestyńskich administrowanych przez Izrael.","– Takie kroki, jeśli zostaną wdrożone, stanowiłyby poważne naruszenie prawa międzynarodowego – oświadczył Guterres. – Byłoby to druzgocące dla możliwości ożywienia negocjacji i pokoju regionalnego i poważnie podważyłoby możliwość rozwiązania konfliktu przez utworzenie dwóch państw – ocenił.Wcześniej zaniepokojenie wyraziły także Liga Arabska, która uznała, że to „akt agresji”, oraz ministerstwo spraw zagranicznych Rosji. Moskwa stwierdziła, że realizacja planów izraelskiego premiera może spowodować „gwałtowny wzrost napięć w regionie i pogrzebanie nadziei na długo oczekiwany pokój między Izraelem i jego arabskimi sąsiadami”.Netanjahu oświadczył, że jeśli wygra przyszłotygodniowe wybory parlamentarne, ogłosi aneksję Doliny Jordanu. Wyjaśnił, że zamierza włączyć do Izraela wszystkie osiedla żydowskie na całym Zachodnim Brzegu Jordanu, ale zrobi to dopiero po ogłoszeniu przez Stany Zjednoczone planu pokojowego dla Bliskiego Wschodu i konsultacji z prezydentem USA Donaldem Trumpem.",,
Kościół w Hiszpanii nie zgadza się na ekshumację generała Franco,"Władze hiszpańskiego Kościoła zapowiedziały, że nie zgodzą się na ekshumację generała Francisco Franco i przeniesienie jego szczątek poza mauzoleum wojny domowej w podmadryckim Valle de los Caidos. Taki ruch planuje lewicowy rząd Pedro Sancheza.","Sekretariat arcybiskupa Madrytu kardynała Carlosa Osoro poinformował, że „uważnie śledzi wydarzenia” związane z planowanym przez rząd Sancheza przeniesieniem kości generała Franco poza bazylikę znajdującą się na terenie Valle de los Caidos.Władze madryckiej archidiecezji zaznaczyły, że nie zgodzą się na ekshumację i przeniesienie szczątek Franco, jeśli jego rodzina nie zaakceptuje propozycji rządu. Krewni generała odmawiają usunięcia szczątków z zarządzanej przez benedyktynów bazyliki usytuowanej na terenie mauzoleum.Komentatorzy podkreślają, że deklaracja archidiecezji w Madrycie jest odpowiedzią Kościoła na plany socjalistycznego rządu Sancheza, który zapowiedział, że podczas piątkowego posiedzenia rady ministrów zadekretuje usunięcie szczątków generała z Valle de los Caidos.Zapowiedź ekshumacji generała Franco była jednym z pierwszych planów rządzącego od czerwca krajem Sancheza. Socjalistyczny gabinet wskazywał, że będzie dążył do usunięcia trumny generała do końca tego roku w sposób „polubowny”. Argumentowano, że grób Franco w miejscu pochówku ofiar zapoczątkowanej przez niego wojny z lat 1936-39 narusza godność zmarłych i ich rodzin.W lipcu i sierpniu na terenie Valle de los Caidos odbyło się kilka wielotysięcznych manifestacji zwolenników frankizmu, sprzeciwiających się usunięciu kości generała z terenu mauzoleum. Twierdzą oni, że z powodu braku większości w parlamencie „Sanchez ima się tanich chwytów”, by zyskać sympatię lewicowego elektoratu.",,
Franciszkanie wspierają abp. Jędraszewskiego. „Podziwiamy odwagę”,Wspólnota zakonna franciszkanów w Niepokalanowie zapewnia o modlitwie i wyraża poparcie wobec nasilającego się ataku i medialnej nagonki na osobę metropolity krakowskiego abp. Marka Jędraszewskiego – napisali franciszkanie w liście otwartym do abp. Jędraszewskiego.,"„Podzielamy istotę oceny niejednokrotnie wyrażaną przez Ekscelencję wobec współczesnych ideologii będących zagrożeniem dla wiary, Kościoła, rodziny i naszej ojczyzny. Głęboko sprzeciwiamy się kłamliwej poprawności politycznej i fałszywej tolerancji oraz niewoli wszelkich ideologii całkowicie sprzecznych z przesłaniem Ewangelii i nauczaniem Kościoła” – czytamy w liście franciszkanów.Jego autorzy podkreślają, że grzech, zwłaszcza wołający o pomstę do nieba, „jest ogromnym spustoszeniem duchowym”. „Modlimy się, aby ci, którzy stają się pierwszymi ofiarami ideologii przez siebie głoszonych, mogli zobaczyć miłość Chrystusa i doświadczyć słodyczy Jego Serca, która nasyca wszelki głód miłości” – napisali franciszkanie w liście do abp. Jędraszewskiego.„Podziwiamy odwagę Ekscelencji i zdecydowany głos w obronie wartości. Zawierzamy Księdza Arcybiskupa i Jego posługę pasterską w ręce Niepokalanej Wszechpośredniczki Łask i św. Maksymiliana. Niech Maryja wyprasza wszelkie potrzebne łaski zarówno dla Księdza Arcybiskupa, jak i dla tych, którzy są Księdzu przeciwni” – czytamy w liście.Autorzy listu przypominają w nim także osobę św. Maksymiliana Kolbego, który był przekonanym, że „człowiek wtedy jest szczęśliwy, kiedy żyje Prawdą”. Według świętego Maksymiliana z Niepokalanowa, „szukanie i głoszenie Prawdy jest w życiu pewną drogą prowadzącą do Boga”.W ocenie autorów listu, obecnie w relacjach międzyludzkich istnieje wiele barier blokujących głoszenie Prawdy. „Ksiądz Arcybiskup uczy nas zdecydowanej postawy w mówieniu Prawdy zgodnie z Pismem Świętym i wyznawaną wiarą. Dostrzegamy, że Bóg Księdzu Arcybiskupowi w posłudze duszpasterskiej nie dał »ducha bojaźni, ale mocy i miłości, i trzeźwego myślenia«, by z odwagą wziąć »udział w trudach i przeciwnościach znoszonych dla Ewangelii według mocy Boga«” – napisali w liście franciszkanie.List jest odpowiedzią na reakcje po kazaniu abp. Jędraszewskiego wygłoszonym 1 sierpnia w bazylice Mariackiej w Krakowie w ramach obchodów 75. rocznicy wybuchu powstania warszawskiego. Wówczas arcybiskup podkreślił, że to z powstańczych mogił narodziła się wolna Polska. – Trzeba było długo na nią czekać. Czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa – powiedział.",,
Mnóstwo kijów i kilka marchewek. Putin już zaczął testowanie Zełenskiego [OPINIA],"Dekret Władimira Putina o uproszczonym trybie uzyskiwania obywatelstwa Rosji przez mieszkańców tzw. republik ludowych powołanych w Donbasie oznacza, że Kreml od samego początku zamierza pokazać nowemu prezydentowi Ukrainy, kto tu rządzi. Rosja ma przygotowany cały arsenał prowokacji, gróźb i nacisków, które będzie wykorzystywać do wpływania na sytuację w tym kraju i osiągania swoich celów.","Rosyjski prezydent po podpisaniu dokumentu przekonywał,  że jest to działanie podyktowane kwestią humanitarną i że nie można tolerować sytuacji, „w której ludzie mieszkający na terytoriach republik donieckiej i ługańskiej są w ogóle pozbawieni jakichkolwiek praw obywatelskich”. Uważany za architekta polityki Rosji wobec Ukrainy doradca Putina Władisław Surkow podkreślił zaś, że jest to powinność Rosji wobec „ludzi mówiących i myślących po rosyjsku, którzy znaleźli się w bardzo trudnej sytuacji z powodu represyjnych działań reżimu w Kijowie"". Decyzja Kremla nie przez przypadek zbiegła się z zakończeniem na Ukrainie wyborów prezydenckich, które zdecydowanie wygrał showman Wołodymyr Zełenski, pokonując obecnego prezydenta Petro Poroszenkę. Tak jak można było przewidzieć, dekret ten spotkał się ze zdecydowanym potępieniem ze strony ukraińskich władz i państw zachodnich. Zełenski i jego doradcy ocenili, że decyzja Kremla to przyznanie się Moskwy do odpowiedzialności za okupację tych terytoriów. „Te działania to kolejne naoczne potwierdzenie dla światowej społeczności prawdziwej roli Rosji jako państwa agresora, które prowadzi przeciwko Ukrainie wojnę” – podkreślono w oświadczeniu. Wyrażono  również nadzieję na zwiększenie międzynarodowych nacisków na Rosję i sankcji. Petro Poroszenko ocenił zaś, że Kreml powtarza scenariusz zastosowany w Osetii Południowej i Abchazji i chce w ten sposób legitymizować wojskową obecność Rosji na okupowanym terytorium Donbasu.  Minister spraw zagranicznych Ukrainy Pawło Klimkin napisał zaś na Twitterze, że jest to „nowy, paszportowy etap okupacji Donbasu”. „Apeluję do obywateli ukraińskich na terytoriach okupowanych przez Rosję, by nie przyjmowali rosyjskich paszportów. Rosja pozbawiła was teraźniejszości, a teraz sięga po waszą przyszłość” – podkreślił szef ukraińskiej dyplomacji. Stały przedstawiciel Ukrainy przy ONZ Wołodymyr Jelczenko poinformował zaś, że Kijów zwrócił się w tej sprawie do Rady Bezpieczeństwa ONZ.  Możliwe, że zostanie ona zwołana już w czwartek. Dekret został też ostro skrytykowany przez amerykański resort spraw zagranicznych, który uznał dokument za „skrajnie prowokacyjną akcję Rosji”, której celem jest zwiększenie ataków na suwerenność i terytorialną integralność Ukrainy i która może przeszkodzić w realizacji porozumień mińskich. Postawa Kremla świadczy o tym, że zdecydował się on od razu uderzyć w nowego prezydenta Ukrainy, wykorzystując jego brak doświadczenia w polityce, także międzynarodowej, i chcąc przetestować granice, na jakie może sobie pozwolić w kontekście działań podważających integralność tego kraju. Po ogłoszeniu wyników ukraińskich wyborów rzecznik prezydenta Putina Dmitrij Pieskow powiedział, że rosyjskie władze będą oceniać nowego prezydenta „po konkretnych krokach”, a premier Dmitrij Miedwiediew zasugerował zaś, że „istnieją szanse na lepszą współpracę z naszym krajem”. W domyśle zaś przedstawiciele rosyjskich władz wysyłają Ukraińcom jeden komunikat – że istnieje szansa na naprawienie relacji, jeśli odrzucą oni politykę prowadzoną wobec Rosji i Zachodu przez Poroszenkę i zaakceptują wpływy Moskwy w regionie. W skrócie – będzie spokój, jeśli wrócimy do sytuacji sprzed Majdanu. O tym, że Rosja stawia konkretne wymagania władzom w Kijowie, świadczył wywiad, jakiego w dniu wyborów na Ukrainie udzielił szef rosyjskiej dyplomacji Siergiej Ławrow. Podkreślił on w nim, że jeśli władze w Kijowie chcą zakończenia walk na wschodzie kraju, to powinny prowadzić bezpośrednie negocjacje z przywódcami republik separatystycznych w Donbasie – będących w rzeczywistości marionetkami Kremla – i muszą nadać Donbasowi specjalny status. Już wcześniej Moskwa zasugerowała, że centralne władze ukraińskie powinny przejąć koszty utrzymania Donbasu poprzez stworzenie  tam infrastruktury do wypłaty emerytur i świadczeń, a także znieść bariery w relacjach handlowych i połączeniach infrastrukturalnych. Kreml domaga się także zakończenia nałożonych przez Zachód sankcji. Zwycięstwo Zełenskiego zostało pozytywnie przyjęte przez rosyjskie władze, gdyż liczą one na to, że będą potrafiły wywrzeć na nowego prezydenta na tyle silną presję, że zmuszą go do ustępstw. W analizie Ośrodka Studiów Wschodnich czytamy, że Kreml będzie dążył do narzucenia Kijowowi swoich interpretacji zapisów porozumień mińskich, czego efektem ma być doprowadzenie do federalizacji Ukrainy na takich warunkach, które pozwolą Rosji kontrolować  kurs ukraińskiej polityki zagranicznej i blokować zbliżenie z Zachodem. „W sytuacji braku ustępstw ze strony Kijowa Rosja będzie zainteresowana podsycaniem podziałów politycznych na Ukrainie i osłabianiem jej wizerunku na Zachodzie. Moskwa będzie przy tym czekała na rezultaty kluczowych jesiennych wyborów na Ukrainie. Kreml liczy bowiem, że siłom prorosyjskim uda się uzyskać znaczącą reprezentację w Radzie Najwyższej, która będzie mogła wpływać na politykę ukraińską oraz podejmować działania na rzecz odbudowy stronnictwa prorosyjskiego w ukraińskiej polityce” – podkreśla OSW. Kreml będzie zapewne oferował Zełenskiemu perspektywę „nagród”, jeśli wyrazi on gotowość do ustępstw, jak np. zwolnienie ukraińskich jeńców, w tym marynarzy, a także znalezienie rozwiązania kompromisowego dotyczącego dostaw i tranzytu rosyjskich surowców energetycznych. Po pięciu latach konfliktu w Donbasie Kreml nie ma zbyt wielu instrumentów wpływu na nastroje społeczne i wyniki wyborów w tym kraju, gdyż tamtejsze społeczeństwo w dużej części negatywnie odnosi się do Rosji. Dlatego też Moskwie zależy na osłabianiu Ukrainy poprzez pokazywanie jej jako państwa skompromitowanego, chaotycznego, pełnego napięć i skonfliktowanego z sąsiadami. Rosyjskie media i tamtejsi politycy skupiały się po ukraińskim głosowaniu na analizowaniu porażki Poroszenki, tłumacząc ją zmęczeniem Ukraińców jego antyrosyjską polityką. Można się spodziewać, że w okresie dzielącym nas od jesiennych wyborów kraj ten będzie się znajdował pod jeszcze większą rosyjską presją niż do tej pory. Kreml posiada pełen arsenał środków, które będzie wykorzystywał do wzmacniania zarówno lęku Ukraińców przed rosyjską agresją, wspieraniu stronnictw prorosyjskich w tym kraju i osłabianiu Ukrainy na arenie międzynarodowej. Co prawda Zełenski zapewnia, że będzie kontynuował współpracę z NATO oraz reformy w armii i przemyśle obronnym, ale nie jest pewne, czy zdaje sobie sprawę, jak bardzo Rosja będzie chciała zniechęcić go do kontynuowania kierunku prozachodniego obranego po Majdanie przez Ukraińców. Wiele w tej kwestii zależy również od postawy Polski, gdyż zarówno Niemcy, jak i Francja z coraz większym zniecierpliwieniem oczekują na „normalizację” relacji z Moskwą, chociaż ta w żaden sposób nie wycofuje się z prowadzenia agresywnej polityki w stosunku do Zachodu i państw regionu. Słabnące sondaże Władimira Putina i coraz większe problemy gospodarcze Rosji sprawiają, że Kreml może w najbliższym czasie wzmocnić swoją militarystyczną, neoimperialną retorykę i decydować się na agresywne posunięcia. Autor jest dziennikarzem Polskiego Radia.",,
"Premier: wzrost gospodarczy w Polsce jest solidny, zagrożeniem mogą być „zawirowania” za granicą","Wzrost gospodarczy w Polsce jest solidny, dobry i zrównoważony – podkreślił premier Mateusz Morawiecki. Ocenił jednocześnie, że zagrożeniem dla polskiej gospodarki mogą być „zawirowania za granicą”, które – jak zaznaczył – są niezależne od nas.","Premier został zapytany w radiowej Trójce, jaki obraz polskiej gospodarki wyłania się z dyskusji, które odbywają się podczas XXVIII Forum Ekonomicznego w Krynicy.Morawiecki przekonywał, że wzrost gospodarczy w naszym kraju jest „solidny, dobry i zrównoważony”. – To zrównoważenie jest dla mnie bardzo ważne, bo stosunkowo łatwo jest rosnąć krótko, ale na wysoki kredyt – zadłużać się. Niestety w czasach naszych poprzedników dług polski przyrósł ponad dwa razy – mówił.Premier podkreślił, że obóz rządzący zmniejsza „poziom długu do PKB, przy bardzo niewielkim deficycie budżetowym, a jednocześnie gospodarka rośnie w sposób bardzo obiecujący”.",,
Premier Morawiecki: Możejki to żywy pomnik Lecha Kaczyńskiego,"– Możejki to żywy pomnik prezydenta Lecha Kaczyńskiego, który łączy krwiobiegi gospodarcze Polski i Litwy, tworząc dobre perspektywy na przyszłość – powiedział w piątek w litewskich Możejkach premier Mateusz Morawiecki. Zadeklarował też, że Polska chce kontynuować dzieło zmarłego prezydenta.","W piątek premier Morawiecki złożył jednodniową wizytę na Litwie, gdzie wraz z premierem tego kraju wziął udział w uroczystości odsłonięcia Kamienia Pamięci prezydenta Lecha Kaczyńskiego w rafinerii PKN Orlen w Możejkach.Na tablicy umieszczono napis w języku polskim i litewskim: „Prezydentowi Polski, przyjacielowi Litwy, który realizował wspólne marzenie Europy Środkowej o wolności podążającej drogą wyznaczoną przez +Solidarność+. Dzięki prezydentowi Lechowi Kaczyńskiemu rafineria w Możejkach należy do rodziny suwerennych państw, wzmacnia bezpieczeństwo energetyczne regionu oraz jest symbolem przyjaźni między Polską a Litwą”.W swym wystąpieniu podczas ceremonii Morawiecki podziękował za pielęgnowanie na Litwie pamięci o Lechu Kaczyńskim. – Prezydent Lech Kaczyński wiedział, że musimy budować wspólną historię pomimo pewnych różnic, pomimo trudności, które pomiędzy nami występują, budować również wspólną przyszłość i przełamywać pewne nieporozumienia z przeszłości – powiedział premier.Jak podkreślił, najważniejsze pomniki to żywe pomniki. – I Możejki to taki żywy pomnik prezydenta Lecha Kaczyńskiego, który łączy dzisiaj krwiobiegi gospodarcze naszych krajów, który tworzy dobre perspektywy na przyszłość, perspektywy uniezależnienia się od niepewnych źródeł energii od niepewnych sąsiadów. To wszystko zawdzięczamy prezydentowi Lechowi Kaczyńskiemu – podkreślił szef polskiego rządu. „Kontynuujemy przesłanie Lecha Kaczyńskiego” Morawiecki zaznaczył jednocześnie, że bezpieczeństwo i wspólna przyszłość Polski i Litwy zależą również od tego, w jaki sposób będziemy pielęgnować i rozwijać spuściznę po prezydencie Lechu Kaczyńskim. – Tak, jak Lech Kaczyński budował Solidarność i później wolną Polskę, a następnie jako prezydent tworzył płaszczyznę współpracy pomiędzy narodami litewskim i polskim, tak chcemy dzisiaj kontynuować w duchu współpracy z Litwą te najważniejsze dzieła, które nam zostawił w spadku –  oświadczył Morawiecki.Szef rządu zwracał ponadto uwagę na bardzo dobrą współpracę Polski i Litwy na forum europejskim - od polityki spójności, poprzez politykę energetyczną, a kończąc na bezpieczeństwie. – To jest przesłanie Lecha Kaczyńskiego, przesłanie, które kontynuujemy w dzisiejszej niełatwej politycznej rzeczywistości – mówił.Morawiecki dziękował jednocześnie Skvernelisowi za współpracę. Wyraził przy tym nadzieję, że „w najbliższych latach, dziesięcioleciach będziemy mogli kontynuować ją dla dobra narodów litewskiego i polskiego”. „Dziś jesteśmy razem i silni jak nigdy wcześniej” Skvernelis podkreślał natomiast, że o człowieku najlepiej świadczy jego praca oraz czyny. – Tu na Litwie, kiedy mówimy o śp. prezydencie Kaczyńskim, zawsze przypominam, że była to osoba myśląca strategicznie – mówił. – To był mądry polityk, ta decyzja (o inwestycji w Możejki – red.) była udana i jest to jeszcze jedno ogniwo, które łączy nasze narody i ich stosunki – dodał.Skvernelis wyraził też zadowolenie, że „dzisiaj nasze stosunki są właśnie takie, które tworzą, o których marzył i które bardzo dobrze postrzegałby prezydent Lech Kaczyński”. Podkreślał ponadto, że dzisiaj Litwa i Polska to strategiczni partnerzy. Wskazywał tu na jednakowe stanowiska obu krajów w UE czy jeśli chodzi o wyzwania geopolityczne. – Aby tak zostało w przyszłości, wszyscy politycy na Litwie i w Polsce powinni robić wszystko, co jest w ich mocy, co jest możliwe, by przyczynić się do tego – mówił. Dodał, że zobowiązuje do tego wspólna historia obu krajów.Jak wskazał, zawsze kiedy Litwa i Polska były razem, były bardzo silne, ale jeśli ktoś zepsuł te stosunki, wówczas nie było to na korzyść ani dla jednego ani dla drugiego z naszych krajów. W tym kontekście odnosząc się do premiera Morawieckiego i polskiego rządu stwierdził, że „dziś jesteśmy razem i silni jak nigdy wcześniej”.Skvernelis dziękował też wszystkim, którzy przyczynili się „do oddania hołdu osobie, która zrobiła wszystko, aby stosunki między Litwą i Polską były silne, tak jak jest to dzisiaj”.",,
Czechy mogą wycofać uznanie dla Kosowa,"Podczas wizyty w Belgradzie prezydent Czech Milosz Zeman oznajmił, że chce z czeskimi politykami rozmawiać o możliwości cofnięcia uznania państwowości Kosowa. W odpowiedzi szef MSZ Tomasz Petrziczek wskazał, że nie widzi powodu do takiej dyskusji.","Jednak po oświadczeniu Zemana – jak informuje agencja CTK – wicepremier Kosowa odwołał udział w czwartkowym spotkaniu Grupy Wyszehradzkiej i Bałkanów Zachodnich w Pradze; Kosowo ma reprezentować dyplomata z placówki w Czechach.Zeman na konferencji prasowej z prezydentem Serbii Aleksandarem Vucziciem wyznał, że osobiście opowiada się za cofnięciem uznania państwowości Kosowa. Dodał, że kraj, na którego czele stoją zbrodniarze wojenni, nie powinien należeć do wspólnoty demokratycznych państw. Wskazał przy tym na podejrzenia o zbrodnie wojenne z czasów walki o niepodległość Kosowa, z powodu których ze stanowiska ustąpił w lipcu premier Ramush Haradinaj, wezwany na przesłuchanie do Hagi.Władza zbrodniarzy– Pozwólcie mi wyrazić osobiste, ale tym mocniejsze przekonanie, że państwo, na czele którego stoją zbrodniarze wojenni, nie należy do wspólnoty państw demokratycznych – powiedział Zeman. Już we wtorek po przylocie do Belgradu czeski prezydent powiedział Vucziciowi, że lubi Serbię i Serbów, a nie lubi Kosowa.Zapytany, czy Czechy mogłyby odwołać uznanie Kosowa jako niezależnego państwa, Zeman powiedział, że chce przedyskutować tę kwestię na spotkaniu najważniejszych polityków kraju. Wskazał też, że mister obrony Czech Lubomir Metnar miał stwierdzić, że uznanie Kosowa było błędem.W styczniu 2018 r. czeskie MSZ przygotowało opinię prawną stwierdzającą, że wycofanie uznania międzynarodowego jest krokiem niestandardowym i wyjątkowym. „W przypadku Kosowa nie ma dla takiego kroku powodu. Co więcej, w 2010 r. Międzynarodowy Trybunał Sprawiedliwości wydał werdykt, że jednostronna deklaracja niepodległości była zgodna z prawem międzynarodowym” – przypomniało MSZ.",,
Kto i kiedy będzie zeznawał w sprawie wypadku Beaty Szydło,"O kolejną ekspertyzę dotyczącą obrażeń kierowcy rządowej limuzyny, zamierza wystąpić Prokuratura Okręgowa w Krakowie, prowadząca śledztwo w sprawie wypadku z udziałem premier Beaty Szydło w Oświęcimiu. Jest już gotowy harmonogram kolejnych czynności prokuratury.","W poniedziałek ruszą ponowne przesłuchania dziesięciu funkcjonariuszy BOR-u, obecnych na miejscu wypadku premier Beaty Szydło. Funkcjonariusze byli już przesłuchiwani bezpośrednio po wypadku. Kolejna runda zeznań odbędzie się w kancelarii tajnej krakowskiej prokuratury. Potrwa do 28 kwietnia. Będzie w niej uczestniczył obrońca 21-letniego kierowcy, podejrzanego o spowodowanie wypadku.Na terenie Warszawy przesłuchany zostanie jedenasty funkcjonariusz – poszkodowany w wypadku szef ochrony premier. Prokuratura zamierza także wystąpić o kolejną ekspertyzę, dotyczącą stanu jego zdrowia i doznanych obrażeń. Kierowca usłyszał zarzutDo wypadku doszło 10 lutego w Oświęcimiu. Policja podała, że rządowa kolumna trzech samochodów wyprzedzała fiata seicento. Jego 21-letni kierowca przepuścił pierwszy samochód, zaczął skręcać w lewo i uderzył w auto szefowej rządu, które następnie uderzyło w drzewo.W wyniku wypadku poważne obrażenia ciała, utrzymujące się dłużej niż 7 dni, odnieśli premier i jeden z funkcjonariuszy BOR – szef ochrony Beaty Szydło. U drugiego funkcjonariusza BOR – kierowcy pojazdu – stwierdzono lżejsze obrażenia. Beata Szydło do 17 lutego przebywała w Wojskowym Instytucie Medycznym w Warszawie.14 lutego prokuratorski zarzut nieumyślnego spowodowania wypadku usłyszał kierowca fiata Sebastian K. Kierowca nie przyznał się do winy, prokuratura nie podawała treści jego wyjaśnień. Śledztwo w tej sprawie prowadzi zespół trojga prokuratorów z Prokuratury Okręgowej w Krakowie. Nadzór nad śledztwem sprawuje Prokuratura Regionalna w Krakowie.",,
„Ryszard Petru jest już na politycznej emeryturze”,"Porażka Ryszarda Petru w wyborach na szefa Nowoczesnej może oznaczać koniec jego marzeń o władzy – ocenili politolodzy zaproszeni do programu „Gość Wiadomości”. – Dostał czerwoną kartkę od działaczy – dowodził prof. Norbert Maliszewski z UKSW. – Nie sądzę, by odegrał jeszcze jakąś rolę w polityce – przekonywał dr Krzysztof Kawęcki z Wyższej Szkoły Menedżerskiej.","– Ryszard Petru jest już na politycznej emeryturze, aczkolwiek znając jego ambicje to pewnie będzie chciał odnaleźć się jakoś w tej polityce, ale nie bardzo wiem gdzie – nie sądzę, żeby w Nowoczesnej, nie sądzę, żeby w Platformie Obywatelskiej, zatem jego czas – w moim przekonaniu minął – powiedział dr Kawęcki.Podobną opinię wyraził prof. Maliszewski. – Ryszard Petru dostał wcześniej od wyborców w sondażach czerwoną kartkę, teraz dostał czerwoną kartkę od działaczy – podkreślił politolog.Czerwona kartkaPrzekonywał przy tym, że niewielka różnica w liczbie głosów w stosunku do Katarzyny Lubnauer nie ma znaczenia w jego ocenie. Wskazał, że skoro Petru założył partię, to pozbawienie go przywództwa jest właśnie „czerwoną kartką”. – Tym bardziej, że nie będzie na nim ciążyła etykietka osoby, która jest przegrana – tłumaczył.Zdaniem Maliszewskiego nową szefową Nowoczesnej czeka trudne wyzwanie. – Będzie musiała negocjować koalicję z Platformą i ponieważ osoba ambitną, będziemy mieli do czynienia z nowymi negocjacjami, a wyborcy nie lubią jeżeli partie zajmują się same sobą – zwrócił uwagę. Ocenił, że ugrupowanie to czeka los partii Janusza Palikota. ",,
"Nowa lewica? „Bronicie morderców, bronicie ubeków, chcecie przywracać przywileje”","– My tarliśmy się bardzo na lewicy. Robert Biedroń, Adrian Zandberg, Czarzasty, Szejna, Trela i inni... i dzisiaj doszliśmy do takiego momentu, w którym mamy nową lewicę. Jesteśmy lewicą, która nie będzie krytykować PRL-u – i to mówię tu dziś odważnie i mądrze(…) Jesteśmy ludźmi, którzy chcą łączyć tą rzeczywistość, która była w PRL z rzeczywistością nową w Unii Europejskiej – stwierdził w programie „Strefa starcia” poseł SLD Andrzej Szejna. – Absolutnie nie jest to inna lewica – oponowała dziennikarka Dorota Kania.","Do rozmowy o nowej jakości Lewicy posła SLD skłonił cytat przytoczony przez prowadzącego program redaktora Adamczyka. W 2015 roku prezes i założyciel partii Wiosna Robert Biedroń – obecnie koalicjant SLD w ramach koalicji Lewica – mówiąc o Sojuszu Lewicy Demokratycznej stwierdził, że „to partia wielu »post-PZPRowców« i karierowiczów w fatalnym wydaniu. SLD stało się partią obciachu. Ta partia nie ma wiele do zaoferowania”.Poseł Szejna zaznaczył, że nie dziwi go ten cytat, ze względu na burzliwą historię relacji między lewicowymi partiami, oraz podkreślił, że obecnie koalicja Lewica to nowa jakość, która jednak nie krytykuje PRL-u. – Szanujemy ludzi, którzy tam żyli, którzy rozwijali się, którzy robili tam doktoraty i habilitacje jak pan Kaczyński – stwierdził.Z taka tezą nie zgodziła się dziennikarka, redaktor naczelna Telewizji Republika Dorota Kania, która przypomniała, że taki obraz Lewicy nie jest nowością. – Panie pośle, odwołujecie się do czasów PRL-u, bronicie morderców, bronicie ubeków, chcecie przywracać przywileje, Wojciecha Jaruzelskiego na przykład, człowieka który stoi za masakrą w kopalni „Wujek” Czesława Kiszczaka. Właśnie głosami ludzi lewicy nigdy te zabójstwa nie zostały rozliczone – stwierdziła Kania.– Czy Panią nie martwi, że przez ustawę dezubekizacyjną tak zwaną, która jest niesprawiedliwa, sekretarki nie mają środków na życie? – spytał dziennikarkę poseł Szejna.– Proszę Pana, to jest nie prawda. Zostały zabrane przywileje, nie emerytury. Przywileje ubeków – odparła redaktor Kania. – Jakie przywileje proszę Pani? – dopytał poseł SLD. – Przywileje ludzi, którzy wysługiwali się systemowi – odpowiedziała dziennikarka. – Ten, kto przybijał pieczątkę i żył w PRL-u? – ciągnął zdziwiony poseł. – Oczywiście, że to też były przywileje. Ponieważ była również sekretarka pracująca w szkole i proszę sobie porównać emeryturę(…) Ta sekretarka, która przybijała pieczątki w MSW zarabiała o niebo lepiej niż sekretarka, która pracowała w szkole i proszę sobie porównać te dwie osoby – skonstatowała. Co zrobił Stanisław Piotrowicz?Poseł Szejna następnie skierował dyskusję na tor odległy od SLD, a bliższy PiS. Biorąc pod uwagę negatywny stosunek red. Kanii do PRL, postanowił z przekąsem spytać o jednego z nowych sędziów Trybunału Konstytucyjnego.  – Zadam pytanie Pani, która bardzo uczuciowo podchodzi do tematu. A co Pani sądzi o tym, że sędzią Trybunału Konstytucyjnego został pan Piotrowicz? Cieszy się Pani? – kontynuował poseł Szejna. – Oczywiście, że tak. Pan Piotrowicz nie zrobił niczego złego. Co zrobił pan Piotrowicz? Był w PZPR? Więc Pan uważa, ze bycie w PZPR to jest obciążenie, tak? – odparła Kania. – Nie uważam. Ja mówiłem właśnie, że bycie w PZPR nie jest obciążeniem, że ludzie żyli w tych czasach. Najpierw Pani mówi o jakiejś krwi na rękach, a teraz Piotrowicz nie jest dla Pani problemem? – dziwił się poseł SLD.– A co zrobił złego pan Piotrowicz? – redaktor powtórzyła pytanie. – Pan Piotrowicz chronił pedofili – stwierdził Szejna nawiązując do konferencji prasowej Stanisława Piotrowicza z 2001 roku, związanej ze sprawą proboszcza z Tylawy .– No nie no, no niech Pan bzdur nie opowiada, bo to zasługuje na proces. Panie pośle, ja naprawdę radzę Panu, żeby Pan się zapoznał z tą sprawą i nie powtarzał tych kłamstw, które lewica cały czas powtarza. To jest nadające się na gigantyczny pozew. Panie pośle, Stanisław Piotrowicz pełnił wtedy funkcję rzecznika prokuratury, osoby która nie prowadziła tego postępowania. Rozróżnia Pan bycie rzecznikiem o bycie prokuratorem w danym momencie? – odparł z kolei wyraźnie oburzony poseł Jan Kanthak.– Pan jest z niego dumy? Nie macie nikogo lepszego? – pytał Szejna.– Rozróżnia pan bycie rzecznikiem od bycia prokuratorem? – spytał Kanthak. – ale on podpisał się pod pewnymi dokumentami – ciągnął poseł SLD.– Nie podpisał się, niech Pan nie kłamie. Był rzecznikiem, który relacjonował postępowanie prokuratorskie jako rzecznik prokuratury – powtórzył poseł Solidarnej Polski. Kanthak zauważył również, że ta informacja dotycząca Stanisława Piotrowicza jest ciągle w obiegu medialnym. – Za każdym razem jak jestem w jakimś studiu telewizyjnym i pada nazwisko Piotrowicz, to słyszę to haniebne kłamstwo. To tylko pokazuje, że Stanisław Piotrowicz jest krystaliczną postacią, bo nic na niego nie znaleziono. Szukano, szukano i znaleziono jego wypowiedź jako rzecznika – stwierdził.– Znaleziono jedną rzecz. Chciał przeprowadzić reformę sądownictwa i to jest właśnie ten zarzut – skonstatowała redaktor Kania.",,
Jest decyzja prokuratury o badaniu psychiatrycznym Stefana W.,"Prokuratura podjęła decyzję o przeprowadzeniu jednorazowego badania psychiatrycznego 27-letniego Stefana W., podejrzanego o zabójstwo prezydenta Gdańska Pawła Adamowicza – poinformowała Grażyna Wawryniuk rzecznik prasowa Prokuratury Okręgowej w Gdańsku.","Jednorazowe badanie sądowo-psychiatryczne ma zostać przeprowadzone przez dwóch biegłych na terenie aresztu, w którym przebywa podejrzany. Rzecznik poinformowała, że nieznany jest jeszcze termin wykonania badania. Wcześniej Wawryniuk wyjaśniała, że gdyby po jednorazowym badaniu biegli stwierdzili, iż ocena „kwestii związanych z poczytalnością podejrzanego” wymaga szerszego zakresu badań, mogą oni zwrócić się do prokuratury o przeprowadzenie obserwacji psychiatrycznej. Rzeczniczka zaznaczyła, że przeprowadzenie takiej obserwacji jest możliwe tylko za zgodą sądu. Z wnioskiem o obserwację zwraca się do sądu prokuratura; obserwacja jest możliwa dopiero po uprawomocnieniu się decyzji sądu. Podejrzanemu przysługuje zażalenie na taką decyzję. Jednorazowe badanie sądowo-psychiatryczne jest elementem śledztwa, w którym Prokuratura Okręgowa w Gdańsku ustala okoliczności zabójstwa Pawła Adamowicza – przebieg zdarzenia, motywy działania sprawcy itp. W niedzielę wieczorem 27-letni Stefan W. podczas finału WOŚP w Gdańsku wtargnął na scenę i kilkakrotnie ugodził nożem prezydenta Adamowicza. Zamachowca zatrzymano na scenie. Jeszcze w nocy samorządowiec przeszedł pięciogodzinną operację. W poniedziałek krótko przed godz. 15 Centrum poinformowało, że prezydent Adamowicz zmarł. We wtorek przeprowadzono sekcję zwłok: jej wstępne wyniki mówią, że samorządowiec zmarł na skutek wstrząsu krwotocznego. Na ciele Adamowicza znaleziono trzy głębokie rany: jedną w okolicy serca i dwie w obrębie jamy brzusznej. W poniedziałek prokuratura postawiła Stefanowi W. zarzut zabójstwa z motywacji zasługującej na szczególne potępienie. Czyn ten zagrożony jest karą co najmniej 12 lat więzienia, 25 lat pozbawienia wolności, a nawet dożywocia. Stefan W. nie przyznał się do jego popełnienia. Gdański sąd przychylił się do wniosku prokuratury i zdecydował o tymczasowym aresztowaniu podejrzanego. We wtorek prokuratura poinformowała, że badanie krwi wykazało, iż w momencie napaści Stefan W. nie był pod wpływem alkoholu. Śledczy czekają na wyniki badań krwi pod kątem toksykologicznym, w tym ewentualnej obecności środków psychoaktywnych. W poniedziałek wiceszef MSWiA Jarosław Zieliński informował, że Stefan W. ma problemy psychiatryczne, nazwał sprawcę ataku na Pawła Adamowicza „szaleńcem”.",,
Palikot i Kaczyński najbardziej kłótliwi,"Janusz Palikot i szef PiS Jarosław Kaczyński to, według Polaków, najbardziej kłótliwi polscy politycy – wynika z sondażu TNS OBOP.","Na pytanie, czy jest jakiś polityk, którego badany uważa za szczególnie kłótliwego, twierdząco odpowiedziało 64 proc. osób. Pozostali nie potrafili odpowiedzieć na tak postawione pytanie.  Spośród ankietowanych, którzy odpowiedzieli na pytanie twierdząco, najwięcej – 40 proc. – jako szczególnie kłótliwego wskazało Janusza Palikota; 38 proc. wymieniło szefa PiS Jarosława Kaczyńskiego.  9 proc. badanych wskazało wicemarszałka Sejmu Stefana Niesiołowskiego (PO); 7 proc. – lidera Samoobrony Andrzeja Leppera.  Według 5 proc. ankietowanych szczególnie kłótliwy jest europoseł PiS Jacek Kurski, zdaniem 2 proc. Polaków – takim politykiem jest Antoni Macierewicz (PiS). Po 1 proc. ankietowanych wskazało: premiera i szefa PO Donalda Tuska, byłego prezydenta Lecha Wałęsę, Joachima Brudzińskiego (PiS) oraz Janusza Korwin-Mikkego (Wolność i Praworządność). Również 1 proc. badanych uważa, że szczególnie kłótliwi są wszyscy politycy.  Badani pytani byli w sondażu także o to, jak określiliby ludzi, którzy często się kłócą. „Kiedyś mówiło się »kłócą się jak przekupki«. A jak teraz by Pan(i) powiedział(a)? »Kłócą się jak... «? –  brzmiało pytanie.  Na pytanie odpowiedziało 50 proc. pytanych, pozostali nie potrafili udzielić odpowiedzi. 34 proc. spośród tych, którzy odpowiedzieli, powiedziałoby: „kłócą się jak politycy” (stosowano zamiennie m.in. słowa: „parlamentarzyści”, „w Sejmie”, „w rządzie”, „posłowie”, „PiS z PO”, „Jarosław Kaczyński z Donaldem Tuskiem”).Zdaniem 12 proc. badanych najlepszym określeniem byłoby: „kłócą się jak pies z kotem”, „dwa psy”; zdaniem 8 proc. najbardziej trafne byłoby określenie „kłócą się jak głupki” (zamiennie: dwaj głupcy, durnie, idioci, debile, barany, bezmózgowcy, palanty, itp.). Tyle samo – 8 proc. badanych – użyłoby słowa „awanturnicy” (cholerycy, pyskacze, warchoły, oszołomy, konfliktowi, narwani, kłótliwi). 6 proc. badanych powiedziałoby, że „kłócą się jak baby” (baby na targowisku, dwie baby, kobiety, kumoszki, sąsiadki); tyle samo – 6 proc. – użyłoby słowa „handlarze” (przekupki, na targowisku). 4 proc. badanych powiedziałoby, że „kłócą się jak stare małżeństwo” (mąż i żona, małżeństwo). Tyle samo ankietowanych, 4 proc. –  użyłoby w tym kontekście słowa „wariaci” (nienormalni, szaleni, narwani).„Kłócą się jak dzieci” (dzieci w piaskownicy, przedszkolaki) – powiedziałoby z kolei 2 proc. badanych. Tyle samo respondentów – 2 proc.  –wybrałoby stwierdzenie: „kłócą się jak Kargul z Pawlakiem, jak sami swoi”. Sondaż przeprowadzono w dniach 2-5 września na ogólnopolskiej losowej reprezentatywnej próbie 1005 mieszkańców Polski w wieku 15 lat i więcej.",,
"„Pan Paprykarz”: panie premierze, ręką w stół! Dyscyplina jest nam potrzebna, jak w Niemczech","– Panie premierze najwyższa pora, bo jak pan nie rypnie ręką w stół, to będzie po władzy. Trzeba wprowadzić więcej dyscypliny ministrom. Niech się pan nie boi twardej ręki. Będą efekty. Tak, jak (...) Niemcy rozgromili Brazylię. Bo tam jest dyscyplina. A u nas wszystko się rozłazi – mówił Stanisław Kowalczyk, plantator papryki w programie „Dziś Wieczorem” komentując sytuację polityczną po „aferze taśmowej”.","– Teraz wszystko na klatę zbiera premier Tusk. Panie premierze, niech się pan nie boi twardej ręki. Będą efekty – apelował Stanisław Kowalczyk w TVP Info. – Alternatywy raczej nie ma. Jak się wybierze tych innych, to co, będzie lepiej – pytał „Pan Paprykarz”. – Jak wygra inna opcja, która najwięcej ma, to z kim będą rządzić? Ten chłop, ten wariat, ten jakiś tam. Oni z nikim nie będą rządzić – mówił Kowalczyk. Pytany o opinię na temat Janusza Korwin–Mikkego stwierdził, że „nie na to Polacy zasłużyli”. – Tak samo jak premier techniczny. Z wielkim szacunkiem dla pana profesora Glińskiego, ale jak słucham wystąpienia, to dochodzę do wniosku, że szkoda czasu. Szef rządu musi być, jak kapitan w drużynie. To ma być żywioł, a nie jak wykładowca wobec studentów – przekonywał „Pan Paprykarz” w TVP Info.",,
„Czekam na stanowisko marszałka Sejmu”. Ziobro o skierowaniu noweli Kodeksu karnego do TK,"Mam zaufanie do marszałka Sejmu i jego organów prawnych; czekam na ich stanowisko – powiedział minister sprawiedliwości Zbigniew Ziobro, który odniósł się do skierowania przez prezydenta noweli Kodeksu karnego do TK. Wyraził też nadzieję, że TK rozstrzygnie tę sprawę po myśli marszałka Sejmu.","Prezydent Andrzej Duda podjął w piątek decyzję o skierowaniu do Trybunału Konstytucyjnego w trybie kontroli prewencyjnej noweli Kodeksu karnego. Jak podała Kancelaria Prezydenta, tryb postępowania z ustawą wzbudza poważne zastrzeżenia co do dochowania konstytucyjnych standardów procesu legislacyjnego. Minister Ziobro, który w niedzielę był gościem programu „#Newsroom” w Polsat News i Wirtualnej Polsce, przypomniał, że w sprawie zmian w Kodeksie karnym prezydent podał „dwa komunikaty”. – Pierwszy, że co do zasady zgadza się z istotą tego projektu, czyli zaostrzeniem kar za najcięższe przestępstwa przeciwko życiu, zdrowiu, wolności i przestępczość zorganizowaną, ale też drugi, że nie zgadza się z trybem (procedowania – PAP). Chciałem zwrócić uwagę, że za treść projektu odpowiada Ministerstwo Sprawiedliwości i rząd, ale za tryb odpowiadają już władze parlamentu, czyli marszałek Sejmu i marszałek Senatu – powiedział Ziobro. Minister zaznaczył przy tym, że nie jest specjalistą od trybu procedowania ustaw, natomiast marszałek Sejmu ma – jak ocenił – „najlepsze służby prawnicze, jeśli chodzi o ocenę trybu”. – Oni na co dzień to robią, dziesiątki decyzji podejmują. Nikt nie ma tak wyszkolonych kadr prawniczych, które znają wszelkie niuanse i potrafią to wytłumaczyć. Wierzę w to i ufam marszałkowi i jego decyzji, skoro był przekonany do jej podjęcia, że przedstawi argumenty. Czekamy na jego stanowisko, które będzie w pełni bronić tę procedurę przed Trybunałem Konstytucyjnym – mówił Ziobro. Dodał też, że prezydent miał prawo podjąć taką decyzję i – jak mówił – „nie ocenia tego w kategoriach konfliktu”. – Konflikt mógłby być wtedy, gdyby prezydent powiedział: „nie zgadzam się co do zasady ze zmianami w prawie karnym, które zmierzają do zaostrzenia odpowiedzialności karnej” – powiedział szef MS. Uzupełnił też, że ta sprawa nie jest porażką, o czym świadczy m.in. to, że prezydent nie zgłosił wobec ustawy weta. – Mam zaufanie do marszałka i jego organów prawnych i czekam na ich stanowisko i jestem przekonany, że sprawę rozstrzygnie Trybunał Konstytucyjny po myśli marszałka Sejmu (...). Biorę pod uwagę to, że marszałek Sejmu wyjaśni wątpliwości, które powziął pan prezydent – dodał Ziobro. Przygotowany przez Ministerstwo Sprawiedliwości projekt nowelizacji Kodeksu karnego, zaostrzający kary za niektóre przestępstwa, w tym pedofilskie, został złożony w Sejmie 14 maja. Szybkie tempo prac Izby nad nowelą umożliwiła decyzja marszałka Sejmu o procedowaniu nowelizacji Kodeksu karnego w trybie niekodeksowym. Zdaniem Kancelarii Sejmu prace nad nowelą były zgodne z regulaminem Sejmu.",,
Imigranci bezradni bez znajomości języka,"Bariera językowa i wynikająca z tego nieznajomość
przepisów dotyczących regulacji prawa pobytowego czy opieki zdrowotnej to główny problem migrantów mieszkających w Polsce – wynika z badania
Helsińskiej Fundacji Praw Człowieka.","Z badania „Bieg przez płotki”, przeprowadzonego wśród migrantów mieszkających w Warszawie, Łodzi, Białymstoku i Trójmieście wynika, że integrację utrudniają także: biurokracja, niejasność przepisów, niedostępność tanich mieszkań, nieuczciwość pracodawców i dyskryminacja.Kierownik badań Agnieszka Mikulska zaznacza, że Polska stała się krajematrakcyjnym dla imigrantów i coraz więcej osób przyjeżdża tu z myślą opozostaniu na dłużej – szuka pracy, zakłada rodziny, prowadzi działalnośćbiznesową. Podkreśliła, że o udanej integracji można mówić, gdy dana osobajest w stanie samodzielnie funkcjonować w społeczeństwie, korzystając bezprzeszkód i na równi z innymi z przysługujących jej praw.Migranci, z którymi rozmawiała HFPC, narzekali na kłopoty w urzędach,niejasność przepisów, przesadną biurokrację. – Część wskazywała także na błędy popełniane przez polskich urzędników, za które sama musiała płacić, np. koniecznością wyjazdu za granicę w związku z końcem ważności wizy – podaje fundacja. Niejednokrotnie od cudzoziemców żąda się dokumentów,które wcale nie są wymagane przez polskie prawo, np. różnegorodzaju zaświadczeń rzekomo potrzebnych do zawarcia małżeństwa.HFPC ocenia, że funkcjonowanie migrantów na początku pobytu w Polsce jestwłaściwie niemożliwe bez pomocy osoby trzeciej. W tej roli najczęściej występują inni cudzoziemcy, dłużej przebywający w Polsce, członkowie rodziny, znajomi, pracodawcy, opiekunowie studentów zagranicznych.Fundacja informuje, że problemami związanymi z pracą migrantów w Polsce sąizolacja, wykorzystywanie pracowników rekrutowanych przez agencjezatrudnienia, a także związane z legalnością zatrudnienia i przestrzeganiempraw pracowniczych. Kolejnym problemem cudzoziemców jest dostęp do tańszych mieszkań. Migrancizwracają także uwagę na kłopoty związane z wynajmowaniem mieszkań bezpisemnych umów oraz z meldunkiem, na który właściciele nie chcą się zgodzić. W związku z tym utrudnione są procedury legalizacyjne pobytu i uzyskanie numeru PESEL.HFPC podaje, że w wywiadach nie odnotowała dyskryminacji w dostępie do służby zdrowia, wyjąwszy pojedyncze przypadki nieprzyjemnych zachowań personelu placówek zdrowotnych w stosunku do migrantów. W procesie integracji przeszkodą jest ksenofobia – podaje HFPC. „Ksenofobiapojawia się we wszystkich dziedzinach życia i we wszystkich instytucjach –poczynając od uniwersytetu, przez urzędy, sklepy, środki transportu, nazachowaniach na ulicy kończąc” – podano. HFCP zaznacza, że nie są to sytuacje nagminne, ale dotykają w mniejszym lub większym stopniu wszystkichprzyjezdnych.Badania zostały przeprowadzone w ramach projektu „Bieg przez płotki. Bariery na drodze do integracji”, współfinansowanego ze środków Europejskiego Funduszu na rzecz Integracji Obywateli Państw Trzecich i budżetu państwa.",,
Kanada: „Antifa” i „nazi raus” wymalowane na fasadzie polskiego kościoła w Vancouver,"Nieprzyjemna niespodzianka oczekiwała w niedzielny poranek parafian kościoła św. Kazimierza w Vancouver w Kanadzie. W przeddzień obchodów Święta Niepodległości, fasada leżącego na terenie kościelnym przedszkola została pokryta graffiti.","Napisy „ANTIFA”, „Refugees welcome” (z j. ang.: zapraszamy uchodźców – dop. red.) czy też „Nazi Raus” (z j. niem.: naziści wynocha – dop. red.) – namalowane najprawdopodobniej w nocy z soboty na niedzielę – oburzyły miejscową Polonię.– To my jesteśmy ofiarami nazistowskich Niemiec, a teraz nazywają nas nazistami? To absolutne szaleństwo – powiedziała jedna z parafianek portalowi globalnews.ca. – To czysta nienawiść do Polaków. Jak można to usprawiedliwiać? – dodała.Parafianie kościoła św. Kazimierza w rozmowie z reporterami podkreślali, że dewastacja fasady budynku jest szczególnie przykra ze względu na obchodzoną tego dnia 100. rocznicę odzyskania przez Polskę niepodległości.– To coś szokującego dla nas – stwierdził w rozmowie z reporterami jeden z parafian. – To wielkie rozczarowanie, ponieważ jest to nasza setna rocznica niepodległości – podkreślił.– Wielu ludzi na całym świecie używa słowa „faszyści” wobec Polaków. Nie jesteśmy faszystami. Jesteśmy uchodźcami, przybyliśmy tu z kraju komunistycznego po wolność. Nie jesteśmy nazistami – stwierdził rozmówca globalnews.ca.Rzecznik prasowy Departamentu Policji w Vancouver powiedział dziennikarzom globalnews.ca w niedzielne popołudnie, że policja nie miała żadnych informacji odnośnie incydentu.",,
Politycy składają kondolencje po śmierci profesora Jana Szyszki,"W środę przed południem w wieku 75 lat zmarł były minister środowiska prof. Jan Szyszko. O śmierci polityka poinformował prezydent Andrzej Duda. Kondolencje rodzinie zmarłego złożyli politycy, wyrażając uznanie dla jego zasług.",  ,,
TYLKO U NAS. Senator PO oskarżony m.in. o przekazanie tajnych danych o przetargu dla jednostek specjalnych,"Senator Maciej Grubski z PO został oskarżony przez Łódzki Wydział Zamiejscowy Departamentu do spraw Przestępczości Zorganizowanej i Korupcji Prokuratury Krajowej o popełnienie czterech przestępstw – dowiedział się portal tvp.info. Polityk miał ujawnić znajomemu biznesmenowi tajne informacje o wartym 21 milionów zł, przetargu na Wirtualny System Taktyczny Pola Walki oraz złożenie fałszywych oświadczeń majątkowych.","Śledztwo przeciwko politykowi wszczęto jeszcze w grudniu 2013 r. w sprawie przyjęcia ponad 90. tys. zł łapówki w związku z pełnieniem przez niego funkcji senatora i wiceprzewodniczącego senackiej Komisji Obrony Narodowej.Pomoc w przetarguNajpoważniejszym zarzutem ciążącym na Grubskim, jest przekazanie znajomemu przedsiębiorcy tajnych informacji o przetargu na zakup „Wirtualnego Systemu Taktycznego Pola Walki” dla jednostek specjalnych Wojska Polskiego. W sierpniu 2013 r. Senator namówił ppłk Marka D. z Inspektoratu Uzbrojenia MON do zdradzenia specyfikacji zamówienia oraz danych na temat możliwości firm, które zgłosiły się do przetargu wartego ok. 22 mln zł. Już dzień po otrzymaniu tych informacji, Grubski miał przekazać je e-mailem swojemu znajomemu przedsiębiorcy Henrykowi K. . Przetarg jednak unieważniono, ponieważ informację o nieprawidłowościach zdobyło CBA. Senator miał także lobbować na rzecz firmy K.",,
"Przekleństwo samotnego banana. Wyrzucamy pieczywo, wędliny i owoce","42 proc. Polaków przyznaje, że zdarza im się wyrzucić żywność, najczęściej pieczywo, wędliny i owoce. Głównym powodem, dla którego trafia ona do kosza, jest jej zepsucie – czytamy w raporcie Federacji Polskich Banków Żywności.","Raport opracowano na podstawie badania zrealizowanego w pierwszej połowie 2019 r. przez SGGW w ramach projektu PROM na grupie 1115 osób. Oprócz raportu Federacja Polskich Banków Żywności opracowała też poradnik o tym, jak nie marnować żywności. W badaniu 42 proc. respondentów przyznało, że zdarza im się wyrzucić żywność (1,1 proc. badanych podało, że zdarza mi się to często, 9,7 proc, że czasami, a 31 proc., że rzadko). Deklarowany poziom marnowania żywności wśród konsumentów w 2019 r. utrzymuje się na zbliżonym poziomie w stosunku do ubiegłego roku. Najczęściej wyrzucane jest pieczywo (wskazało je 23,7 proc.), wędliny (12,8 proc.) i świeże owoce (12,6 proc.).  W badaniu pytano także o tendencje zakupowe ankietowanych. Sprawdzono m.in., jakie działania podejmuje osoba wybierająca się na zakupy, czy np. sprawdza zawartości szafek i lodówki lub sporządza listę potrzebnych artykułów spożywczych.  Co dziesiąty badany robi listę zakupów  Okazało się, że niemal co trzeci badany (27, proc.) nigdy lub bardzo rzadko przygotowuje listę zakupów. Zawsze robi tak jedynie co dziesiąty (10,6 proc.). Tylko 4 na 10 badanych (40 proc.) sprawdza przed zakupami, jakie produkty ma już w swojej kuchni. Zakupowe koszyki często zapełniają się spontanicznie – zakup produktów, których wcześniej nie planowano (np. nie umieszczono na liście zakupów) deklaruje 72,7 proc. ankietowanych.  Stosunkowo częstą praktykę stanowi także tzw. kupowanie na zapas (61,8 proc. deklaruje, że robi to zawsze, zazwyczaj i czasami). Z reguły w ten sposób nabywane są jednak artykuły o długim terminie ważności, takie jak kawa czy mąka.  Najczęściej ze sklepu klienci wracają z pieczywem – średnio codziennie lub co drugi dzień (42,1 proc. i 40,2 proc.). Z nieco mniejszą częstością statystyczny Polak kupuje mleko (16,4 proc.), świeże owoce (14,9 proc.) i wędliny (12,2 proc.). Samotne banany Badanie pokazało też, że część produktów nie jest kupowanych ze względu na wygląd, choć są one pełnowartościowe – chodzi o małe, nieforemne warzywa i owoce i tzw. samotne banany. 48,7 proc. badanych nigdy nie sięga po warzywa i owoce odbiegające wyłącznie wyglądem zewnętrznym od idealnie wyglądających. Prawie tyle samo (47,4 proc.) badanych nigdy lub rzadko kupuje pojedyncze banany oderwane od kiści. Samotne banany kupuje regularnie tylko 13,2 proc. Autorzy badania sprawdzili także, czy konsumenci znają pojęcia związane z datą przydatności do spożycia. Zdecydowana większość (64 proc.) badanych uważała terminy „należy spożyć do” oraz „najlepiej spożyć przed” za tożsame (42,8 proc.) lub nie miała wiedzy na ten temat (21,2 proc.). Badanie wykazało, że najczęstszym powodem wyrzucania żywności jest jej zepsucie (65,2 proc.). Wśród trzech głównych powodów znalazły się również przeoczenie daty ważności (42 proc.) oraz przygotowanie zbyt dużej ilości jedzenia (26,5 proc.). Na kolejnych miejscach znalazły się za duże zakupy (22,2 proc.), nieprzemyślane zakupy (19,7 proc.), za duże opakowanie (17 proc.), właściwe przechowywanie (14,2 proc.), zakupy niskiej jakości (10,8 proc.), brak pomysłu na wykorzystanie konkretnego składnika podczas przygotowywania jedzenia (10,3 proc.). Jednocześnie ponad 50 proc. badanych podało, że na żywność przeznacza dużą część swoich dochodów (pomiędzy 60 a 40 proc.). Dlatego w poradniku „Zero waste w twoim domu”, przygotowanym przez Federację Polskich Banków Żywności, można znaleźć proste rady, jak nie marnować żywności.                                                    Eksperci radzą mrozić żywność w małych porcjach (fot. Shawn Patrick Ouellette/Portland Press Herald via Getty Images) Kupuj mniej, a częściej  Według jego autorów przede wszystkim należy robić zakupy z głową. „Jeszcze przed wyjściem z domu pomyśl, na co masz ochotę w najbliższych dniach i spróbuj na tej podstawie ustalić jadłospis na najbliższe dni. Zajrzyj też do szafek i lodówki – może uda ci się zaplanować posiłki, które przygotujesz z produktów, które już masz. Weź pod uwagę kwestie zbliżających się wyjazdów czy gości, którzy mają cię odwiedzić” – czytamy. Zalecane jest, by kupować mniej, a częściej, a nie robić zapasy oraz by nie chodzić głodnym na zakupy. Zwrócono też uwagę na sposób przechowywania produktów. „Nabiał, wędliny czy gotowe produkty garmażeryjne bezwzględnie powinny być przechowywane w lodówce. W ten sposób można trzymać także wszystkie warzywa liściaste. Chłód lubią brokuły, jabłka i owoce jagodowe – maliny, poziomki czy borówki. Do chłodziarki schowaj też grzyby i kiszoną kapustę. Pamiętaj również o odpowiednim ulokowaniu produktów: górna półka – przetwory, dżemy; środkowa półka – nabiał, sałatki; dolna półka – mięso, ryby; szuflady – warzywa i owoce; półki na drzwiach – mleko, soki, musztarda” – czytamy. Jednocześnie zauważono, że część produktów świeżych powinna być przechowywana w temperaturze pokojowej. „W lodówce pod żadnym pozorem nie powinno się trzymać pomidorów – to pozbawia je aromatu i przyspiesza psucie. Niskie temperatury nie służą też melonom, gruszkom, bananom, awokado i wszelkim owocom cytrusowym” – twierdzą autorzy. Kiszenie, mrożenie i pasteryzacja Autorzy poradnika zauważają, że niektóre z produktów „po dacie” wciąż nadają się do spożycia. Tłumaczą różnicę między określeniami „należy spożyć do”, a „najlepiej spożyć przed”. „+Należy spożyć do+ oznacza: lepiej nie jedz, jeśli już jest po dacie – to bezwzględny termin przydatności. +Najlepiej spożyć przed” oznacza, że jeśli nie widzisz widocznych przeciwwskazań, możesz śmiało zjeść ten produkt. To tzw. data minimalnej trwałości” – czytamy. W poradniku przypomniano podstawowe zasady „przedłużania życia” produktów kupionych w nadmiarze poprzez mrożenie, kiszenie i pasteryzację. „Mrożenie to jeden z najwygodniejszych i najzdrowszych sposobów na przedłużenie świeżości produktu. Wystarczy przestrzegać kilku prostych zasad: 1. Nigdy nie wkładaj do zamrażarki ciepłych potraw. Mogą rozmrozić pozostałe artykuły; 2. Pamiętaj o szczelnym opakowaniu – możesz użyć np. woreczków strunowych lub słoików; 3. Podziel produkty na porcje – dzięki temu rozmrozisz jednorazowo tyle, ile jesteś w stanie zjeść; 3. Nie wkładaj do zamrażalnika w pełni wypełnionego zupą słoika. Ciecze zwiększają swoją objętość i mogą zniszczyć naczynie” – czytamy. „Kiszenie to sposób konserwacji żywności, kojarzony wcześniej wyłącznie z tradycyjną kuchnią. Wraca do łask! Już nie tylko kapusta czy ogórki, ale także rzodkiewki, papryka, cebula czy buraki lądują w słoikach. Wbrew pozorom kiszenie jest łatwe – wystarczy pamiętać, żeby nawet najmniejszy czubek warzywa nie wystawał ponad zalewę” – zaznaczono. „Pasteryzacja. W ten naprawdę prosty sposób możecie przechowywać gotowe dania nawet do roku” – informuje poradnik. Jak czytamy, wystarczy przełożyć potrawę lub inne produkty do czystego, suchego i najlepiej ciepłego, wyparzonego słoika, szczelnie zamknąć. Słoik należy owinąć ściereczką, włożyć do garnka z wodą i gotować przez około 10-30 minut. Pasteryzacja jest zakończona, kiedy wieczka słoików staną się wklęsłe. Banki żywności Federacja Polskich Banków Żywności jest organizacją pożytku publicznego, której celem od ponad 20 lat istnienia jest przeciwdziałanie marnowaniu żywności i niedożywieniu w Polsce. Zrzeszonych w federacji 31 banków żywności specjalizuje się w pozyskiwaniu, transportowaniu i dystrybucji produktów żywnościowych. Organizacje są w stanie przyjąć i rozdysponować każdy rodzaj żywności, w tym nawet z krótkim terminem przydatności do spożycia, produkty świeże i wymagające warunków chłodniczych, spełniając przy tym wszystkie kryteria bezpieczeństwa. Banki żywności pozyskują średnio 80 tys. ton jedzenia rocznie, które dystrybuują do ponad 1,6 mln potrzebujących osób, za pośrednictwem 3,5 tys. organizacji pomocowych i instytucji społecznych. Żywność pochodzi m.in. od producentów, rolników, sieci handlowych i ze zbiórek.",,
"„Oczekujemy, że lider PO podpisze w imieniu Koalicji Europejskiej deklarację ws. euro”","Oczekujemy, że lider PO Grzegorz Schetyna podpisze w imieniu Koalicji Europejskiej przygotowaną przez PiS deklarację ws. waluty euro w Polsce; uchylanie się od odpowiedzi jest opowiedzeniem się za przyjęciem euro – powiedziała rzeczniczka PiS Beata Mazurek.","W środę prezes PiS Jarosław Kaczyński skierował do szefa Koalicji Europejskiej, przewodniczącego PO Grzegorza Schetyny i szefa Kukiz'15 Pawła Kukiza projekt „deklaracji zabezpieczenia interesów finansowych państwa polskiego i jego obywateli”. Miałaby ona zapewnić, że waluta euro może być wprowadzona w Polsce dopiero, gdy „Polska gospodarczo będzie na poziomie największych krajów UE, a Polacy osiągną europejski poziom życia”. Jak wyjaśnił, deklaracja – którą sam już podpisał – jest deklaracją partii i koalicji ponad podziałami politycznymi, ponieważ odnosi się do interesów finansowych państwa i polskich obywateli. – Chodzi o to, żeby wszystkie te formacje, łącznie z naszą, zagwarantowały, że w Polsce nie będzie wprowadzone euro, zanim Polska nie osiągnie poziomu gospodarczego państw, które leżą na zachód od naszych granic. Tutaj punktem odniesienia są przede wszystkim Niemcy – zaznaczył Kaczyński. Lider Platformy oświadczył, że jest gotowy, aby powiedzieć opinii publicznej oraz prezesowi PiS – „twarzą w twarz, w bezpośredniej debacie”, co myśli na temat wprowadzenia w Polsce euro.",,
„Dziękuję za odwagę i mądrość”. Prezydent odznaczył uczestników walk w Karbali,"– Przyczyniliście się do tego, że nasi sojusznicy nas szanują, Rzeczpospolita przez 15 lat zbiera plony waszej wspaniałej postawy – powiedział prezydent Andrzej Duda w 17. Wielkopolskiej Brygadzie Zmechanizowanej do uczestników walk w irackiej Karbali, którzy zostali w poniedziałek odznaczeni.","Prezydent wraz szefem MON odznaczył Medalem Stulecia Odzyskanej Niepodległości uczestników walk w irackiej Karbali w 2004 roku.– Dziękuję za bohaterstwo, dziękuję za odwagę, dziękuję za mądrość panu pułkownikowi i wszystkim tym, którzy wtedy dowodzili polskimi żołnierzami, jego podkomendnych, dziękuję za mądrość –  powiedział prezydent.– Przyczyniliście się panowie do umacniania niepodległości Rzeczpospolitej, bo przyczyniliście się z całą pewnością do tego, że nas szanują, szanują nas nasi sojusznicy, szanują nas wszyscy ci, którzy o tamtym czynie bojowym polskich żołnierzach wiedzą. Z całego serca chcę za to podziękować. Rzeczpospolita przez te 15 lat zbiera plony waszej wspaniałej postawy i to, że sojusznicy patrzą na nas tak, jak patrzą, że są obecni na naszym terytorium, to, że nasz głos liczy się w Sojuszu Północnoatlantyckim zawdzięczamy także i wam, waszej odwadze, waszemu bohaterstwu, waszej mądrości –  podkreślił Andrzej Duda. Błaszczak: udowodniliście, że WP gotowe wspierać sojuszników – Żołnierze, którzy bronili ratusza w Karbali, udowodnili, że polskie wojsko jest profesjonalne i gotowe wesprzeć sojuszników w trudnych chwilach – powiedział minister obrony narodowej Mariusz Błaszczak.Zwracając się do odznaczonych Błaszczak podkreślił, że to „żołnierze, którzy udowodnili, że Wojsko Polskie jest profesjonalne, zaangażowane, gotowe wesprzeć naszych sojuszników w trudnych chwilach”.– Żołnierze Wojska Polskiego służyli, służą i służyć będą w misjach, które są organizowane przez ONZ, Sojusz Północnoatlantycki, UE, dlatego że tak postrzegamy nasze zobowiązania sojusznicze; dlatego, że uważamy, że to jest gwarancją naszego bezpieczeństwa. Okazujemy solidarność wobec naszych sojuszników, oczekujemy tej solidarności od naszych sojuszników w sytuacji, w której takie wsparcie byłoby konieczne – dodał minister obrony.Przypomniał, że żołnierze 17. WBZ wchodzą w skład wielonarodowej grupy bojowej NATO w Rumunii. Minister podkreślił, że profesjonalizm polskich żołnierzy to atut w zabiegach o zwiększenie amerykańskiej obecności wojskowej w Polsce.",,
"Luksusowe auta, wille, samoloty. Zarekwirowane meksykańskim gangom idą pod młotek","W stolicy Meksyku rozpoczęła się w sobotę największa w historii kraju licytacja dóbr skonfiskowanych skorumpowanym urzędnikom i członkom gangów. Są to m.in. 674 zestawy biżuterii, nieruchomości, samochody i samoloty.","W stolicy Meksyku rozpoczęła się w sobotę największa w historii kraju licytacja dóbr skonfiskowanych skorumpowanym urzędnikom i członkom gangów. Są to m.in. 674 zestawy biżuterii, nieruchomości, samochody i samoloty.Zaprezentowana przez rząd jako „matka wszystkich licytacji” potrwa dwa dni, a uzyskane z niej pieniądze mają być przeznaczone na budowę dróg w wiejskich rejonach kraju.Licytacja odbywa się w dawnej rezydencji prezydentów Meksyku, którą obecny szef państwa Andres Manuel Lopez Obrador przekształcił w otwarty dla publiczności ośrodek kulturalny. ",,
„Janukowycz uwiarygadnia się przed Putinem i Łukaszenką”,"– Gdyby mnie pytano co robić, powiedziałbym „wytrzymać to nerwowo i nie zatrzaskiwać drzwi” – tak o pogarszającej się sytuacji w Kijowie, w kontekście ukraińskich marzeń o Unii Europejskiej, mówił w TVP Info były prezydent Aleksander Kwaśniewski.","– Czy to koniec snu europejskiego? Obawiam się, że przy władzy Janukowycza – tak. Decyzje, które on podejmuje w tych dniach dają jednoznaczny obraz. Z jednej strony mówi o okrągłym stole, gości panią Catherine Ashton, czyli ma możliwość przedstawienia swoich racji i on dokładnie w tym samym czasie podejmuje decyzję o akcji milicji na Majdanie – intencje stają się czytelne. Jest zdecydowany dogadywać się z Rosją, oczekuje od niej pomocy ekonomicznej. Chce się zaprezentować, jako przywódca, który nie boi się podejmować zdecydowanych kroków. W ten sposób się uwiarygodnia, ale tylko w jedną stronę  – ocenił jeden z wysłanników Parlamentu Europejskiego na Ukrainę. – Bo uwiarygodnia się wobec prezydenta Putina, prezydenta Łukaszenki – dodał były prezydent Polski. Jak podkreślał Aleksander Kwaśniewski „zwrot w polityce Janukowycza dokonał się dosłownie w ostatnich dniach” i mało tego, do czego sam Janukowycz się przyznał – „odbyło się to bez jakiejkolwiek rozmowy ze społeczeństwem”. – Nie docenił tego, że nadzieje związane z Unią Europejską zwłaszcza wśród młodych ludzi są tak wielkie. Intencje Janukowycza  wydają się oczywiste, on zmierza w stronę Rosjan, w stronę unii celnej. To wszystko, co mówi rosyjskim rozmówcom – wydają się grą – mówił rozmówca TVP Info.– Unia Europejska znajduje się w bardzo trudnym położeniu, bo jak rozmawiać z władzą, która łamie zasady obowiązujące w demokratycznym świecie – podkreślał były prezydent.",,
Odkryli potężne złoża gazu na Morzu Czarnym. „Potencjał jest ogromny”,"Co najmniej 40 mld metrów sześciennych gazu ziemnego zawierają złoża odkryte przez służby geologiczne Ukrainy. Państwowa Służba Geologii w Kijowie oświadczyła, że złoża znajdują się na szelfie w południowo-zachodniej części Morza Czarnego.","– Według ocen naukowców zapasy gazu obejmują nie mniej niż 40 mld metrów sześciennych na powierzchni 7 tys. metrów kwadratowych. Są to minimalne liczby, na które możemy liczyć – powiedział szef służby geologicznej Mykoła Bojarkin.Szacunki oparte są na wynikach ekspedycji statku naukowego „Iskatiel” (ros. Poszukiwacz), który szczegółowo badał szelf od kilku tygodni. „Potencjał Morza Czarnego jest ogromny. (...) Jeśli Ukraina będzie kontynuowała badania geologiczne na szelfie, zapewni jej to sukces” – podkreślono w oświadczeniu instytucji.Potrzebny rewersUkraina uzyskuje rocznie z własnych zasobów około 20 mld metrów sześciennych gazu; z czego 8 miliardów to wydobycie realizowane przez firmy prywatne. Kijów jest zmuszony również kupować surowiec w ramach tzw. dostaw zwrotnych (rewersu) od państw zachodnich i od roku nie pobiera go od Rosji. Państwowa spółka Ukrtranshaz informuje, że kraj zużywa około 18 mld metrów sześciennych gazu rocznie.Strategiczna rezerwa Ukrainy to około 13 mld metrów sześciennych błękitnego paliwa i według przewidywań Komisji Europejskiej do stycznia stan ten spadnie do 12 mld metrów sześciennych. Bruksela obawia się, że dalszy spadek mógłby zagrozić dostawom tranzytowym z Rosji do Unii Europejskiej przez Ukrainę.",,
Rywalizacja o urząd prezydenta trwa. Nowy sondaż,"Gdyby wybory prezydenckie odbyły się w najbliższą niedzielę, wygrałby je Andrzej Duda z 47,1 proc. oddanych na niego głosów – wynika z sondażu opublikowanego na portalu DoRzeczy.pl. Na drugim miejscu uplasowałaby się przedstawicielka Platformy Obywatelskiej Małgorzata Kidawa-Błońska.","Według sondażu przeprowadzonego przez pracownię Estymator, Andrzej Duda może liczyć na 47,1 proc. głosów (spadek o 0,6 pkt proc. w porównaniu z sondażem tej samej pracowni z 12 stycznia) i pozostaje liderem w wyścigu o prezydencki fotel.Druga w sondażu jest kandydatka Koalicji Obywatelskiej Małgorzata Kidawa-Błońska. Na nią chce głosować 24,1 proc. (wzrost o 1,4 pkt proc. w porównaniu z poprzednim badaniem). Trzecie miejsce zajmuje szef Polskiego Stronnictwa Ludowego Władysław Kosiniak-Kamysz z wynikiem 9,3 proc. (+0,3 pkt proc.).Z badania pracowni Estymator wynika również, że poza podium są kandydat Lewicy Robert Biedroń (8,9 proc.), Szymon Hołownia (5,6 proc.) i kandydat Konfederacji Krzysztof Bosak (4,6 proc.). Na innego kandydata głosowałoby 0,4 proc. ankietowanych. Szacowana przez Estymatora frekwencja wyborcza wyniosłaby 64 proc.Badanie przeprowadzono w dniach 23-24 stycznia 2020 r. na ogólnopolskiej, reprezentatywnej próbie 1027 dorosłych osób metodą wspomaganych komputerowo wywiadów telefonicznych CATI. W zaprezentowanych wynikach uwzględniono tylko osoby, które zadeklarowały, że będą głosować i określiły kandydata.",,
„Gwiazda Dawida jest symbolem islamu”. Co studenci wiedzą o religiach,"Reporterka programu „W tyle wizji” Anna Machińska przeprowadziła kolejną sondę wśród studentów Uniwersytetu Warszawskiego. Tym razem pytała o podstawową wiedzę dotyczącą religii. Odpowiedzi wołały o pomstę do nieba. Koran jest świętą księgą jakiej religii? – padło pytanie. „Hinduizmu” – wypalił po chwili zastanowienia jeden z żaków. Kim jest rabin? „Nie mam pojęcia” – stwierdziła jedna ze studentek. „Przedstawiciel kościoła prawosławnego” – rozwiał wątpliwości jej kolega, który wyraził również przekonanie, że gwiazda Dawida jest symbolem islamu.",,,
Demonstranci w szpitalu. Demolowali chirurgię czy uciekali przed gazem?,"Francuski rząd oskarża uczestników pierwszomajowej demonstracji o próbę szturmu szpitala akademickiego w XIII dzielnicy Paryża. Doszło do tego wieczorem, kiedy manifestacja dotarła na pobliski Place d'Italie. Manifestanci z ruchu tak zwanych żółtych kamizelek twierdzą, że próbowali schronić się przed gazem łzawiącym.","Około stu osób próbowało wedrzeć się do budynku szpitala w chwili, gdy minister spraw wewnętrznych Christophe Castaner odwiedzał w nim rannych policjantów.Nad ranem premier Francji Edouard Philippe skrytykował incydent.  – Próbować wedrzeć się do szpitala, do sal reanimacyjnych, sal opatrunkowych to idiotyzm, skandal. Próbować zakłócić publiczną służbę szpitalną w taki sposób to rzecz całkowicie nieodpowiedzialna – powiedział. Zdaniem dyrektor placówki, intruzi zachowywali się agresywnie; część z nich była zamaskowana. Dyżurujący na miejscu lekarze mówią, że zdewastowano sprzęt komputerowy na oddziale chirurgii ogólnej. Manifestanci z ruchu tak zwanych żółtych kamizelek odpierają zarzuty, twierdząc, że w budynku szpitala próbowali się schronić przed gazem łzawiącym.",,
Szef TAI odpowiada Szczerbie: TVP regularnie informuje o kampanii Trzaskowskiego,„TVP info informuje o działaniach polityków proporcjonalnie do ich aktywności. Wbrew temu co twierdzi Michał Szczerba Rafał Trzaskowski regularnie gości w programach informacyjnych TVP” - napisał szef TAI Jarosław Olechowski w odpowiedzi do słów polityka Platformy Obywatelskiej.,"W poniedziałek PO złoży do PKW wniosek o przeprowadzenie czynności sprawdzających w sprawie „nielegalnych działań promocyjnych i agitacyjnych” prowadzonych przez TVP na rzecz kandydata na prezydenta Warszawy Patryka Jakiego – poinformował na sobotniej konferencji prasowej poseł PO Michał Szczerba. W odpowiedzi na jego słowa, szef TAI napisał krótkie oświadczenie na swoim profilu w mediach społecznościowych.",,
"Farma Brejzów, łóżko Rabieja, niewinność Jachiry","W sobotę Paweł Kukiz śpiewał Waldemarowi Pawlakowi, w poniedziałek Grzegorz Schetyna ogłosił swoje jedynki. Wybuchła afera z internetowymi trollami – najpierw jednym w Warszawie, potem całym wydziałem w inowrocławskim ratuszu. A do wyborów jeszcze daleko…","Sobota. Ja wam wszystko wyśpiewam!  Władek, dziękuję ci, dziękuje PSL-owi, że podpisaliśmy to porozumienie – wzruszał się Paweł Kukiz i obściskiwał ze swoim niedawnym przeciwnikiem politycznym podczas konwencji PSL – Kukiz’15. I jak przystało na prawdziwegp artystę, zaśpiewał na koniec śliczną piosenkę o lepszej Polsce, wzruszając do łez swoich nowych kolegów z Koalicji Polskiej: Waldemara Pawlaka, Adama Struzika, Marka Sawickiego i Adama Jarubasa. Ale przede wszystkim najukochańszego Władka, czyli Kosiniaka-Kamysza.  Co za szczęśliwy dzień w Płocku, ludowcom się trafił taki rozśpiewany polityczny partner. Już niebawem ruszy trasa koncertowa Kukiz & Władek po całej Polsce. A w trakcie trasy PSL będzie nieść kaganek oświaty, który deklaruje zabrać ze sobą Paweł Kukiz.  Ale nie wszyscy chcą tańczyć jak im Kukiz zagra. Ani nosić za nim kaganek oświaty. Poseł Łukasz Rzepecki z Kukiz’15 nie wystartuje z listy Koalicji Polskiej. Dostał propozycję „jedynki” w okręgu konińskim i nie chce.   – Do Sejmu dostałem się z okręgu sieradzkiego, to jest zupełnie inne województwo, a w postulatach Kukiz’15 ma wpisane JOW-y. Co ja miałem powiedzieć ludziom w Koninie? – tłumaczył w rozmowie z portalem tvp.info Łukasz Rzepecki. Może, wzorem lidera ruchu, nie trzeba mówić, tylko śpiewać? Niedziela. Mecenas zostaje na praktyce   Jedni śpiewają, drudzy prowadzą kampanię, chciałoby się powiedzieć śpiewająco. Tylko podczas niedzielnego pikniku rodzinnego w Stalowej Woli PiS zebrał pięć tysięcy podpisów na listach kandydatów do parlamentu.   - Po czterech latach jestem tutaj ponownie po to, żeby poprosić Państwa o zaufanie. Mamy stalową wolę i determinację, by dobry czas dla Polski trwał – powiedziała była premier Beata Szydło w Stalowej Woli.  A prezes PiS, Jarosław Kaczyński odniósł się do działań opozycji: – Są tacy, którzy chcą odebrać nam naszą wolność i prawa, atakują nasze świętości, podważają to, co jest normalnością. Trzeba odeprzeć ten atak. Do miłośników mecenasa Romana Giertycha dotarła w niedzielę smutna wiadomość. Znany prawnik poinformował, że otrzymał propozycję startu w wyborach parlamentarnych z list Koalicji Obywatelskiej. „Ale po głębokim namyśle podjąłem wczoraj decyzję o odrzuceniu tej propozycji” – oświadczył.  Mecenas najwyraźniej zakłada, że w nadchodzącej kadencji pogodziłby pracy posła z zadaniami adwokata. Roman Giertych reprezentuje m.in. Donalda Tuska, Leszka Czarneckiego i Stanisława Gawłowskiego. A biorąc pod uwagę działania CBA z tego tygodnia, klientów może mieć dużo więcej. Poniedziałek. Jedynki Schetyny  I udało się. I to jeszcze przed wyborami! Grzegorz Schetyna przedstawił swoje jedynki. To co najbardziej wzrusza to lojalność wobec kolegi, który ma kłopoty z prokuraturą.  Pierwsze miejsce w Gdańsku ma zapewnić immunitet poselski Sławomirowi Neumannowi. Wierni do końca – chciało by się powiedzieć, chociaż w tej sytuacji patos jakoś nie przystoi. - Nie wystarczy być anty-PiS-em, nie wystarczy być przeciw. Jesteśmy koalicją, która ma dobry program, z którym pójdziemy do ludzi - mówił lider PO Grzegorz Schetyna. Dobry i ciągle nieznany program PO zresztą nie jest bardzo potrzebny. Gdyby ktoś nie pamiętał jak było wcześniej z obietnicami Platformy Obywatelskiej, to Rafał Trzaskowski na bieżąco pokazuje warszawiakom jak politycy POKO zupełnie nie są przywiązani do składanych przez siebie obietnic. Jako, że zbliża się początek roku szkolnego, powrócił temat bezpłatnych biletów dla licealistów obiecanych podczas kampanii wyborczej przez obecnego prezydenta stolicy. Oczywiście pomysł nie będzie zrealizowany, bo nie ma niego środków. Podobnie jak na budowę obiecanych przez Trzaskowego trzech nowych linii metra. Nie będzie też tunelu Wisłostrady przy zamku i parku nad nim oraz szeregu mniejszych inwestycji.  Zdenerwowani? Niepotrzebnie! Za prezydentury Trzaskowskiego warszawiacy mogą się przecież zrelaksować. I to już po wyjściu z warszawskiego ratusza! Pierwsza strefa relaksu już teraz działa na wylanym asfaltem placu Bankowym. A że nerwów mieszkańcom Warszawy prezydent Trzaskowski przysparza regularnie, w trosce o ich zdrowie psychiczne ratusz zaplanował kolejną strefę relaksu. I wyda na nią dwa razy więcej niż na pierwszą – czyli niemal dwa miliony.  W końcu zdrowie najważniejsze. Denerwuje cię brak nowych metra w Warszawie? Martwi cię brak bezpłatnych biletów dla licealistów? Zrelaksuj się warszawiaku na paletach! Wtorek. Jednoosobowa farma trolli   – W poczuciu odpowiedzialności za powodzenie reform, którym poświęciłem cztery lata ciężkiej pracy, składam na ręce ministra sprawiedliwości rezygnację z urzędu podsekretarza stanu – powiedział Łukasz Piebiak.  Rezygnacja to efekt publikacji portalu Onet.pl, który ogłosił, że w Ministerstwie Sprawiedliwości działa farma trolli, która miała tworzyć hejt przeciwko sędziom walczącym z reformami systemu sądownictw. Piebiak zapowiedział pozew przeciwko redakcji Onet.pl, która jego zdaniem rozpowszechnia na jego temat pomówienia w oparciu o relacje niewiarygodnej osoby.  Z samego tektu Onet.pl dowiedzieliśmy się wbrew tytułowi, że na tej całej farmie troll jest tylko jeden, płci żeńskiej, o imieniu Emilia a farma jest w prywatnym mieszkaniu jednego z sędziów, a nie w ministerstwie. A jak zapewnił rzecznik MS, Jan Kanthak, resort żadnych trolli nie zatrudnia. Co innego w takim Inowrocławiu… Środa. Kłopoty Brejzów  Tam farma internetowych trolli została właśnie nakryta…  CBA rozpoczęło działania w blisko 30 lokalizacjach, „między innymi w Urzędzie Miasta Inowrocławia, instytucjach i w miejscach zamieszkania osób prywatnych”. „Przeszukania realizowane są w oparciu o postanowienia wydane przez Prokuraturę Okręgową w Gdańsku. Agenci zabezpieczają między innymi dokumentację i sprzęt elektroniczny w związku z prowadzonym śledztwem w sprawie przekroczenia uprawnień przez funkcjonariuszy publicznych – pracowników Wydziału Kultury, Promocji i Komunikacji Społecznej Urzędu Miasta Inowrocławia” – czytamy w komunikacie CBA.  Prezydentem Inowrocławia jest Ryszard Brejza, ojciec posła Krzysztofa Brejzy, szefa sztabu wyborczego PO. I jak się okazuje, nie tylko sztabu wyborczego. Portal TVP.Info dotarł do wstrząsających zeznań świadków: – Przy fakturach płaconych przelewem schemat był taki, że po przelaniu pieniędzy przedsiębiorca przychodził do mego biura, przychodziła też pani W. ze swoim zeszytem i ona obliczała jaką ma zostawić kwotę. [...] za tę kwotę opłacała osoby, które komentowały wpisy w Internecie. Były to wpisy szkalujące osoby wskazane przez posła Brejzę i prezydenta Ryszarda Brejzę. Osobom wystawiającym komentarze w Internecie płaciła pani W. – mówiła jedna z osób przesłuchiwanych w śledztwie dotyczącym tzw. afery fakturowej. W śledztwie postawiono już rekordową liczbę 181 zarzutów (w tym oszustwa, poświadczenia nieprawdy w dokumentach, posługiwania się fałszywymi dokumentami i przekroczenia uprawnień), a usłyszało je 16 osób, w tym czterech byłych pracowników Urzędu Miasta Inowrocławia. Udokumentowana kwota wyłudzeń środków publicznych przekracza 250 tys. zł, ale prawdopodobnie jeszcze wzrośnie. Nic dziwnego, że coraz mniej jest chętnych by wiązać swoje nazwisko z marką „POKO”. W środę z kandydowania do Sejmu z list Platformy zrezygnował  były wiceburmistrz Malborka Maciej Rusek. Nie wiadomo także czy znajdzie się na nich gdyńska radna Marika Domozych, która mimo propozycji „nie chce wejść w ten straszny, polityczny świat” i „nie chce być politykiem”. Kruszą się również listy PSL. Poseł tej partii Eugeniusz Kłopotek nie wystartuje w wyborach parlamentarnych. Najwyraźniej nie spodobała mu się piosenka Pawła Kukiza… Czwartek. W łóżku z prezydentem  Michał Cessanis, partner życiowy wiceprezydenta Warszawy Pawła Rabieja zrobił duży krok do przodu. Wcześniej panowie opublikowali w sieci swoje zdjęcie jak się całują. Teraz dali na Instagram swoje zdjęcie z łożka, na którym obaj wydają się być nago. Niektórzy odinstalowują Instagram, inni niecierpliwie czekają na ciąg dalszy Instastories…  „Co byśmy pomyśleli o jakimś prezydencie, który publikuje swoje zdjęcie, jak nago leży w łóżku ze swoją żoną/partnerką? Bo Paweł Rabiej to zrobił” – zapytał na TT szef portalu TVP Info Samuel Pereira.  Jedni leżą, a inni pracują. Premier Mateusz Morawiecki w rozmowie z „Super Expressem” zapowiedział, że „rząd chce uregulować ustawowo kwestię Emerytury plus, by seniorzy co roku dostawali „trzynastkę”. Odniósł się też do pomysłu wprowadzenia emerytury bez podatku, który promuje PSL z Kukiz’15.   – W tym roku zdecydowaliśmy się na trzy bardzo ważne posunięcia. Pierwsze to waloryzacja kwotowa – przeznaczyliśmy na nią prawie 9 mld zł, dzięki czemu najbiedniejsi seniorzy dostali wyższą waloryzację, niż wynikało to z ustawy. Czyli w marcu dołożyliśmy coś ekstra. Po drugie wprowadziliśmy Emeryturę plus, czyli 1,1 tys. zł dla każdego seniora, a po trzecie obniżamy PIT z 18 do 17 proc., co też zostawi więcej środków w portfelach emerytów (…) Ale to, co proponują nasi polityczni konkurenci, czyli emeryturę bez podatku, uważam za pomysł niesprawiedliwy. Co by oznaczało jej wprowadzenie? To, że ci, którzy mają wysokie świadczenia np. 4 czy 5 tys. zł dostaliby wysoki dodatek, ale ci, którzy mają bardzo niewielkie emerytury, np. 1-1,5 tys. zł, prawie nie odczuliby zwolnienia z podatku” – wyjaśnił premier w „SE”. Piątek. „Emigate” coraz bardziej wątpliwa  Każdy ma taką gwiazdę na jaką go stać... PSL ma Pawła Kukiza a POKO ma Klaudię Jachirę, która będzie kandydować w Warszawie z 13 miejsca. Takiego hejtera jak Jachira nie mieli w Inowrocławiu (aktorka jest z Wrocławia), ale chcą mieć w Klubie Poselskim POKO po wyborach.  „Twórczość” Klaudii Jachiry to agresja na jaką stać tylko nielicznych przeciwników rządów PiS. Grzegorz Schetyna liczy na jej popularność w sieci, a tymczasem wygląda na to, że działalność „artystyczna” Jachiry nie jest jeszcze szeroko znana nawet samym liderom PO… Sam rzecznik partii Jan Grabiec powiedział, że nigdy nie widział, żeby uczestniczyła ona w jakimkolwiek hejcie. Czyli w ogóle jeszcze nie widział „twórczości” Jachiry… Sama aktorka udaje niewiniątko i skarży się na nadmierne zainteresowanie mediów i internautów jej osobą. Przecież nic złego nie zrobiła…  POKO ogłasza swoje listy, póki co bez list do Senatu, a PiS kończy zbieranie podpisów pod listami… – Mamy około pół miliona podpisów w skali kraju i jak tylko zostaną ukonstytuowane okręgowe komisje wyborcze, a z tego co wiemy, ukonstytuują się one najpóźniej w poniedziałek, to od wtorku przystępujemy już do rejestracji list – ogłosił Krzysztof Sobolewski, który jest pełnomocnikiem wyborczym partii. Sobolewski mówił też, że po rejestracji list wyborczych przedstawiciele partii skupią się na „bezpośrednim kontakcie z Polakami” i będą chcieli dotrzeć do „każdej gminy i każdego sołectwa”. Kolejne publikacje medialne na temat tzw. „Emigate” bardziej zaciemniają niż rozjaśniają obraz konfliktu w środowisku sędziów. Do sprawy odniósł się minister sprawiedliwości Zbigniew Ziobro, zapowiadając stworzenie kodeksu etycznego dotyczącego działań prawników (w tym sędziów) w mediach społecznościowych. - Sędziowie nie mogą kierować się żądzą odwetu czy zemsty. Nie są nadzwyczajną kastą ani sędziowie reprezentujący jedną, ani drugą, ani jakąkolwiek inną stronę sporu – mówił Zbigniew Ziobro. – Będą przygotowane pozwy przeciwko Onetowi, „Gazecie Wyborczej”, również prywatne oskarżenia przeciwko samej pani Emilii i dziennikarzom – mówił w rozmowie z portalem tvp.info Bartosz Lewandowski, pełnomocnik sędziów atakowanych przez wymienione media. Jego klienci „absolutnie kwestionują prawdziwość” materiału ujawnionego przez Emilię. Jak powiedział, materiał „jest kopią kopii, nie są to oryginalne nośniki, ani oryginalne zrzuty. Jeśli chwilę poświęcić na analizę tego, co tam jest, widać, że jest to materiał niewiarygodny”.",,
Badani chcą reparacji wojennych od Niemców. Skok w wynikach badań sondażowych,"69 proc. badanych (wzrost o 15 punktów procentowych od października 2017 r.) uważa, że Polska powinna domagać się od Niemiec odszkodowań za straty poniesione podczas II wojny światowej. Przeciwnego zdania jest 21 proc. (spadek o 15 punktów) – wynika z najnowszego sondażu CBOS.","W przeddzień 80. rocznicy wybuchu II wojny światowej CBOS  zapytał Polaków, co sądzą na temat ubiegania się o reparacje wojenne od Niemiec. Poprzednio o tę kwestię pytano w październiku 2017 r., gdy ten temat powrócił do polskiej debaty publicznej.  Z badania wynika, że w ciągu niemal dwóch lat, które upłynęły od poprzedniego badania, liczba zwolenników zabiegania o reparacje od Niemiec, za straty poniesione podczas II wojny światowej znacząco wzrosło  – o 15 punktów procentowych.  W trzeciej dekadzie sierpnia 69 proc. badanych wyraziło opinię, że Polska powinna domagać się od Niemiec reparacji z tego tytułu, z czego 42 proc. jest o tym zdecydowanie przekonanych. Przeciwna temu jest obecnie nieco ponad jedna piąta badanych (21 proc.,; od października 2017 r. to spadek o 15 punktów procentowych).",,
Wiadomość od Trumpa dla Kim Dzong Una. Przekaże ją prezydent Korei Południowej,"Prezydent Korei Południowej Mun Dze In powiedział w niedzielę, że Donald Trump spełni oczekiwania Korei Północnej po całkowitej denuklearyzacji Półwyspu Koreańskiego. Wyjaśnił, że taką wiadomość ma przekazać przywódcy północnokoreańskiemu Kim Dzong Unowi.","Mun Dze In podczas podróży do Nowej Zelandii poinformował, że podczas szczytu G20, który w sobotę zakończył się w Buenos Aires, otrzymał od amerykańskiego prezydenta wiadomość dla Kim Dzong Una. – Wiadomość jest taka, że prezydent Trump bardzo ceni sobie Kim Dzong Una i bardzo go lubi. Ma zatem nadzieję, że Kim wypełni zobowiązania umowy o denuklearyzacji, a wtedy zostaną spełnione oczekiwania Pjongjangu – powiedział Mun Dze In. Od pierwszego spotkania obu przywódców, 12 czerwca w Singapurze, USA i Korea Płn. dyskutują na temat likwidacji północnokoreańskiego programu zbrojeń jądrowych. Kim Dzong Un wielokrotnie deklarował w tym roku skłonność do denuklearyzacji i zapowiedział konkretne kroki w tym kierunku. Uzależnił je jednak od „analogicznych działań”, jakie miałyby podjąć Stany Zjednoczone w zgodzie z ustaleniami czerwcowego szczytu w Singapurze.  Pjongjang domaga się złagodzenia międzynarodowych sankcji, które pogłębiły izolację gospodarczą Korei Płn. i uderzyły w jej gospodarkę. Waszyngton wyklucza jednak ustępstwa, nim podjęte zostaną konkretne środki na rzecz „całkowitej, możliwej do zweryfikowania i nieodwracalnej denuklearyzacji” komunistycznego reżimu.  W sobotę Donald Trump oświadczył, że drugi szczyt z północnokoreańskim przywódcą Kim Dzong Unem prawdopodobnie odbędzie się w styczniu lub lutym 2019 roku. Dodał, że kiedyś zaprosi Kima do Stanów Zjednoczonych.",,
Firma związana z Polsatem miała zarobić 70 mln. Programiści udostępnili projekt za darmo,"401 mln koron (blisko 68 mln zł) chciało wydać czeskie ministerstwo transportu na system elektronicznych winiet autostradowych. Zamówienie bez przetargu otrzymała polska firma Asseco, należąca do Cyfrowego Polsatu. Gdy informację podano do publicznej wiadomości, 60 programistów w ciągu jednego weekendu stworzyło i udostępniło system za darmo.","Publiczny hackathon (maraton informatyczny), podczas którego opracowano system, zorganizował Tomáš Vondráček, dyrektor generalny agencji interaktywnej Actum. „Chcemy udowodnić, jakim absurdem jest składanie zamówienia na 401 mln na projekt, który kilku ogarniętych ludzi zrobi w weekend” – napisał Vondráček na Facebooku.  I rzeczywiście w niedzielny wieczór przedsiębiorca ogłosił, że platforma jest gotowa i dostępna publicznie.  „Połączyliśmy siły najlepszych programistów i innych profesjonalistów i w ciągu jednego weekendu zaprogramowaliśmy e-shop z winietami autostradowymi, który zaoferowaliśmy władzom państwa jako alternatywne rozwiązanie. Tańsze, sprawiedliwe i transparentne” – napisano na portalu społecznej e-winiety, ferznamka.cz.",,
„Celem polskiej dyplomacji w 2017 roku będzie bezpieczeństwo”,"Minister spraw zagranicznych zapewnił, że w 2017 roku polska dyplomacja będzie kontynuowała politykę na rzecz wzmocnienia bezpieczeństwa. Witold Waszczykowski mówił o tym na konferencji prasowej po spotkaniu z premier Beatą Szydło w ramach tzw. przeglądu ministerstw.","Szef resortu spraw zagranicznych powiedział, że pod względem bezpieczeństwa Polsce udało się osiągnąć status krajów Europy Zachodniej. Dodał, że kontynuując politykę zapewniania bezpieczeństwa Polska będzie aktywnie uczestniczyć w realizacji współpracy NATO z Unią Europejską. Te dwie instytucje mogą stawić czoła zagrożeniom hybrydowym oraz zagrożeniom cybernetycznym. Mogą też działać w obronie granic europejskich przed falami emigrantów – powiedział szef polskiej dyplomacji.Podsumowując 2016 rok Witold Waszczykowski powiedział, że kierowany przez niego resort zrealizował swoje cele programowe. Przypomniał między innymi o amerykańskich oddziałach, które przybywają do naszego kraju od początku tego roku oraz o budowie tarczy antyrakietowej.",,
Ministerstwo zdrowia za elektronicznym rejestrem szczepień,Ministerstwo Zdrowia popiera wprowadzenie elektronicznych rejestrów szczepień wszystkich obywateli. Takie rozwiązanie rekomenduje państwom członkowskim Rada Unii Europejskiej.,"Według rekomendacji unijnych rejestr zostanie objęty transgraniczną wymianą informacji między podmiotami świadczącymi usługi zdrowotne – pisze „Nasz Dziennik”, który informuje o sprawie. – Zgodnie ze Stanowiskiem Rządu przyjętym przez Komitet do Spraw Europejskich w dniu 28 czerwca tego roku Polska od lat popiera działania związane z globalnym planem szczepień, zatwierdzonym w maju 2012 r. na 65. posiedzeniu Światowego Zgromadzenia Zdrowia WHO – mówi gazecie naczelnik Wydziału Promocji i Internetu w Biurze Prasy i Promocji Ministerstwa Zdrowia Violetta Olszewska. Olszewska podkreśla, że „profilaktyka chorób zakaźnych stanowi kluczowy problem zdrowia publicznego na świecie”. – W związku z tym pozytywnie odnosimy się do przedstawionych rekomendacji – dodaje.Według ministerstwa jednolity sposób gromadzenia i przetwarzania danych dotyczących szczepień w państwach Unii Europejskiej zapewni porównywalność danych statystycznych.",,
Ojciec Leon Knabit: Nauczanie dzieci masturbacji to pedofilia,"Kolejny głos sprzeciwu przeciwko tzw. deklaracji LGBT. Propozycję krytykuje o. Leon Knabit OSB, były przeor opactwa w Tyńcu. „Jestem patronem przedszkola samorządowego nr 133 w Tyńcu. Wiem, co się szykuje; chodzi o nauczenie dzieci masturbacji, bo dziecko ma prawo do przyjemności płciowej. A to jest pedofilia” – dowodził we wpisie na swoim blogu.","Duchowny zwrócił uwagę, że takie praktyki są w Polsce karane. „Nie wiem, jak sobie poradzą moraliści i prawnicy” – przyznał kawaler Orderu Uśmiechu.We wpisie na Facebooku o. Knabit ocenił, że działania grupy ludzi, która na „czołowych hasłach” stawia zabijanie dzieci nienarodzonych i deprawację dzieci, to nie jest polityka, a „kpiny z etyki”. „Znawcy psychologii rozwojowej dziecka, a do tego wierzący w Boga, uważają, że przyjemność seksualną trzeba podporządkować głównemu jej celowi – rozmnażaniu się, a godność człowieka wymaga uszanowania jego strefy intymnej od najwcześniejszych lat” – przekonywał.Podkreślił również, że czynne uświadamianie dzieci jest przestępstwem, pedofilią i w prawie polskim – na chwilę obecną – karane więzieniem. „Gdyby jednak administracyjnie wprowadzono Deklarację (LGBT – przyp. red.), jako powszechnie obowiązującą, byłaby to powtórka z administracyjnie wprowadzanego ateizmu w krajach komunistycznych. W konsekwencji należałoby wypuścić z więzień pedofilów, i jeszcze wypłacić odszkodowanie za to, że jako awangarda postępu byli prześladowani przez histerycznych homofobów” – ironizował o. Knabit.",,
Irlandia nastawia się na twardy brexit,"Brytyjski dziennik gospodarczy „Financial Times” ujawnił, że projekt irlandzkiego budżetu na 2020 roku oparty będzie o założenie, że Wielka Brytania opuści Unię Europejską bez porozumienia ws. warunków wyjścia ze Wspólnoty.","Według gazety rząd taoiseacha (premiera) Leo Varadkara jest zdeterminowany, aby sprzeciwić się jakimkolwiek naciskom ze strony Londynu dotyczących ustępstw w sprawie mechanizmu awaryjnego dla Irlandii Północnej (tzw. backstopu). Może to potencjalnie doprowadzić do konfrontacji z brytyjskimi władzami przed planowanym na koniec października terminem wyjścia Wielkiej Brytanii z Unii Europejskiej.Dziennik przypomniał, że główni kandydaci do zastąpienia ustępującej brytyjskiej premier Theresy May – w tym były minister spraw zagranicznych i były burmistrz Londynu Boris Johnson – argumentowali w ostatnich dniach, że będą w stanie przekonać Brukselii do zmiany dotychczasowego stanowiska dotyczącego przyszłych relacji Wielkiej Brytanii z Unią.Gotowość Varadkara do przyjęcia budżetu, który zakłada bezumowne wyjście Brytyjczyków z Unii Europejskiej wskazuje jednak, że premier byłby bardziej skłonny doprowadzić do chaotycznego brexitu niż dokonać w ostatniej chwili jakichś ustępstw ws. granicy – ocenił „FT”.Jednocześnie zwrócono uwagę, że decyzja Dublina o przyjęciu konserwatywnych zapisów jest „o tyle znacząca, że pozbawiłaby Varadkara możliwości zabiegania o względy wyborców przez hojne zapisy w budżecie państwa” w kontekście spodziewanych w przyszłym roku wyborów parlamentarnych w Irlandii.",,
"„Nie ma potrzeby, by tworzyć koalicję anty-PiS”","– Jestem przeciwnikiem podsycania konfliktów i tego, że są tylko dwa podmioty polityczne, PO i PiS  – mówił w programie „Kwadrans polityczny” wiceszef parlamentarnego klubu PSL Marek Sawicki.  Z mocą podkreślił, że Grzegorz Schetyna na pewno nie będzie premierem, ale gdyby „pogadał z Polską Razem, z wicepremierem Jarosławem Gowinem”, to „jest szansa na konstruktywne wotum nieufności”.","PO 24 marca złożyła w Sejmie wniosek o konstruktywne wotum nieufności dla rządu Beaty Szydło. Kandydatem Platformy na premiera jest lider partii Grzegorz Schetyna. PO chce, by debata nad wnioskiem odbyła się na początku kwietnia.    – Jestem przeciwnikiem podsycania konfliktów i tego, że są tylko dwa podmioty polityczne. Po jednej stronie jest PO, która w jakimś stopniu chce podporządkować Nowoczesną, a z drugiej strony  PiS, który zjednoczył całą prawicę  –  tłumaczył polityk PSL.   Koalicje po wyborach   – Nie ma potrzeby, żeby na rok przed wyborami samorządowymi czy na 2,5 roku przed wyborami parlamentarnymi  tworzyć koalicję anty-PiS – dodał.  Podkreślił, że PSL jest unikatem na polskiej scenie politycznej jako samodzielne środowisko, które nie żongluje nazwą.   – Grzegorz Schetyna na pewno nie będzie premierem. Doradzam Schetynie, gdyby pogadał z Polską Razem, z wicepremierem Jarosławem Gowinem, być może kiedyś dobrze im się współpracowało,  może  Gowin wróciłby do tej współpracy, a wtedy jest szansa na konstruktywne wotum nieufności –  uważa Marek Sawicki. „Polska ma zobowiązania”  – Kraje Grupy Wyszehradzkiej, również Polska, nigdy nie zgodzą się na szantaż i nie zgodzą się na dyktowanie takich warunków. Grupa Wyszehradzka i Polska na pewno nie ulegnie takim dyktatom – tak premier Beata Szydło komentowała we wtorek słowa unijnego komisarza ds. migracji Dimitrisa Awramopulosa. W poniedziałek poinformował on ministrów spraw wewnętrznych państw UE, że nie ma żadnych wymówek, by nie wywiązywać z zobowiązań z 2015 r. w sprawie przyjmowania uchodźców, którzy trafili m.in. do Włoch i Grecji.    Marek Sawicki uważa, że – mimo wszystko  – wewnątrz Grupy Wyszehradzkiej ścierają się różne poglądy nt. uchodźców.  –  W sprawie imigracji większy interes mają Węgry niż Polska, która jest z boku tych szlaków imigracyjnych – mówił.  Zdaniem Sawickiego nasz kraj ma swoje zobowiązania, jeśli przypomnimy sobie choćby historię II wojny światowej, gdy m.in. kilka tysięcy polskich dzieci znalazło schronienie w Indiach.  Przywołał także propozycję episkopatu, by każda parafia przyjęła jedną chrześcijańską rodzinę do siebie. Brexit i Polacy Premier Wielkiej Brytanii Theresa May podpisała w środę historyczny list, który formalnie rozpocznie wyjście Zjednoczonego Królestwa z Unii Europejskiej.   – Brexit dzieje się bardzo szybko. Byłem przekonany, że Wielka Brytania podejmie próbę jeszcze jednego referendum – powiedział Marek Sawicki. – Trzeba się zastanowić,  co Wielka Brytania pozostawi w UE, a co wyniesie w swoim wianie – dodał.  Polityk zastanawiał się nad stosunkami polsko-brytyjskimi po Brexicie i wyraził przekonanie, że zasada wzajemności może okazać się w tym przypadku złudna. Zwrócił uwagę, że w Wielkiej Brytanii jest obecnie co najmniej ok. miliona Polaków, a w Polsce – ok. 30 tys. Brytyjczyków. Trudno więc w tej sytuacji o wzajemność.",,
"Premier: Rozmowa z Małgorzatą Gersdorf dobra, ale bez ustaleń",– To była dobra rozmowa – tak Mateusz Morawiecki skomentował w wypowiedzi dla dziennikarzy podczas unijnego szczytu w Salzburgu swoje spotkanie z profesor Małgorzatą Gersdorf. Do spotkania doszło przed południem w Warszawie. Mateusz Morawiecki nie chciał jednak zdradzać szczegółów dotyczących tej rozmowy.,"Informację o spotkaniu premiera z prof. Gersdorf przekazał wcześniej rzecznik SN Michał Laskowski. Dodał, że trwająca około pół godziny rozmowa odbyła się z inicjatywy premiera.  – Wczoraj rozmawiałem w Bukareszcie z panem przewodniczącym Jean-Claude'm Junckerem, dzisiaj rozmawiałem rano z panią prof. Gersdorf – to była sympatyczna rozmowa, ale obie strony umówiły się, że nie będziemy ujawniać żadnych szczegółów; zresztą nie było żadnych sensacyjnych szczegółów, żadnych ustaleń; ale na pewno dobra rozmowa – powiedział.  Pytana przez dziennikarzy, czego dotyczyło spotkanie z premierem, Gersdorf odparła: „to nasza słodka tajemnica”. Podkreśliła jednocześnie, że spotkanie z premierem – jak zaznaczyła – „niczego nie zmienia” w jej stanowisku.  Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przeszli z mocy prawa sędziowie SN, którzy ukończyli 65. rok życia. W związku z tym od 4 lipca przestali – według ustawy – pełnić swoje funkcje. Mogli dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyraził zgodę na dalsze zajmowanie przez nich stanowiska sędziego SN.",,
Johnson o porozumieniu z UE: Nie ma lepszego rozwiązania,"Brytyjski premier Boris Johnson wezwał w piątek posłów, by „zebrali się razem” i poparli porozumienie w sprawie warunków brexitu, które jego rząd wynegocjował z Unią Europejską. Jak przekonywał, „nie ma lepszego rozwiązania”.","Premier Johnson powiedział też, że chce, aby Wielka Brytania „ruszyła dalej”, zostawiając za sobą „budzący podziały” temat brexitu.– Chciałbym, żeby wszyscy wyobrazili sobie, jak może być jutro (w sobotę) wieczorem, jeśli to załatwimy i uszanujemy wolę ludzi, bo wtedy będziemy mieli szansę ruszyć dalej – mówił Johnson w wywiadzie udzielonym w piątek wieczorem stacji BBC.– Mam nadzieję, że ludzie (parlamentarzyści – przyp. red.) pomyślą dobrze, jaka jest stawka i czego tak naprawdę chcą nasi wyborcy. Czy chcą, byśmy kontynuowali ten spór, czy chcą więcej podziałów i opóźnień? – dodał.W sobotę rano brytyjska Izba Gmin przeprowadzi debatę, a następnie głosowanie nad uzgodnionym w czwartek z UE porozumieniem w sprawie brexitu. Umowa jest bardzo podobna do tej wynegocjowanej w zeszłym roku przez poprzedniczkę Johnsona, Theresę May, z jednym istotnym wyjątkiem – usunięty został z niej tzw. irlandzki backstop, który zdaniem krytyków groził tym, że Wielka Brytania na stałe pozostanie związana unijnymi regulacjami celnymi.Zgodnie z nową wersją umowy Irlandia Północna pozostanie w brytyjskim reżimie celnym, choć będą także kontrole celne niektórych towarów transportowanych przez nią do Irlandii i na jednolity unijny rynek. Johnson w wywiadzie odrzucił stawiane mu zarzuty, że w imię zawarcia porozumienia złamał obietnice dane wspierającej rząd północnoirlandzkiej Demokratycznej Partii Unionistów (DUP). – Nie, w ogóle się z tym nie zgadzam. Myślę, że to, co jest, to fantastyczna umowa dla całego Zjednoczonego Królestwa, a szczególnie dla Irlandii Północnej, ponieważ jest jeden obszar celny. Irlandia Północna opuszcza UE wraz z resztą Zjednoczonego Królestwa – przekonywał brytyjski premier.Wynik sobotniego głosowania jest trudny do przewidzenia, bo rządząca Partia Konserwatywna nie ma większości w Izbie Gmin, a oprócz DUP głosowanie przeciw porozumieniu zapowiedziały wszystkie partie opozycyjne. O przyjęciu bądź odrzuceniu umowy zadecydują zapewne pojedyncze głosy posłów niezależnych i ewentualnych buntowników zarówno w szeregach konserwatystów, jak i laburzystów, którzy mogą zagłosować wbrew stanowisku swoich ugrupowań.– Nie ma lepszego rozwiązania niż to, do którego przekonuję – powtórzył Johnson.",,
Korwin-Mikke: spisek jest w Brukseli; tam się kradnie prawdziwe pieniądze,"– Czy pan zdaje sobie sprawę,  ile w łapę wzięli komisarze europejscy od producentów świetlówek za to, że zakazali używania żarówek – pytał w TVP Info w programie „Dziś wieczorem” Janusz Korwin-Mikke, kandydat Nowej Prawicy do PE.","Korwin- Mikke chce iść do PE, aby rozliczać Unię.  – Spisek jest w Brukseli. Tam się kradnie prawdziwe pieniądze – mówił kandydat Nowej Prawicy do PE. – Czy pan zdaje sobie sprawę,  ile w łapę wzięli komisarze europejscy od producentów świetlówek za to, że zakazali używania żarówek? – pytał Korwin-Mikke w programie „Dziś Wieczorem”.    – Jeżeli ten sam człowiek zakazuje używania termometrów rtęciowych a każe używać świetlówek, w których jest rtęć w odróżnieniu od zwykłych żarówek to wybaczy pan. Tam nie ma błędów. Jest branie w łapę i trochę wariatów też jest – powiedział Korwin- Mikke. Zlikwidowałbym ministerstwo zdrowia   Korwin-Mikke przekonywał, że gdyby on rządził w Polsce, pobyt w szpitalu byłyby tańszy, bo zlikwidowałby m.in. ministerstwo zdrowia czy FOZ.  – Byłoby taniej. Póki nie było służby zdrowia przyrost naturalny był znacznie wyższy niż teraz – mówił Korwin-Mikke.  – Ale jaka była umieralność niemowląt? – pytał retorycznie dziennikarz. – Dzięki temu było mniej ludzi z wadami, których trzeba potem całe życie leczyć – powiedział Korwin-Mikke w programie „Dziś Wieczorem”.                                                teraz odtwarzaneKorwin-Mikke: Zlikwidowałbym ministerstwo zdrowia Cywilizacja unijna jest odwrotnością europejskiej    Korwin-Mikke przypomniał słowa Güntera Verheugena, który powiedział, że powstają na świecie partie prawicy, które chcą zanegować 60 lat dorobku wspólnotowego. – Trzeba odrzucić 60 lat tej trucizny, którą ta czerwona hołota nam wpaja.  Była kiedyś cywilizacja europejska. To myśmy rządzili światem, bo mieliśmy najlepsze zasady. A teraz wpaja nam się zasady odwrotne. Według zasady europejskiej mordercę się wieszało.   Według unijnej jest zakaz kary śmierci. Według zasady europejskiej, kto nie pracuje ten nie je.  Według unijnej są zasiłki dla niepracujących. Cywilizacja unijna jest odwrotnością europejskiej. A skutek tego taki, że kiedyś myśmy rządzili światem i go kolonizowali, a dzisiaj kolonizują nas Arabowie, Murzyni, Chińczycy, Wietnamczycy, bo mamy najgłupszą cywilizację – przekonywał w TVP Info Janusz Korwin-Mikke.  CZYTAJ TAKŻE  Przedwyborcza awantura o UE w studiu TVP Info",,
Rafalska: Wskaźnik dzietności w Polsce jest najwyższy od 20 lat,"Program Rodzina 500 Plus to element rządowej polityki rodzinnej, który osiąga swoje cele i wpływa na wzrost dzietności – powiedziała była szefowa MRPiPS, a obecnie europosłanka Elżbieta Rafalska. Dodała, że obecnie wskaźnik dzietności w Polsce jest najwyższy od 20 lat.","Rafalska przypomniała, że program Rodzina 500 Plus powstał m.in. w celu poprawy wskaźnika dzietności i walki z ubóstwem, szczególnie wśród dzieci.Jak oceniła, program osiąga swoje cele. – Wskaźnik dzietności w 2017 r. wyniósł 1,45 i teraz utrzymuje się niemalże na tym samym poziomie. To jest poziom dzietności niespotykany od prawie 20 lat – podkreśliła była minister rodziny.Wskazała też m.in. na poprawę dostępności do miejsc opieki nad małym dzieckiem, dobrą sytuację na rynku pracy, wprowadzenie programu Mama 4 Plus czy zmiany w Karcie Dużej Rodziny. Od 1 stycznia mogą skorzystać z niej również rodzice i małżonkowie rodziców, którzy mieli na utrzymaniu łącznie co najmniej troje dzieci, bez względu na wiek tych dzieci w chwili składania wniosku.– Przede wszystkim przybywa nam rodzin wielodzietnych. To potwierdza, że Polacy są rodzinni i chcieliby mieć więcej dzieci. Jak im się stwarza dobre warunki m.in. poprzez transfer świadczeń rodzinnych, to śmielej decydują się, by ich rodzina była liczniejsza – oceniła Rafalska.– Polityka rodzinna prowadzona przez rząd jest kompleksowa i mądra. Wydatki traktujemy jako inwestycje w kapitał ludzki, w polską rodzinę, która jest tego warta – dodała.",,
Terroryści za Odrą. W ostatnim miesiącu służby udaremniły dwa zamachy,"Wieczorna ewakuacja osób przebywających na jarmark bożonarodzeniowym w Berlinie była efektem „wyjątkowej ostrożności” – podała niemiecka policja. Dwaj Syryjczycy, których zatrzymano w związku ze sprawą, po przesłuchaniu zostali zwolnieni. Początkowo informowano, że jeden z nich jest poszukiwany listem gończym w Stanach Zjednoczonych. Okazało się jednak, że to przypadkowa zbieżność nazwisk.","Federalna Policja Kryminalna poinformowała tymczasem, że od 2016 roku na terenie Niemiec udaremniono dziewięć zamachów planowanych przez islamskich terrorystów, z czego tylko w ubiegłym miesiącu – dwa.   Jak pisze gazeta „Welt am Sonntag”, zwiększenie aktywności terrorystów może mieć związek ze śmiercią przywódcy tzw. Państwa Islamskiego. Abu Bakr al-Baghdadi zginął w drugiej połowie października w operacji sił specjalnych USA w Syrii. Od tego czasu z radykalnych kręgów islamistycznych wzmogły się apele o przeprowadzanie zamachów, przy użyciu najprostszych środków.  Wczorajsza ewakuacja dotyczyła tego samego berlińskiego jarmarku, na którym trzy lata temu islamski terrorysta Ani Amri dokonał ataku używając ciężarówki, skradzionej polskiemu kierowcy. Zginęło wtedy 12 osób, w tym Polak, a około 60 osób zostało rannych.",,
Bank Światowy: Polska gospodarka będzie wciąż rosła,"Tempo wzrostu polskiej gospodarki w 2019 r. może wynieść 4,3 proc., dzięki rosnącej konsumpcji prywatnej i ożywieniu w inwestycjach – wynika z raportu Banku Światowego. W kolejnych latach gospodarka może jednak spowolnić – zastrzegają autorzy.","„Konsumpcja gospodarstw domowych, napędzana oczekiwanym wzrostem wydatków budżetowych oraz dobrą sytuacją na rynku pracy i rosnącymi płacami, będzie nadal w Polsce rosła” – ocenia, cytowany w środowym komunikacie, Carlos Pinerua, przedstawiciel Banku Światowego na Polskę i kraje bałtyckie. To, wraz z utrzymującym się niskim poziomem stóp procentowych i realizacją inwestycji finansowanych funduszami europejskimi, pomoże w krótkim okresie utrzymać dobre perspektywy wzrostu polskiej gospodarki – dodał.W kwietniu ekonomiści Banku Światowego (BŚ) oczekiwali, że w 2019 r. wzrost gospodarczy w Polsce wyniesie 4,0 procent – przypominano. Prognoza na lata 2020-2021 została utrzymana na poziomach odpowiednio 3,6 oraz 3,3 proc. „Wzrost w Polsce jest jednym z najszybszych w całym regionie Europy i Azji Środkowej, któremu głównie szkodzi dekoniunktura w Turcji i Rosji” – czytamy.W ocenie BŚ tempo wzrostu polskiej gospodarki „może w 2019 r. wynieść 4,3 proc., dzięki rosnącej konsumpcji prywatnej oraz ożywieniu w inwestycjach. W kolejnych latach gospodarka może jednak spowolnić, ponieważ słabnie koniunktura w Unii Europejskiej, a w Polsce coraz bardziej brakuje pracowników” – wynika z opublikowanego regionalnego raportu Banku Światowego na temat sytuacji gospodarczej w Europie i Azji Środkowej.Największe wyzwania przed Polską, to – jak wskazano – brak pracowników, co ma związek ze zmianami demograficznymi oraz, w średnim okresie, rosnące obciążenia fiskalne, „które ze względów politycznych będzie ciężko ograniczyć”.– Propozycje dalszych wydatków socjalnych w połączeniu z obniżkami podatków i rosnącymi zobowiązaniami w stosunku do emerytów, mogą w najbliższych latach wpłynąć na przesunięcie deficytu w kierunku trzyprocentowego progu Unii Europejskiej – ocenił Pinerua. Eksperci banku podkreślili, że dotychczas, napięcia na rynku pracy oraz związane z tym negatywne konsekwencje dla całej gospodarki były łagodzone przez duże napływy pracowników z zagranicy, głównie z Ukrainy.– Polska jest dowodem na to, że migracja może pozytywnie przekładać się na rozwój gospodarczy w kraju – zaznaczyła, cytowana w komunikacie, Asli Demirguc-Kunt, główna ekonomistka BŚ na region Europy i Azji Środkowej. Zwróciła uwagę, że zdecydowana większość migrantów to zwykle osoby w wieku produkcyjnym i dlatego – zwiększając liczebność siły roboczej – mogą oni pomóc „zmniejszać presję demograficzną, a także przyczyniać się do podnoszenia wydajności i pobudzania wzrostu gospodarczego”.Jak zaznaczył BŚ, w ciągu ostatnich 40 lat, liczba imigrantów w Europie gwałtownie wzrosła. „Obecnie jeden na trzech emigrantów na świecie chce osiedlić się w Europie” – czytamy. Często migracje wywołują opór społeczny, ponieważ korzyści z tego procesu bywają rozłożone w czasie, podczas gdy koszty w postaci przesiedleń czy bezrobocia są natychmiastowe i dotyczą określonych grup społecznych – podkreślono. Zdaniem BŚ decydenci powinni wspierać te grupy poprzez wprowadzanie programów na rzecz budowania kwalifikacji.W ocenie BŚ, aby zatrzymać wykwalifikowanych pracowników, trzeba wspierać rozwój prywatnego sektora, tworzyć nowe miejsca pracy, inwestować w szkolnictwo wyższe, a także zwiększać możliwości kobiet na rynku pracy.",,
Prezydent: Wniosek Jana Śpiewaka będzie rozpatrzony tak jak inne wnioski o ułaskawienie,"– Wniosek Jana Śpiewaka będzie rozpatrzony tak, jak rozpatrujemy inne wnioski o ułaskawienie, według tych samych procedur, które są w tym wypadku do wyboru dla prezydenta – powiedział w poniedziałek prezydent Andrzej Duda.","– To zawsze jest decyzja prezydenta, którą procedurę wybierze. Zobaczę wniosek, będę się nad tym pochylał. Na spokojnie – mówił prezydent.Działacz miejski Jan Śpiewak poinformował w poniedziałek PAP, że złożył w Kancelarii Prezydenta RP wniosek o ułaskawienie. – Skorzystam z każdej drogi otwartej dla obywatela, żeby zdjąć ze mnie piętno przestępcy, mam nadzieję, że prezydent skorzysta ze swoich uprawnień – powiedział Śpiewak.Śpiewak został w połowie grudnia prawomocnie uznany przez Sąd Okręgowy w Warszawie za winnego zniesławienia mec. Bogumiły Górnikowskiej. Uzasadnienie wyroku było niejawne. Śpiewak krytykował publicznie Górnikowską w związku z reprywatyzacją jednej z kamienic i jej działalnością z lat 2008-2011, kiedy była kuratorem właściciela budynku, który - jak się okazało - nie żył od 1959 r. Działacz miejski prawomocnie uznany za winnego  W sprawie Śpiewaka sąd okręgowy utrzymał w mocy wyrok sądu rejonowego, który w styczniu nakazał działaczowi zapłatę 5 tys. zł grzywny i 10 tys. zł nawiązki na rzecz Górnikowskiej. Śpiewak zapowiedział wówczas, że prawdopodobnie złoży wniosek do prezydenta Andrzeja Dudy o ułaskawienie. Dwa dni po ogłoszeniu wyroku doszło do spotkania prezydenta i działacza.W październiku 2017 r. Śpiewak napisał na Twitterze: „Boom. Córka ministra Ćwiąkalskiego przejęła w 2010 roku metodą na 118-letniego kuratora kamienicę na Ochocie”.Później kilkakrotnie powtórzył ten zarzut wobec prawniczki na konferencjach. Chodziło o kamienicę przy ul. Joteyki 13 na warszawskiej Ochocie. Budynek przekazano w prywatne ręce w 2011 r. Mec. Górnikowska skierowała przeciwko Śpiewakowi prywatny akt oskarżenia dotyczący zniesławienia (art. 212 kk). Według niej, Śpiewak pomówił ją o nieprawidłowości w wykonywaniu przez nią funkcji kuratora i o udział w aferze reprywatyzacyjnej, a w rezultacie naraził na utratę zaufania potrzebnego do wykonywania przez nią zawodu. Domagała się dla aktywisty miejskiego 10 tys. zł grzywny i trzech miesięcy pozbawienia wolności w zawieszeniu na rok.",,
Rosyjskie piosenki zakazane. „Dla obrony ukraińskiej przestrzeni informacyjnej”,"Rada obwodowa we Lwowie wprowadziła zakaz publicznego rozpowszechniania rosyjskojęzycznych utworów muzycznych i filmowych. Jak poinformowano, ma on obowiązywać do czasu zakończenia okupacji terytoriów Ukrainy na wschodzie kraju i zwrotu Krymu.","Rada postanowiła „wprowadzić moratorium na publiczne rozpowszechnianie rosyjskiego produktu kulturalnego w jakiejkolwiek formie na terenie obwodu lwowskiego do czasu pełnego zakończenia okupacji terytoriów Ukrainy”.Deputowani wyjaśnili, że podjęli tę decyzję, by nie dopuścić do eskalacji napięcia w społeczeństwie i rozpalania konfliktów na tle narodowościowym. „Dla obrony ukraińskiej przestrzeni informacyjnej przed działaniami hybrydowymi państwa agresora i walki z następstwami długotrwałej rusyfikacji” – wskazano w dokumencie.Zdecydowana większość mieszkańców Ukrainy zachodniej posługuje się językiem ukraińskim, jednak w miejscach publicznych nierzadko można usłyszeć piosenki w języku rosyjskim. Ludzie narzekają przede wszystkim na taksówkarzy i kierowców tzw. marszrutek (minibusów), którzy puszczają hity rosyjskiego popu. We Lwowie po rosyjsku śpiewają nieraz uliczni wykonawcy.",,
Katastrofa samolotu w Pakistanie. Nikt nie przeżył,"47 osób zginęło w katastrofie samolotu pasażerskiego w Pakistanie. Maszyna leciała z miasta Chitral do stolicy kraju, Islamabadu. Rozbiła się o górski stok w pobliżu miasta Havelian.","Samolot narodowych linii Pakistanu – Pakistan International Airlines (PIA) – z 47 osobami na pokładzie zniknął z ekranów radarów około godz. 16.30 czau lokalnego – poinformował przewoźnik.Turbośmigłowy ATR-42 realizujący lot PK661 wystartował z lotniska w północnym okręgu Chitral w prowincji Chajber Pachtunchwa, około 125 km na północ od Islamabadu. Rozbił się po około 50 kilometrach lotu.Śmierć gwiazdy?Na pokładzie samolotu pilotowanego przez kpt. Saleha Janjua znajdowało się 47 osób, w tym 42 pasażerów – 31 mężczyzn, 9 kobiet i dwoje dzieci. Na liście pasażerów widnieje nazwisko Junaida Jamsheda, popularnego pakistańskiego piosenkarza i celebryty.Media wojskowe poinformowały, że dotychczas w trakcie akcji ratunkowej znaleziono 21 ciał i że poszukiwania trwają.",,
Amerykanie rozczarowani postępowaniem Trumpa w Helsinkach,W sondażu telewizji CBS News większość - 55 proc. - Amerykanów wyraziła rozczarowanie postępowaniem prezydenta Donalda Trumpa podczas spotkania na szczycie w Helsinkach z rosyjskim przywódcą Władimirem Putinem; odmiennego zdania było 32 proc. ankietowanych.,"Opublikowane wyniki sondażu telewizji CBS News przedstawiają trochę inny obraz oceny przez amerykańską opinię publiczną „występów” prezydenta Donalda Trumpa podczas szczytu w Helsinkach, jeśli uwzględni się przynależność partyjną badanych.Negatywnie oceniło postępowanie, a przede wszystkim wypowiedzi Trumpa w Helsinkach podczas wspólnej konferencji prasowej z Putinem ,aż 83 proc. ankietowanych członków Partii Demokratycznej, ale tylko 21 proc. członków Partii Republikańskiej.Wśród największej grupy amerykańskiego elektoratu, jaką stanowią tzw. wyborcy niezależni, czyli formalnie niezwiązani z żadną z dwóch głównych partii politycznych, większość - 53 proc. - była rozczarowana prezydentem, który zdaniem przeciwników zbytnio się podlizywał Władimirowi Putinowi kosztem lojalności i szacunku dla swojego własnego kraju.Dwie trzecie, 62 proc., znanych z lojalności członków Partii Republikańskiej, było zadowolonych z zachowania prezydenta Trumpa w Helsinkach, jednak podobnego zdania było tylko 8 proc. badanych w sondażu CBS News członków Partii Demokratycznej.Także w odpowiedziach na inne pytania sondażu CBS News widać zwieranie przez republikanów szeregów wokół prezydenta Trumpa, którego wypowiedzi podważające ustalenia podległych mu agencji wywiadowczych, jeśli chodzi o ingerencje Rosji w amerykańskie wybory 2016 r., od poniedziałku są w Stanach Zjednoczonych tematem zażartej dyskusji politycznej i przedmiotem niezliczonych dowcipów w nocnych programach satyrycznych.",,
Rząd pracuje nad projektem przywracania połączeń autobusowych,"Po godz. 10 rozpoczęło się posiedzenie rządu, na którym ministrowie zajmą się między innymi projektem ustawy o Funduszu rozwoju przewozów autobusowych.","W „Sygnałach dnia"" na antenie radiowej „Jedynki” rzeczniczka rządu Joanna Kopcińska powiedziała, że projekt przywrócenia połączeń autobusowych w mniejszych miejscowościach jest ważny z kilku powodów. Między innymi dlatego, że – jak mówiła – w Polsce są miejscowości, w których nie ma połączenia autobusowego nawet raz dziennie, a dzieci, idąc do szkoły, muszą najpierw faktycznie iść 2-3 kilometry do najbliższego przystanku. – My te białe plamy likwidujemy – podkreśliła. Rzeczniczka rządu dodała, że przywrócenie połączeń autobusowych uzupełnia projekt Funduszu Dróg Samorządowych. – Budujemy drogi, po których będą jeździły autobusy – stwierdziła.Kopcińska zaznaczyła, że projekt ustawy był dopracowywany w Komitecie Stałym Rady Ministrów i ministerstwie infrastruktury. Zgodnie z założeniem ustawy fundusz rozwoju przewozów autobusowych ma być utworzony w Banku Gospodarstwa Krajowego.",,
Relacje polsko-czeskie wyjątkowo pozytywne w kluczowych obszarach,"– Relacje polsko-czeskie są w bardzo dobrym stanie rozwoju, pozytywne we wszystkich kluczowych obszarach. Zwłaszcza w ramach Grupy Wyszehradzkiej –  powiedział premier Mateusz Morawiecki podczas wspólnej konferencji po spotkaniu z premierem Czech Andrejem Babišem w ramach konsultacji międzyrządowych. Przed konferencją podpisano polsko-czeską umowę o współpracy w obronie przestrzeni powietrznej.","Obaj premierzy wzięli w środę udział w polsko-czeskich konsultacjach międzyrządowych. Morawiecki podkreślił na konferencji prasowej, że stosunki polsko-czeskie są „w bardzo dobrym stanie rozwoju, w wyjątkowo pozytywnym, na właściwie wszystkich kluczowych polach, we właściwie wszystkich kluczowych obszarach”.Jednym z takich obszarów, także współpracy w ramach Grupy Wyszehradzkiej, jest - jak mówił - m.in. przyszły unijny budżet. – Omawialiśmy z panem premierem bardzo dogłębnie tematy, takie jak wieloletnie ramy finansowe i jakie interesy Polska i Republika Czeska - w ramach tych ram budżetowych - będą bronić. Będziemy z całą pewnością do końca prezentowali stanowiska bardzo podobne, wspierające siebie nawzajem - zadeklarował Morawiecki. Podkreślił również, że Polska i Czechy to państwa bardzo uprzemysłowione i również w tym obszarze - jak dodał - oba państwa blisko ze sobą współpracują. – Ten nasz alians, nasz sojusz przemysłowy (...) jest niezwykle ważny dla zachowania zdrowego rozsądku i zachowania miejsc pracy - W Polsce, w Republice Czeskiej, ale też w całej Unii Europejskiej - podkreślił polski premier.W tym kontekście wspomniał o sektorze motoryzacyjnym. – Produkcja samochodów, części samochodowych - tutaj nie chcemy stracić tego przemysłu, tylko dlatego, że ktoś nałoży wyższe cele klimatyczne. Jaki sens jest pozbywać się przemysłów na rzecz Ukrainy, Białorusi czy Rosji, gdzie przecież ta emisja tam będzie i tak, i tak się odbywała, i jednocześnie tracić tutaj bardzo wysoko zaawansowane technologicznie przemysły, które są tak ważne dla promocji innowacyjności w Polsce i w Republice Czeskiej? - pytał Morawiecki.Dodał, że to także są tematy, o których Polska i Czechy jednym głosem mówią podczas spotkań Rady Europejskiej. Babisz: wyniki Polski i Czech są wzorem dla innych krajów europejskichPremier Czech Andrej Babisz przekazał, że w konsultacjach uczestniczy ośmiu ministrów jego rządu. – Te rozmowy były bardzo konkretne, bardzo konstruktywne. Nasze stosunki uważam za świetne, przyjacielskie - podkreślił.Babisz wskazywał, że w tym roku przypada 20. rocznica wejścia Polski i Czech do NATO oraz 15. rocznica wejścia do UE. W tym roku - jak przypominał czeski premier - przypada też 30. rocznica upadku Muru Berlińskiego. – Będziemy bardzo zadowoleni, jeśli pan premier nas odwiedzi w listopadzie, w Pradze - oświadczył.– Polska i Czechy są krajami odnoszącymi ogromne sukcesy. Walczymy wspólnie o najwyższe miejsca, jeżeli chodzi o wzrost, brak bezrobocia. Każde z nas jest w czymś dobre i dla naszego regionu nasze wyniki są wzorem dla innych krajów europejskich – ocenił Babisz.Czeski premier ocenił też, że bardzo ważna jest także współpraca w ramach Grupy Wyszehradzkiej. ""Mamy takie same opinie, jeżeli chodzi o sprawy klimatyczne, o migracje, o bezpieczeństwo"" - dodał.– Grupa Wyszehradzka działa bardzo dobrze, widujemy się bardzo często - mówił Babisz. Przekazał, że we wrześniu odbędzie się szczyt V4 z krajami Bałkanów Zachodnich. – Zaprosiliśmy również pana premiera Wielkiej Brytanii Borisa Johnsona, żeby powiedzieć mu, że w UE poza Niemcami i Francją jest również Grupa Wyszehradzka, która jest silna i ma swoje wpływy - podkreślił. Będą rozmowy w ramach Grupy Wyszechradzkiej, żeby uniknąć twardego brexituPremier Mateusz Morawiecki i prezydent Czech Andrej Babisz zapowiedzieli, że Grupa Wyszehradzka będzie prowadzić konsultacje z premierem Borisem Johnsonem ws. wyjścia Wielkiej Brytanii z Unii Europejskiej. Na środowym spotkaniu w Warszawie byli zgodni, że trzeba uniknąć twardego brexitu.– Mamy dwa miesiące, żeby negocjować. Poszczególne państwa członkowskie może poświecą temu więcej uwagi niż dotychczas. Dlatego w ramach Grupy Wyszehradzkiej umawialiśmy się, że zaprosimy premiera Johnsona do Pragi i umówimy z nim ten temat - zapowiedział Morawiecki.–  Polska i Republika Czeska za każdym razem, kiedy odbywa się dyskusja na Radzie Europejskiej optują za tym, żeby wyjście Wielkiej Brytanii odbywało się w sposób możliwie bezkolizyjny i łagodny - podkreślił premier.Morawiecki zaznaczył, że może to się wydarzyć tylko wtedy, „kiedy będzie umowa, która określi relacje handlowe związane z respektowaniem wzajemnie wszystkich wcześniejszych zobowiązań, łącznie z zobowiązaniami finansowymi Wielkiej Brytanii w kontekście realizacji różnych projektów obecnej perspektywy budżetowej Unii Europejskiej”.Babisz i Morawiecki podkreślili też potrzebę prowadzenia rozmów z Wielką Brytanią i wyrazili nadzieję na uniknięcie twardego brexitu, czyli opuszczenia Unii Europejskiej bez uzgodnionego wspólnego stanowiska.– Musimy myśleć o tym, do czego dojdzie, jak będzie twardy brexit – mówił prezydent Czech.– Jestem dobrej myśli. Sądzę, że albo się porozumiemy albo jest szansa na przesunięcie tego terminu - dodał Morawiecki. Polsko-czeska umowa o współpracy w obronie przestrzeni powietrznejMinistrowie obrony Polski Mariusz Błaszczak i Czech Lubomir Metnar podpisali w środę w Warszawie porozumienie o wojskowej współpracy lotniczej, dotyczące m. in. obrony przestrzeni powietrznej w systemie NATO i lotów po obu stronach granicy państwowej.Porozumienie, podpisane w obecności premierów podczas polsko-czeskich konsultacji międzyrządowych, określa zasady współpracy przy wykonywaniu zadań związanych z ochroną przestrzeni powietrznej w ramach Zintegrowanego Systemu Obrony Powietrznej NATO (NATINADS). Określa zasady ćwiczeń, transportu wojskowego, a także sojuszniczych misji wojskowego nadzoru przestrzeni powietrznej państw członkowskich Sojuszu (Air Policing).Porozumienie dotyczy również szczegółowego określenia procedur związanych z lotami wojskowych statków powietrznych w przestrzeni powietrznej obu państw, wspólnego szkolenia lotniczego, wykonywania lotów nad obszarami po obu stronach granicy państwowej oraz wyjaśniania wypadków lotniczych.",,
Poznań też ma aferę w oczyszczalni ścieków. Do awarii doszło w marcu,Stacja Termicznego Suszenia Osadów w Koziegłowach nie działa od marca. Tysiące ton osadów wywozi się na składowisko.,"Do tej pory informacja o awarii w oczyszczalni ścieków w Poznaniu nie była publicznie znana. „3 grudnia potwierdził ją zastępca prezydenta Poznania Bartosz Guss, w odpowiedzi na zapytanie radnego Michała Grzesia z Prawa i Sprawiedliwości, który dopytywał, czy prawdą jest to, co przekazują mu mieszkańcy, że w oczyszczalni po eksplozji na instalacji nie działa suszarnia” – informuje TVP3 Poznań.  „Stacja Termicznego Suszenia Osadów zlokalizowana na terenie Centralnej Oczyszczalni ścieków nie pracuje od marca 2019. Awarii uległ fragment instalacji, jednej z trzech linii suszenia. Obecnie trwa naprawa tej linii” – napisał w odpowiedzi Bartosz Guss.   „Za tydzień będzie komisja gospodarki komunalnej. Bardzo mnie to cieszy, bo odpowiedź mnie nie usatysfakcjonowała. To nie jest pierwsza awaria tam. Chyba nie spodziewają się, że będzie to działać, skoro z wolnej ręki zamówiono wywóz nieczystości. Twierdzą, że to jest przestarzała technologia” – komentuje Michał Grześ.    15 tys. ton osadów ze ścieków komunalnych poznańska spółka Aquanet wywozi samochodami na składowisko w Pniewach oraz do Piły.    Obiekty oczyszczalni w Koziegłowach umożliwiają przyjęcie 200 000 m3 (200 mln litrów) ścieków na dobę. Odbiornikiem ścieków oczyszczonych jest rzeka Warta. Poznańska inwestycja, wraz ze stacją zagospodarowania biogazu, kosztowała 27 mln euro. Na samą suszarnię wydano około 13 mln euro.",,
"Rozwód po trzech minutach małżeństwa, bo mąż nazwał żonę „głupią”","Tygodnie przygotowań i błyskawiczne rozczarowanie. Chwilę po tym jak państwo młodzi złożyli przysięgę małżeńską, panna młoda zażądała rozwodu i go dostała. Szczęście trwało dokładnie trzy minuty.","Do zdarzenia doszło w Kuwejcie. Ślub odbył się w budynku lokalnego sądu. Po złożeniu przysięgi para podpisała dokumenty poświadczające zawarcie związku małżeńskiego, były gratulacje i nagle bańka prysła.Gdy państwo młodzi wychodzili z budynku, panna młoda niefortunnie zahaczyła nogą o róg dywanu. Straciła równowagę, ale udało jej się nie przewrócić. Mąż zamiast wesprzeć ukochaną kobietę, zaczął się z niej naigrawać. Gdy powiedział, że jest „głupia”, jego wybranka natychmiast zażądała rozwodu.  Zażądała powrotu do budynku sądu i spotkania z sędzią. Przedstawiła sprawę i powiedziała, że nie widzi dla siebie przyszłości z takim mężem. Sędzia bez problemów zakończył małżeństwo, które trwało zaledwie trzy minuty.W 2004 roku w Wielkiej Brytanii pewna para rozwiodła się po półtorej godziny. Scott McKie i Victoria Anderson wymienili się przysięgami i obrączkami w urzędzie stanu cywilnego w mieście Stokcport. Wszystko szło dobrze, dopóki podczas wesela pan młody nie zdenerwował żony niestosownym toastem, który wygłosił pod adresem jej druhny. Kobieta zdzieliła swojego wybranka popielniczką.",,
"„Bł. ks. Popiełuszko był wyjątkowym kapłanem, warto sięgnąć po jego homilie”","Bł. ks. Jerzy Popiełuszko był wyjątkowym kapłanem i zawsze, kiedy wygłaszał homilie, starał się przekładać Ewangelię do aktualnych słuchaczy i nigdy nie mówił ponad głowami – powiedział notariusz w jego procesie kanonizacyjnym ks. prof. Józef Naumowicz z UKSW.","Dodał, że gdyby dzisiaj ks. Popiełuszko żył, to „dostosowałby Ewangelię do słuchaczy, do naszych potrzeb, ale wciąż to jego nauczanie jest aktualne z punktu widzenia chrześcijańskiego i z punktu widzenia ludzkiego”. Stąd też warto poznawać – nawet po 35 latach po jego śmierci – jego życie i naukę – zaznaczył ks. prof. Naumowicz.– 35. rocznica śmierci bł. ks. Jerzego Popiełuszki jest wciąż zachętą dla historyków, aby dalej badali okoliczności jego śmierci, ponieważ jeszcze jest to zagadka. Znamy bezpośrednich trzech zabójców i czwartego inspiratora z Departamentu MSW, natomiast nie znamy mocodawców. To też z pewnością jest do zbadania, ale przed wszystkim do tego, żeby tę postać przypominać, jedną z najważniejszych postaci historii Polski drugiej połowy XX wieku – ocenił ks. prof. Naumowicz.Podkreślił, że jego męczeńska śmierć odbiła się szerokim echem. – Jest to postać znana na całym świecie i bez wątpienia jeden z najbardziej znanych polskich świętych, obok św. Jana Pawła II, św. Siostry Faustyny i o. Maksymiliana Kolbego, tym bardziej Polacy powinni go znać. Dostępne są jego homilie i warto do nich sięgać. Również zachęcam, żeby za jego wstawiennictwem się modlić, bo to jest taki święty, który oddziałuje swoją nauką, ale też jak za życia przyciągał bardzo wielu ludzi do siebie, tak teraz gromadzi bądź przy swoim grobie, bądź podczas uroczystości związanych choćby z rocznicą śmierci, ale też w wielu miejscach świata do niego się modli i otrzymuje łaski i o tym trzeba pamiętać – zachęcał duchowny.Jego zdaniem, ks. Popiełuszko jest znany jako błogosławiony nie tylko w Polsce. – Jeśli zostanie świętym, to wtedy zostaje wpisany do kalendarza Kościoła Powszechnego – wyjaśnił ks. prof. Naumowicz. Dodał, że już teraz bardzo wiele Kościołów z różnych krajów, nie tylko Europy, prosi o jego relikwie, tzn., że postać ks. Popiełuszki jest szeroko znana. Głoszenie miłości Na pytanie, czy gdyby ks. Popiełuszko żył, to co dzisiaj chciałby powiedzieć o obecnej polskiej rzeczywistości, ks. prof. Naumowicz odpowiedział: „Z pewnością nawiązywałby do dzisiejszej sytuacji w Polsce i poruszał dwa wątki. Pierwszy, to jest głoszenie miłości, przebaczenia, pojednania i pokoju, a z drugiej strony upominanie się o prawa o zachowanie godności człowieka, o prawo do istnienia i rozwijania się zarówno dla Kościoła, jak i o poszanowanie godności dla drugiego człowieka. O to nadal z pewnością by zabiegał”.Zapytany z kolei, jak zachowałby się ks. Popiełuszko wobec obecnych ataków na Kościół, ks. prof. Naumowicz odpowiedział: „Z całą pewnością upominałby się o poszanowanie świętości, bo on miał bardzo wielkie wyczucie sacrum. Z pewnością upominałby się o poszanowanie dla rzeczy świętych i uszanowanie świętości. Nie używałby wielkich słów, tak jak za swojego życia, bo mówił bardzo prosto, do serca, ale potrafił w sposób spokojny, ale racjonalny i serdeczny upominać się właśnie o szacunek i w tym przypadku o uszanowanie świętości Kościoła i spraw Bożych”.Ks. Jerzy Popiełuszko urodził się w 1947 r. w wiosce Okopy na Białostocczyźnie. Był kapelanem związanym z Solidarnością i robotnikami. Podczas mszy za ojczyznę, sprawowanych w kościele św. Stanisława Kostki na stołecznym Żoliborzu, publicznie krytykował nadużycia władzy komunistycznej. Równocześnie – zgodnie z głoszoną przez siebie zasadą „zło dobrem zwyciężaj” – przestrzegał przed nienawiścią do funkcjonariuszy systemu.",,
Niższe opodatkowanie pracy i decentralizacja w programie Polski Fair Play,"Inicjatywa Polska Fair Play Roberta Gwiazdowskiego przedstawiła w sobotę na konwencji główne założenia programowe. To m.in. niższe opodatkowanie pracy, wprowadzenie Jednomandatowych Okręgów Wyborczych, decentralizacja państwa oraz deglomeracja urzędów.","Inicjatywa Polska Fair Play to wspólny projekt polityczny eksperta podatkowego i komentatora politycznego Roberta Gwiazdowskiego oraz Bezpartyjnych Samorządowców. – Jestem tu, by zmienić Polskę i wiem, że wy też chcecie ją zmienić. Czuję, że razem czujemy, że jest alternatywa, że nie musi być tak jak jest – mówił lider PFP. – Jestem pewny, że jest coś, co może znów połączyć Polaków – dobrobyt. Będziemy budowali dobrobyt. Wiem, jak go zbudować – podkreślał.– Nie obiecujemy, że coś ludziom damy. Obiecujemy, że im mniej zabierzemy – zaznaczył Gwiazdowski.Niższe podatkiPodczas konwencji lider PFP przedstawił sześć podstawowych punktów programowych swojego ugrupowania. Pierwszy z nich dotyczy podatków. – Najgorsze podatki to są podatki nałożone na wynagrodzenia – mówił. W związku z tym zapowiedział likwidację PIT, CIT, składek na NFZ, ZUS, Fundusz Gwarantowanych Świadczeń Pracowniczych i Funduszu Pracy i zastąpieniem ich podatkiem od Funduszu Płac i podatkiem przychodowym od działalności gospodarczej osób fizycznych, podatkiem przychodowym od przedsiębiorstw i banków oraz wprowadzeniem jednolitej stawki VAT w wysokości 16,25 proc. – Wszyscy zarobią o 20 proc. więcej – przekonywał.Emerytura obywatelska Kolejny punkt programu PFP dotyczy emerytur. – Emerytura obywatelska będzie równa dla wszystkich, ale dzisiejsi emeryci będą dostawali taką samą emeryturę jak dziś. Reforma nie dotyczy emerytów, reforma dotyczy ich wnuków – tych, którzy się jeszcze uczą. Jak pójdą do pracy, to nie będą musieli płacić składek, nie będą musieli płacić tak wysokich podatków – koniec. Dostaną równą emeryturę – mówił polityk. – Kobiety za każde urodzone dziecko dostaną emeryturę dwa lata wcześniej albo wyższą – według ich własnego wyboru – dodał.Ochrona zdrowia Gwiazdowski przedstawił również propozycję PFP dotyczącą ochrony zdrowia. – Zlikwidujemy monopol NFZ. Pieniądze będą podążały za pacjentem, a nie pacjent za pieniędzmi, które rozdysponuje urzędnik w NFZ według własnego, niezrozumiałego widzimisię. To wy, pacjenci, będziecie decydować – mówił. Dodał, że dzięki temu pacjenci szybciej trafią do lekarza, którego sami wybiorą.– Lekarze nie będą mitrężyli czasu na bezsensowne prace biurokratyczne, bo wprowadzimy RUM - Rejestr Usług Medycznych i kartę pacjenta. Będzie od razu wiadomo, kto na co choruje i jak się leczy – mówił. – Nie trzeba będzie chodzić do lekarza po kolejną receptę na lekarstwo, które zażywamy od 10 lat. Pozwolimy farmaceutom sprzedawać takie lekarstwa bez recepty, pozwolimy farmaceutom świadczyć drobne usługi medyczne – dodał.JOW-yKolejnym punktem jest wprowadzenie Jednomandatowych Okręgów Wyborczych w wyborach samorządowych i parlamentarnych. – Jak jest JOW, to każdy może się zgłosić i wystartować, nie musi mieć poparcia żadnego prezesa żadnej partii. Mało tego, nawet wielkich pieniędzy mieć nie musi. Musi mieć zaufanie i poparcie swoich sąsiadów – nie w całej Polsce, w swoim okręgu wyborczym – mówił. Podkreślał też, że JOW-y dają lepszą możliwość kontroli posłów i to obywatele decydują wówczas, kto trafi do parlamentu czy samorządu, a nie szefowie partii.Wymiar sprawiedliwości W kolejnym punkcie dotyczącym wymiaru sprawiedliwości mówił, że potrzebne jest przyspieszenie procedur, m.in. zwiększenie liczby asystentów dla sędziego, a sądy mają rozstrzygać spory, a nie administrować czy wykonywać pracę notariuszy. Ponadto, jak mówił, PFP chciałoby przywrócenie autorytetu sędziego, których wybierałby prezydent na dożywotnie kadencje.Deglomeracja Ostatnim punktem była deglomeracja, czyli przeniesienie większości urzędów państwowych do innych miejscowości poza stolicą oraz zwiększenie samodzielności budżetowej jednostek samorządu terytorialnego, co – jak mówił – dałoby impuls dla innych ośrodków, stabilne miejsca pracy, a także aktywizację społeczno-gospodarczą regionów i zahamowałoby migrację.Gwiazdowski był po konwencji pytany przez dziennikarzy o kwestie światopoglądowe, m.in. dotyczące aborcji. Powiedział, że „jako polityk nie będzie narzucał swojego stylu życia i swoich poglądów innym ludziom”.Odpowiedzialny za budowę struktur Polski Fair Play Patryk Hałaczkiewicz zapowiedział z kolei na konferencji, że inicjatywa Roberta Gwiazdowskiego wystartuje w wyborach do Parlamentu Europejskiego. Jak mówił, w przyszłym tygodniu nastąpi rejestracja komitetu wyborczego, a w ciągu dwóch tygodni zostaną opublikowane „jedynki” na listach do PE.",,
Premier o ostatnich słowach ojca. „Żeby wypracować zgodę narodową”,"Jedne z ostatnich słów, które wypowiedział, były takie, żeby cały czas myśleć o Polsce i żeby wypracowywać zgodę narodową – powiedział premier Mateusz Morawiecki, wspominając zmarłego ojca Kornela Morawieckiego.","We wtorkowym wydaniu „Faktu” Mateusz Morawiecki opowiedział o ostatnich chwilach, jakie spędził z ojcem w szpitalu MSWiA w Warszawie. Gazeta przypomina, że „w ciągu ostatnich dni odwiedzał go wielokrotnie: rano, wieczorami i w każdej chwili, kiedy pozwalał mu na to napięty kalendarz”. „Przy łóżku Kornela Morawieckiego czuwały tez żona Jadwiga i córki” – dodaje gazeta.Premier, pytany o to, czego dotyczyły jego ostatnie rozmowy z ojcem, powiedział: „Do samego końca rozmawialiśmy. Jedne z ostatnich słów, które wypowiedział, były takie, żeby cały czas myśleć o Polsce i żeby wypracowywać zgodę narodową”.– To była od dawna taka jego myśl, którą starał się promować. O tym z nim rozmawiałem w ostatnich dniach – dodał Mateusz Morawiecki.",,
W oczekiwaniu na eurowybory – „Przystanek Bruksela”,"Jaki jest bilans naszych 10 lat w UE? Czy integracja Unii Europejskiej powinna się pogłębiać? Dyskutują kandydaci do Parlamentu Europejskiego: Krystyna Iglicka-Okólska (Polska Razem Jarosława Gowina), Arkadiusz Mularczyk (Solidarna Polska), Krzysztof Bosak (Ruch Narodowy), Armand Ryfiński (Twój Ruch) Jacek Wilk (Nowa Prawica) i Jarosław Kalinowski (PSL).",,,
Rafalska o „jarkowym”: Pierwsze wypłaty w ostatnich dniach kwietnia,"– Ci, którzy mieli otrzymać „jarkowe” z piątki Jarosława Kaczyńskiego 1 maja, dostaną je w ostatnich dniach kwietnia. Kolejne terminy będą zgodne z tym, jak przewidywał to ZUS. Terminów jest kilka – 5, 6, 10, 15, 20 maja. Nieliczna grupa pobierająca świadczenia przedemerytalne dostanie to na początku czerwca – powiedziała w „Gościu Wiadomości” Elżbieta Rafalska, minister rodziny, pracy i polityki społecznej.",,,
Kto truje nowiczokiem,"Nowiczok trafił na czarny rynek; państwo rosyjskie nie kontroluje obrotu trucizną – pisze rosyjska opozycyjna „Nowaja Gazieta”. – Nie istnieje czarny rynek takich substancji – twierdził wcześniej Władimir Uglew, były członek zespołu, który stworzył nowiczoki.","„Do tej pory nie wiadomo, kto, kiedy, komu i w jakiej ilości sprzedawał ampułki ze ściśle tajnymi truciznami, czy ktoś nadal je ma i gdzie jeszcze je stosowano. Wydaje się, że otrucie Skripalów odpowiada na jedno z powyższych pytań: rosyjskie państwo wciąż nie kontroluje sprzedanej trucizny” – pisze na portalu „Nowoj Gaziety” zastępca jej redaktora naczelnego, Siergiej Sokołow.Publicysta liberalnego rosyjskiego pisma przedstawia możliwą historię jednego z wielu jego zdaniem „wycieków” nowiczoka na czarny rynek. Niewymieniony z nazwiska „wysoko postawiony i dobrze poinformowany generał spec służb” miał powiedzieć, że jakaś część ampułek z substancją trującą, przewożonych do Czeczenii w celu likwidacji liderów tamtejszych separatystów miała „zaginąć” po drodze. Substancje typu nowiczok miały znajdować się w przesyłce. Został zabity – twierdzi Sokołow – ale dochodzenie trzy razy wznawiano i umarzano, w związku z czym „oficjalna przyczyna śmierci nadal jest następująca: Jura umarł sam, tylko od czort wie jakiej choroby. Lekarze opiekujący się Szczekoczychinem szeptali nam na korytarzach szpitala, że Jura leży jak raz tam, gdzie zmarły bankier. I robili znaczącą pauzę.”Przed swoją śmiercią zastępca naczelnego „Nowoj Gaziety” zajmował się m. in. tzw. aferą meblową, w którą zamieszani byli wysoko postawieni oficerowie FSB, a także innymi sprawami, których ślady mogło prowadzić na najwyższe szczeble władzy: akcją na Dubrowce (zginęło 130 zakładników) czy eksplozjami w moskiewskich wieżowcach.Sokołow nie sugeruje jednak możliwości otrucia swojego redakcyjnego kolegi przez ludzi rosyjskich służb; skupia się na wątku czarnorynkowym. Ale Władimir Uglew, członek zespołu, który opracował trucizny typu nowiczok, twierdzi, że istnienie czarnego rynku substancji nie jest możliwe.– Do tego potrzeba specjalistów i odpowiednich warunków w laboratorium, umożliwiających produkcję – tłumaczył Uglew po próbie otrucia Skripalów. Naukowiec oferował wówczas swoją pomoc w śledztwie, niedługo potem został ranny w wypadku samochodowym, który mógł skończyć się śmiertelnie.",,
Szwecja wspiera wielożeństwo? Gmina kupiła 3 mieszkania dla imigranta i jego 3 żon,"Podsztokholmska gmina Nacka kupiła trzy mieszkania dla 57-letniego imigranta z Syrii, jego trzech żon oraz ich 16 dzieci. Transakcja wywołała w Szwecji dyskusję nad ustawodawstwem, które w praktyce wspiera zakazane prawem wielożeństwo.","Mężczyzna mieszka z żoną oraz ich siedmiorgiem dzieci w mieszkaniu w dzielnicy Saltsjobaden. Obok, po sąsiedzku mieszka jego druga żona z czwórką dzieci. W tej samej nieruchomości przydział otrzymała kolejna żona imigranta, z pięciorgiem dzieci. Za trzy mieszkania gmina Nacka zapłaciła prawie 14 mln koron (1,47 mln euro).Sprawą zajęła się we wtorek gazeta „Metro”. Dziennikarskie śledztwo wykazało, że mieszkania zostały rzeczywiście nabyte przez gminę. Jak wyjaśniła Frida Plym Forshel z gminy Nacka, lokale zostały przydzielone rodzinie na dwa lata – tyle trwa program, podczas którego imigranci powinni nauczyć się języka szwedzkiego i znaleźć pracę. 300 przypadkówW Szwecji zawarcie więcej niż jednego małżeństwa jednocześnie jest nielegalne, ale – jak wyjaśnia gazecie „Metro” socjaldemokratyczny radny gminy Nacka Khashayar Farmanbar, w praktyce jest uznawane. Chodzi o wyjątek, gdy żaden z małżonków nie miał związków ze Szwecją ani do małżeństw nie został zmuszony. Inny radny gminy Nacka Jan-Eric Jansson z Chrześcijańskich Demokratów stwierdził, że imigrant z Syrii otrzymał trzy oddzielne mieszkania ze względu na dobro dzieci.Z rejestru szwedzkiego urzędu skarbowego Skatteverket wynika, że w Szwecji jest ponad 300 przypadków wielożeństwa.",,
"Karczewski: Nie zgadzam się z Gowinem, Polacy oczekują zmian w sądownictwie","– Nie zgadzam się z panem premierem Gowinem. Te zmiany są potrzebne. Musimy tutaj mieć jeszcze większą determinację i być jeszcze bardziej stanowczy. Takie słyszę głosy, gdy spotykam się z Polakami – powiedział w radiowej Jedynce Stanisław Karczewski. Wicemarszałek Senatu odniósł się w ten sposób do słów wicepremiera Jarosława Gowina, zdaniem którego w sporze o sądownictwo „doszliśmy do ściany”.","– Wygraliśmy wybory w Polsce i to my będziemy wprowadzali zmiany. Nie może być tak, że Sąd Najwyższy zmienia decyzje parlamentu. To jest niedopuszczalne – mówił Karczewski, nawiązując do uchwały Trzech Izb SN, w której zakwestionowano wybór sędziów wyłonionych przez KRS. Zdaniem polityka „Polacy oczekują zmiany w wymiarze sprawiedliwości”. – Przez 30 lat transformacji zrobiliśmy reformy we wszystkich obszarach naszego życia, a to jest jedyny obszar, który nie został naprawiony – stwierdził Karczewski.",,
"Prezes PiS: Dążymy do tego, by wieś i miasto żyły na tym samym poziomie","Naszym dążeniem i nadzieją jest to, żeby polskie miasto i polska wieś żyły na tym samym poziomie, żeby różnice zostały ostatecznie zredukowane – mówił na konwencji regionalnej PiS w Kadzidle k. Ostrołęki prezes partii Jarosław Kaczyński.","W sobotę w południe w Kadzidle k. Ostrołęki (mazowieckie) odbyła się konwencja Prawa i Sprawiedliwości, poświęcona tematowi mniejszych miejscowości oraz polskiego rolnictwa; biorą w niej udział m.in. prezes PiS Jarosław Kaczyński oraz premier Mateusz Morawiecki. Prezes PiS podkreślał, że dla jego partii ważne jest, żeby wspólnota, jaką jest społeczeństwo składała się z „wolnych Polaków”. – Naszym wielkim dążeniem i jednocześnie wielką nadzieją, o której jeszcze będę mówił, jest to, by polska wieś i polskie miasto żyło na tym samym poziomie, żeby te różnice, które się zmniejszyły, ale które wciąż istnieją, zostały ostatecznie zredukowane. Żeby nie było tych nożyc, żebyśmy wszyscy mogli powiedzieć, że jesteśmy we wspólnocie, która zapewnia prawdziwą równość każdemu – powiedział Kaczyński. – Polskie rolnictwo to ogromny potencjał, polskie rolnictwo to w szczególności zupełnie wyjątkowy w Europie potencjał odnoszący się do mniejszych i średnich gospodarstw, takich, które mogą produkować zdrową żywność - w sposób naturalny, której dzisiejsza Polska i Europa potrzebuje – podkreślił Kaczyński. Jak ocenił, jest to ogromnie ważne i istotne, aby ten potencjał polskiego rolnictwa wykorzystać. – Prawo i Sprawiedliwość, rząd PiS, będzie dążył ku temu, ale musi mieć wsparcie, musi mieć wsparcie także to wyborcze – wskazał prezes PiS. Zaznaczył, że wybory do PE „są tutaj ważne same przez się, są ważne, jako swego rodzaju pierwsza tura tych wyborów w 2019 r.”, które – jak stwierdził – zdecydują o przyszłości Polski „być może na bardzo wiele lat”. Prezes PiS zapowiedział, że Polska będzie „twardo zabiegać” o to, by nasz kraj tym razem dostała najwięcej ze wszystkich państw w ramach Programu Rozwoju Obszarów Wiejskich (PROW).Kaczyński stwierdził też, że polscy rolnicy, przez decyzje koalicji SLD-PSL i PO-PSL, byli i są w UE dyskryminowani, bo „dostają mniej (środków) niż inni na hektar”. – To musimy w tych rokowaniach, które już się rozpoczęły, zmienić. Musimy zlikwidować tę dyskryminację – oświadczył. Zdaniem Kaczyńskiego, w podziale unijnych środków jest „pewna szczególna niesprawiedliwość”. – Jeśli spojrzeć na całość to 80 proc. przypada bardzo wielkim gospodarstwom rolnym, a tylko 20 proc. mniejszym i średnim – wskazał. – Musimy to zmienić, musi być tak, że te mniejsze i średnie gospodarstwa będą miały dużo, dużo większy udział w tych środkach. To jest nasz obowiązek, także obowiązek wynikający z konstytucji, a dokładnie z art. 23 konstytucji, który wyraźnie mówi, jaki ma być w Polsce ustrój rolny – oparty o gospodarstwo rodzinne – mówił prezes PiS. Głos zabrał także premier Mateusz Morawiecki. – Jak jeździmy po polskich wsiach, to w szczególności zastanawiacie się, po co głosować w tych wyborach majowych do PE. Właściwe pytanie, które trzeba sobie zadać nie brzmi „po co?”, tylko „dla kogo?”. Dla kogo trzeba pójść głosować w tych majowych wyborach? Trzeba pójść dla was, dla polskich rolników, dla polskiej wsi, dla dobrego rozwoju polskiej wsi – podkreślił szef rządu. – Ogromna część prawodawstwa jest wymyślana w Brukseli, dzisiaj jesteśmy częścią UE, stamtąd przyjmujemy prawo, dlatego trzeba głosować na takich przedstawicieli, którzy zadbają o to, żeby polskie prawo, które jest przyjmowane i niejako wzmacniane dodatkowo przez prawo europejskie było jak najlepsze. Dla was, dla polskiej wsi, dla polskich rolników, a więc dla Polski warto i trzeba koniecznie głosować w maju w wyborach do PE – dodał Morawiecki. – Pan premier (Mateusz Morawiecki) przeprowadził ze mną twarda rozmowę; jest człowiekiem uroczym, ale jak trzeba o konkretach mówić to trudno się wywinąć. Ze 120 mln zł, które muszą być zapłacone rolnikom i przetwórcom, zostało zapłacone 80 mln zł. W tym najbliższym tygodniu będzie zapłacone już ze sprzedaży przez firmę 4 mln zł, w następnym – około 5 mln zł. I złożyłem panu premierowi taką deklarację: w ciągu pięciu, najpóźniej sześciu tygodni wszystkie należności wobec rolników i przetwórców zostaną uregulowane i zapłacone – powiedział na konwencji regionalnej PiS w Kadzidle k. Ostrołęki minister Ardanowski.Ardanowski tłumaczył, że to, co się wydarzyło w ubiegłym roku, „kiedy tych jabłek urosło bardzo dużo, ci monopoliści na rynku, którzy decydują o handlu, zgodzili się, (...) żeby te jabłka albo zgniły pod drzewami, albo żeby chłopi sprzedali to po 10 groszy, po 8 groszy, chociaż cena rynkowa była znacznie wyższa – znacznie się zawiedli”. – Podjęliśmy działania – trudne i skompilowane – i dla mnie to jest przedsmak tego, co, mnie czeka w tym roku, kiedy będziemy również takie działania podejmować. Złamaliśmy monopol tych, którzy trzymali za gardło polski rynek. Trzymali za gardło produkcję koncentratu jabłkowego – to są m.in. firmy niemiecki. I cena – a o to chodziło, cena poszła na tyle w górę, że około 100 mln zł, które miały trafić do przetwórców – trafiły do polskich sadowników. O te pieniądze chodziło – tłumaczył Ardanowski. – W przyszłym tygodniu podpiszę rozporządzenie, które wprowadzi znakowaniem polską białą-czerwona flagą ziemniaków. Wystąpimy też do Komisji Europejskiej o notyfikację znakowania mięsa, które jest w sklepach – zapowiedział minister. Dodał, że wszystkie produkty które będą możliwe do oznakowania, będą znakowane flagą, tak by każdy konsument widział, że są to produkty krajowe. Sztab PiS rozważał różne lokalizacje sobotniej konwencji. – Zastanawialiśmy się nad pięcioma lokalizacjami na Mazowszu, w grę wchodziła m.in. Przysucha oraz Kadzidło. Ostatecznie zdecydowaliśmy, że postawimy na tradycję, regionalizm, dlatego konwencja odbędzie się na Kurpiach – powiedział PAP przed konwencją jeden z polityków PiS.  Wokół sali, gdzie odbywa się konwencja, rozstawiono stragany z wyrobami regionalnymi.  W czasie trwającej obecnie kampanii wyborczej do Parlamentu Europejskiego, PiS co tydzień w sobotę organizuje konwencje regionalne; ostatnia odbyła się w Gdańsku. Cykl konwencji zainaugurowano spotkaniem w Jasionce pod Rzeszowem, które odbyło się na początku marca. Wówczas zaprezentowano Europejską Deklarację Programową, pod którą podpisali się wszyscy liderzy list partii w poszczególnych okręgach.  Deklaracja zawiera 12 punktów: działania na rzecz powrotu UE do wartości, zabieganie o interesy polskich rolników, obronę prawa rodziców do wychowania dzieci, obronę równego traktowania polskich firm, wynegocjowanie korzystnego dla Polski unijnego budżetu. Znalazły się w niej też punkty dotyczące bezpiecznych granic Europy, niezależności energetycznej Europy, tej samej jakości produktów w całej Europie czy Europy równych szans. W deklaracji zapisano też sprawiedliwą politykę klimatyczną Europy, zrównoważony rozwój jako podstawy silnej UE czy STOP nielegalnej imigracji.  Wybory do Parlamentu Europejskiego odbędą się w Polsce 26 maja. Polacy będą wybierać 52 europosłów.",,
Tęczowe szczudła Piotra Misiły,"Człowieka na szczudłach zawsze widać lepiej. W dodatku często zbiera brawa. Gorzej, gdy na szczudłach chodzić nie umie i spada na tyłek wśród gwizdów publiki.","Zacznę od uwagi natury ogólnej. Historycy idei twierdzą, że XX wiek upłynął nam pod dyktando kilku mistrzów podejrzeń. Byli to Karol Marks, Fryderyk Nietzsche i Zygmunt Freud. Nie należy zapominać również o Karolu Darwinie i jego interpretatorach na gruncie społecznym z końca XIX i początku XX wieku. Swoje zrobiły oczywiście wielkie przemiany technologiczne i inżynieria społeczna, ale wszyscy oni mieli duży wpływ na zmianę myślenia człowieka o samym sobie, o ludzkiej naturze i sprawach metafizycznych. Nie tylko kultura zachodnia przeżyła pod ich wpływem przemiany: pod jej dyktando zmieniały się również podległe jej lokalne społeczności i całe narody o własnych długich tradycjach. Dlaczego tych wyżej wspomnianych dżentelmenów nazywa się mistrzami podejrzeń? Zanegowali wszystkie wcześniejsze motywy, pragnienia i sposoby życia ludzkości. Sprawili, że nowoczesna humanistyka właściwie rozstała się z chrześcijańskim spojrzeniem na człowieka. Dziś nawet konswerwatyści są w gruncie rzeczy dziećmi świata stworzonego na bazie idei mistrzów podejrzeń. I stąd częsty fatalizm prawicy, wynikający z przekonania, że od dawna gra się na cudzym boisku i wedle obcych reguł. Co z tym wszystkim ma wspólnego poseł Piotr Misiło i jego skasowany już tweet ze znakiem Polski Walczącej na tle tęczy zmodyfikowanej na potrzeby ruchu LGBTQ+? Ano to, że filozofia wiecznych kulturowych podejrzeń opiera się na radykalnym, obecnie już wręcz popkulturowym przekształcaniu wszelkich zastanych symboli. Trend jest stały, choć sprzedaje się lepiej lub gorzej w różnych zakątkach świata. Poseł Misiło właśnie spróbował, czy uda się u nas z symbolem Polski Walczącej pomalowanym w barwy LGBTQ+. Odpowiedź już znamy. Ten balon próbny pękł z hukiem. Ta taktyka nie wypaliła. O ile polskie społeczeństwo czasów III RP było i jest mniej lub bardziej podzielone, o tyle kolejne dekady wskazywały, że Polki i Polacy po wyjściu z PRL zaczęli coraz bardziej poważnie podchodzić do szeroko rozumianych symboli narodowych. I że większość z nas nie chce, żeby brali się za nie mistrzowie kulturowych podejrzeń, nawet jeśli wezmą nas przy okazji za nieokrzesanych prostaków i ciemnogrodzian. Czy to oznacza, że nie kłócimy się o naszą historię? Nic z tych rzeczy. Spójrzymy choćby na spory o sens powstania warszawskiego. Ale nikt o zdrowych zmysłach, choćby krytyczny wobec tego wydarzenia, nie będzie nadużywał związanej z nim symboliki. Dyskutujemy gorąco o historii, ale jesteśmy niechętni tym, którzy wykorzystują jej symbole w sposób co najmniej dyskusyjny. Patrząc szerzej: Polacy intuicyjnie chronią swoje symboliczne imaginarium, które uchodzi za narodową świętość. Pewne symbole są pełne i najczystsze w swym pierwotnym kontekście – sądzę, że intuicyjnie rozumie to większość z nas. I także dlatego nowa lewica jest w Polsce tym, czym jest – politycznym i społecznym drugo- lub nawet trzeciorzędnym graczem. Zdarzają się jednak ludzie, którzy sądzą, że gdy wejdą na tęczowe szczudła, to wzbudzą poklask wśród tych, których życzliwość chcą sobie zaskarbić. Piotr Misiło najwyraźniej w gorliwości i życzliwości wobec ruchu i doktryny LBGTQ+ postanowił prześcignąć innych liberalnych polityków, czyli Rafała Trzaskowskiego i Pawła Rabieja. Ale mocno przedobrzył.  I to nie jest tak, że zirytował tylko eletorat PiS czy środowiska narodowe. Zdenerwował – jak zauważyłem – także niemałą część wyborców Platformy Obywatelskiej, których część wciąż się łudzi, że głosują na formację konserwatywno-liberalną. W tej sprawie dziwi jedno, jakaś niesamowita niezdolność do zobaczenia przez środowiska lewicowo-liberalne, że taktyka „tęczowych szczudeł” wcale nie wzmacnia ich politycznego znaczenia. W gruncie rzeczy zarówno lewe skrzydło Platformy, jak i SLD, Wiosna, Zieloni, Razem, a także Nowoczesna biją się o ten sam albo bardzo podobny elektorat. Kompletnie ignorując fakt, że niemała część społeczeństwa albo się tym nie interesuje, albo patrzy na nich dość dziwnie, albo ma znacznie ważniejszy sprawy na głowe. Najbardziej zdumiewa to u lewicy, która jakby zapomniała o tych, którzy chcieliby usłyszeć, jaki to program społeczno-gospodarczy ma obecnie trzech tenorów lewicy, czyli Robert Biedroń, Włodzimierz Czarzasty i Adrian Zandberg. A jak dotąd deklaracje  polityczne lewicy w tej kampanii wyborczej idą w zupełną inną stronę. I nic nie da opowiadanie, że geje, lesbijki i osoby transpłciowe mieszkają też na wsi i w małych miasteczkach. Jeśli lewica chce być przede wszystkim dla mniejszości, będzie też miała mniejszościowe poparcie. A dobrze widać, że na tęczowych szczudłach lewica znów idzie w zupełnie inną stronę niż mniej zamożna Polska. Przynajmniej poseł Misiło nie spadnie z tych szczudeł sam.",,
„CETA to wpuszczenie do Polski żywności genetycznie modyfikowanej”,"– Umowa CETA między Unią Europejską a Kanadą to wpuszczenie do Polski żywności genetycznie zmodyfikowanej (GMO) – ostrzega szef PSL Władysław Kosiniak-Kamysz, który uważa, że stanowi ona również zagrożenie dla przedsiębiorców, rolników oraz zdrowia polskich rodzin. Apeluje przy tym do rządu, by powstrzymał się od parafowania umowy.","Kosiniak-Kamysz ponowił wezwanie do władz o „natychmiastową informację na temat umowy o wolnym handlu z Kanadą” oraz „przedstawienie przez rząd jej skutków dla polskiej gospodarki, konsumentów i polskiego rolnictwa”. Dodał, że na poprzednią petycję, złożoną w piątek ludowcy nie otrzymali odpowiedzi.– Jeżeli doprowadzimy do podpisania umowy CETA, do umowy zagrażającej polskim rodzinom, przedsiębiorcom, rolnikom, nam wszystkim, to wpuścimy GMO do Polski – przekonywał szef PSL na konferencji prasowej. Podkreślił, że nie ma na to zgody jego ugrupowania, ale również – jak podkreślił – rolników, sadowników, a także konsumentów. „Skutki mogą być fatalne”– Nie pozwolimy na to, żeby takie produkty trafiały do Polski – zapewnił Kosiniak-Kamysz, tłumacząc, że to „walka” o dobrą, polską żywność, a co za tym idzie „o zdrowie Polaków”. Zwrócił przy tym uwagę, że nie są znane wszystkie skutki spożywania produktów genetycznie modyfikowanych, ale one mogą okazać się „naprawdę fatalne”.– Rząd Polski musi wysłuchać naszych żądań o niepodpisywanie, o poważnej debacie o ratyfikacji, do której miałoby dojść najpierw w parlamencie polskim, a nie o oddawaniu tych kompetencji urzędnikom w Brukseli – podkreślił szef PSL.W ocenie Kosiniaka-Kamysza w Europie są inne kraje, które „tylko czekają na sygnał Polski”. – Jeśli mamy być przywódcą, jeżeli mamy być liderem europejskim, to musimy dać tutaj przykład – zaznaczył.",,
"Orban: Potrzebna jest nowa Komisja Europejska, by zatrzymać imigrację","Premier Węgier Viktor Orban po rozmowach politycznych w Mediolanie oświadczył, ze Europa potrzebuje odnowionej Komisji Europejskiej i odnowionego europarlamentu, które podjęłyby skuteczną ochronę europejskich granic i zatrzymały niekontrolowaną migrację.","Viktor Orban podczas konferencji prasowej z ministrem spraw wewnętrznych Włoch Matteo Salvinim chwalił włoskiego polityka za stanowczość w sprawie imigrantów. Powiedział, że Salvini był pierwszą osobą w krajach śródziemnomorskich, która pokazała, iż migracja drogą morską może zostać zatrzymana. – Od jego sukcesu zależy bezpieczeństwo Europy. Jego odwaga budzi nasz szacunek. Pragniemy, aby się nie wycofywał i by bronił nas, by bronił europejskich granic – ocenił Orban. Zapewnił, że „w tym względzie jesteśmy gotowi udzielić mu wszelkiej możliwej pomocy”. –Życzymy wielu sukcesów panu ministrowi, Węgry są z nim – powiedział premier Węgier.Viktor Orban wyraził opinię, że imigranci, którzy już są w Europie, „muszą zostać odesłani do domu”. – Elita europejska mówi dzisiaj, że to niemożliwe. Ja zaś jestem przekonany, że jest to jak najbardziej możliwe – stwierdził. Jego zdaniem potrzebna jest do tego wola polityczna. Odnosząc się do przyszłorocznych wyborów do Parlamentu Europejskiego, oświadczył, że potrzebna jest nowa Komisja Europejska i nowy parlament, które skoncentrują swe działania na zatrzymaniu imigracji i obronie granic.  – Naszym zadaniem jest teraz zgromadzenie jak największej liczby głosów Węgrów i Włochów, by dokonać tego przełomu w Europie – oznajmił szef węgierskiego rządu. Orban zarzucił prezydentowi Francji Emmanuelowi Macronowi, że „stoi na czele partii, które popierają imigrację do Europy”. „Po drugiej stronie jesteśmy my, którzy chcemy zatrzymać nielegalną imigrację” – dodał. Powtórzył sprzeciw swego rządu wobec „dzielenia i relokacji” migrantów. Premier Węgier wyraził też wdzięczność za to, że kiedy Parlament Europejski atakował władze Węgier za wprowadzenie zmian w konstytucji, Salvini stanął w obronie rządu w Budapeszcie. „Nie zapomnę tego” – zapewnił Orban. „Tak narodziła się nasza przyjaźń” – wyjaśnił szef węgierskiego rządu.Matteo Salvini również skrytykował Francję za stanowisko w sprawie imigrantów, a konkretnie za odsyłanie tych, którzy usiłują dostać się do tego kraju przez przejście graniczne Ventimiglia. Mówił, że Paryż powinien wykazać większą „solidarność i wrażliwość” w kwestii migracji i wezwał prezydenta Emmanuela Macrona do ponownego otwarcia granicy w Ventimiglia.   Salvini poinformował także, że rozmowy z Niemcami na temat odsyłania imigrantów, którzy przyjeżdżają przez Włochy i docierają do granicy niemieckiej, są w fazie końcowej. „Ważną rzeczą dla Włoch jest, by bilans przyjętych i oddanych imigrantów wynosiła zero. To znaczy możemy przyjąć z powrotem tylu imigrantów z innego państwa, ilu zostanie zabranych z Włoch” – wyjaśniał Matteo Salvini.",,
Kto obudzi uśpionych debatą?,"Debata przedwyborcza z udziałem kandydatów na kandydata Platformy Obywatelskiej w wyborach prezydenckich uśpiła nie tylko czujność konkurencji, lecz również większość widzów, słuchaczy i komentatorów. Małgorzata Kidawa-Błońska ogłaszająca, że jest kobietą, była bardziej Ewą Kopacz niż Edytą Górniak sprzed lat. W efekcie najwięksi medialni przyjaciele Platformy nie kryją rozczarowania i narastającego zniecierpliwienia.","Ciekawe, że Julia Pitera, a więc polityk Platformy, mająca przecież wspólny z obydwojgiem kandydatów i cel, i ogląd sytuacji, narzeka wprost, że partia zmarnowała czas na stworzenie i wypromowanie odpowiedniej osoby. Inną sprawą jest odpowiedź na pytanie, czemu właściwie tak się stało. Czy to brak woli walki, przesadna wiara w Tuska na białym koniu, czy przekonanie, że na końcu, kogokolwiek by się wystawiło, osoba ta wygra dzięki samemu niebyciu Andrzejem Dudą? Echo takiego myślenia można znaleźć w porównaniach do wyborów do Senatu. Gdy zamieniły się one w plebiscyt za czy przeciw „dobrej zmianie”, opozycja faktycznie zdobyła więcej mandatów, a tak zapewne może również wyglądać druga tura wyborów prezydenckich. Publicyści chętnie sięgający po to porównanie zapominają jednak, że w przypadku izby wyższej parlamentu istotny jest też podział na okręgi wyborcze – czynnik, którego w wyborach prezydenckich nie będzie. Zaś w skali kraju, liczonej jako jeden wielki jednomandatowy okręg wyborczy, PiS nawet w tych warunkach uzyskał minimalnie więcej głosów niż przedstawiciele opozycji. Debata nie zmieniła w żaden sposób układu sił w samej Platformie. Chyba mało kto z działaczy wierzy zresztą, że szanse są równe, a prawybory mają wyłonić kandydata, nie zaś wzmocnić mandat kandydatce już pobłogosławionej – przed wyborami parlamentarnymi. Gdzie zresztą, o czym dziś już mało kto pamięta, Małgorzata Kidawa-Błońska jako potencjalna premier pojawiła się równie nagle, co Jacek Jaśkowiak w roli jej kontrkandydata w plebiscycie partyjnym. Grzegorz Schetyna w pewnym sensie powielił więc ten sam schemat, tyle, że tym razem nie z Kidawą-Błońską, a przeciwko niej, co zresztą samą panią marszałek zaskoczyło i w jakimś stopniu rozczarowało. Nie jest to jedyny paradoks tej sytuacji. Choć bowiem nikt nie neguje faktu, że Schetyna wymyślił start Jaśkowiaka, równocześnie to właśnie prezydent Poznania zyskuje na ogólnym nastroju zniechęcenia wśród członków, a przede wszystkim sympatyków Platformy, którzy poparcie dla niego traktują chyba czasem jako sposób na wyrażenie swego buntu wobec partyjnego establishmentu. Wystarczy przypomnieć, jak ostre reakcje wywołał fakt początkowego faworyzowania Małgorzaty Kidawy-Błońskiej przed adminów partyjnych profili PO na Twitterze. To właśnie przy tej okazji można było przekonać się, że istnieje coś w rodzaju skromnego, ale dającego się zauważyć frontu autentycznego, niezaplanowanego raczej przez działaczy Platformy, poparcia dla Jacka Jaśkowiaka. I choć fakt przewagi w debacie nie przełoży się prawie na pewno na partyjną nominację do belwederskiego wyścigu, Jaśkowiak wygrał rozpoznawalność i zyskał o wiele mocniejszą niż jeszcze kilka tygodni temu pozycję wśród sympatyków opozycji. Ta zaś może mu się bardzo przydać, jeśli prawybory będą ostatnim wyborczym sukcesem jego kontrkandydatki. W efekcie może dojść nie tyle do zaplanowanego pierwotnie podgryzienia pozycji Andrzeja Dudy, co rozproszenia między trzy osoby głosów bardzo podobnego elektoratu: raczej konserwatywnego, raczej zamożnego i zadowolonego z życia, nieczekającego na żadne rewolucje, lecz niechcącego z wielu przyczyn głosować na obecnego prezydenta. Oczywiście i Hołownia, i Kosiniak-Kamysz mają już dziś pewne własne i indywidualne cechy programu (u pierwszego – najsilniejszy nacisk na ekologię, u drugiego – odwołanie do tradycji i historii ruchu ludowego, a więc wsi), trudno jednak spodziewać się tu wystąpienia głębszych różnic. Sprzyjać to będzie w walce o drugie miejsce lewicy, ponieważ każdy z pozostałych kandydatów (jeśli nie będzie wśród nich Jaśkowiaka) będzie faktycznie lub przynajmniej deklaratywnie centroprawicowy. Trudno dziś wyobrazić sobie Hołownię czy Kosiniaka-Kamysza liberalizujących przepisy dotyczące aborcji czy zgadzających się na adopcję dla par jednopłciowych, a Kidawa-Błońska będzie się bała, zgodnie ze zwyczajami swojej partii, zająć wyraziste stanowisko w tej sprawie. Wybory odpowiedzą więc nam na kilka pytań, między innymi o realną siłę postulatów lewicowych i ekologicznych, o prymat po stronie opozycji, wreszcie o to, czy wyborcy kandydatów spoza dwóch głównych partii wpisują się w dualistyczny podział polskiej polityki, czy też się z niego wypisują.",,
Jest wniosek do sądu o tymczasowe aresztowanie byłego szefa KNF,Jest wniosek do sądu o tymczasowe aresztowanie byłego szefa Komisji Nadzoru Finansowego – poinformował prokurator Tomasz Tadla ze śląskiego wydziału Prokuratury Krajowej. Marek Ch. trafi do aresztu na dwa miesiące.,"Wniosek o areszt zostanie skierowany do katowickiego sądu. Rozpozna go Sąd Rejonowy Katowice-Wschód. – Przyczyną takiej decyzji są ustalenia, które wskazują na to, że w tej sprawie może dojść do obawy matactwa ze strony podejrzanego, przemawia też za tym surowa kara, która mu grozi – powiedział dziennikarzom szef śląskiego wydziału prokurator Tadla.Obrońca Marka Ch. mecenas Marcin Kondracki poinformował dziennikarzy, że podejrzany usłyszał zarzut przekroczenia uprawnień przez funkcjonariusza publicznego w celu osiągnięcia korzyści osobistej przez inną osobę. Grozi za to nawet 10 lat więzienia. Marek Ch. nie przyznaje się do winy.Były szef KNF został zatrzymany we wtorek rano w Warszawie przez funkcjonariuszy Centralnego Biura Antykorupcyjnego, a następnie przewieziony do prokuratury w Katowicach. Podstawą zatrzymania miały być materiały dowodowe dostarczone przez biznesmena Leszka Czarneckiego.Przesłuchanie trwało ponad dziewięć godzin. Biorący udział w postępowaniu szef śląskiego wydziału PK Tomasz Tadla powiedział, że Ch. złożył obszerne wyjaśnienia - spisano je na 35 stronach.",,
Mosbacher: Polska i Stany Zjednoczone gwarantują pokój w Europie,"Minister obrony Mariusz Błaszczak i ambasador USA w Polsce Georgette Mosbacher wzięli udział w polsko-amerykańskim pikniku wojskowym, który odbył się w Giżycku. Min. Błaszczak 15. Giżyckiej Brygadzie Zmechanizowanej przekazał kompanijny moduł ogniowy, złożony z moździerzy Rak i wozów towarzyszących.","– Wojsko polskie musi być wyposażone w najnowocześniejszy sprzęt. Przykładem są moździerze samobieżne Rak razem z wozami dowodzenia, które miałem zaszczyt przekazać – powiedział Błaszczak. Powtórzył, że jego celem jest zwiększenie liczebności armii, czemu służy kampania rekrutacyjna „Zostań żołnierzem Rzeczypospolitej”. Błaszczak obiecał też modernizację techniczną armii i jak najmocniejsze osadzenie w strukturach NATO, a szczególnie zacieśnianie relacji ze Stanami Zjednoczonymi.Przypomniał decyzję o powołaniu 18. Dywizji Zmechanizowanej, a także kontrakty ze stroną amerykańska na zestawy obrony powietrznej Patriot oraz artylerii rakietowej HIMARS. Dodał, że trwają negocjacje w sprawie zakupu przez Polskę wielozadaniowych samolotów bojowych F-35.„USA zaangażowane w rozwój demokratycznej Polski”W czasie wojskowego pikniku amerykańska ambasador Georgette Mosbacher wskazywała, że w zeszłym tygodniu USA świętowały 243. rocznicę niepodległości. – Tak, jak wiele lat temu Polska pomogła Stanom Zjednoczonym, tak teraz Stany Zjednoczone są zaangażowane w rozwój demokratycznej Polski – powiedziała. – Cieszę się, że widzę amerykańskich żołnierzy stojących ramię w ramię z polskimi żołnierzami. Pokazuje to naszą współpracę. Przeszliśmy w naszej historii naprawdę wiele i nasze więzy będą trwać – oświadczyła ambasador USA.Jak dodała, Polska i Stany Zjednoczone „są liderami, jeżeli chodzi o gwarantowanie pokoju w Europie”.Georgette Mosbacher przypomniała, że w minionym miesiącu prezydenci Polski i USA podpisali deklarację dotyczącą zwiększania rotacyjnej obecności wojsk amerykańskich w Polsce o tysiąc żołnierzy. – Planowane jest również rozmieszczenie w Polsce amerykańskich sił powietrznych ze zdolnościami wywiadowczymi, jak również zwiększenie zdolności obronnych – dodała.",,
Gowin: Rząd w pełni respektuje prawo UE,"– Nasz rząd w pełni respektuje prawo UE, TSUE ma uprawnienia, by oceniać zgodność ustaw z prawem wspólnotowym. Nie ma uprawnienia, by ingerować w porządek konstytucyjny - powiedział wicepremier Jarosław Gowin, pytany o działania Trybunału Sprawiedliwości UE ws. pytań prejudycjalnych.","Na początku sierpnia Sąd Najwyższy wystosował pięć pytań prejudycjalnych do TSUE i zawiesił stosowanie trzech artykułów ustawy o SN określających zasady przechodzenia sędziów tego sądu w stan spoczynku.Obecnie trwa pisemna faza postępowania (pytaniom SN nadano m.in. numery), która została uruchomiona automatycznie po tym, jak wniosek SN wpłynął do TSUE. Nie ma jednak jeszcze decyzji, czy Trybunał merytorycznie zajmie się tą sprawą. Będzie to wiadome dopiero na etapie tzw. raportu wstępnego, w którym znajdzie się propozycja odniesienia się sędziów do sprawy.W poniedziałkowym wywiadzie dla tygodnika „Do Rzeczy” Gowin zasugerował, że jeżeli TSUE „dopuści się precedensu i usankcjonuje zawieszenie prawa przez Sąd Najwyższy”, to rząd może zignorować ewentualne orzeczenie Trybunału „jako sprzeczne z traktatem lizbońskim oraz z całym duchem integracji europejskiej”.Wicepremier Jarosław Gowin pytany w poniedziałek o komentarz ws. działania TSUE dot. pytań prejudycjalnych SN odpowiedział, że jest za wcześnie, by rozmawiać o wyroku TSUE. – On nie tylko jeszcze nie zapadł, ale dopiero dziś zostały w tej sprawie podjęte pierwsze czynności proceduralne – podkreślił wicepremier. – Nasz rząd w pełni respektuje prawo Unii Europejskiej. Jedną z jego podstawowych zasad jest podział kompetencji na dwie kategorie – te regulowane na poziomie unijnym, i te zarezerwowane dla państw członkowskich – powiedział Gowin. – Przepisy dotyczące ustroju sądownictwa należą do tej drugiej kategorii – i mamy nadzieję, że wszystkie instytucje unijne będą ten podział respektować. TSUE ma uprawnienia, by oceniać zgodność ustaw z prawem wspólnotowym. Nie ma natomiast uprawnienia, by ingerować w porządek konstytucyjny państw członkowskich. Polska Konstytucja nie przewiduje procedury „zawieszania” ustaw, jaką chcieliby zastosować niektórzy sędziowie Sądu Najwyższego – dodał.– Jednocześnie zauważam, że dialog, jaki prowadzimy z instytucjami europejskimi na temat reformy sądownictwa i różnice poglądów w tym zakresie, nie są w UE niczym nadzwyczajnym. Te różnice są czasami tak daleko idące, że kontrowersji nie kończą nawet rozstrzygnięcia TSUE. W tej chwili ok. 50 wyroków TSUE nie jest wykonywanych przez państwa członkowskie. Wśród tych krajów nie ma Polski – dodał.",,
Krzysztof Mieszkowski w „Strefie starcia”: Poprę „500 plus”,"– Poprę te propozycje Jarosława Kaczyńskiego – stwierdził w programie „Strefa starcia” na antenie TVP Info poseł Nowoczesnej Krzysztof Mieszkowski, odnosząc się do propozycji przedstawionych przez prezesa PiS w trakcie niedawnej konwencji wyborczej w Warszawie. Poseł mimo deklaracji o poparciu dla zapowiadanego rozwinięcia programu „500 plus” nie szczędził wobec niego słów krytyki.","– Uważam, że program „500 plus”, cały program, trzeba inaczej zdefiniować, trzeba dać mu inną strukturę. Tutaj powinien być zastosowany próg dochodowy i według tego kryterium należałoby te pieniądze ludziom przekazać. Ja poprę „500 plus” – mówił poseł Mieszkowski.Poseł przypomniał, że wśród zastrzeżeń, jakie opozycja od początku wysuwała wobec programu „500 plus”, była kwestia wypłaty świadczenia również na pierwsze dziecko. – Uważam, że jeżeli państwo, którzy są dzisiaj w rządzie, zaproponowali od drugiego dziecka, to było rzeczywiście niesprawiedliwe. Mam córkę, która ma jedno dziecko i pracuje gdzieś na granicy pensji minimalnej w kulturze, więc ona z pewnością z tego skorzysta – stwierdził Mieszkowski.Poseł Nowoczesnej stanowczo jednak zaznaczył, że nie podoba mu się czas, kiedy ta propozycja została przedstawiona.  – Warto pamiętać o tym, że PiS miało szansę te pieniądze wprowadzić wtedy, kiedy odbywała się debata budżetowa – nie zrobiło tego. To jest moim zdaniem rzecz niedopuszczalna. Ta propozycja, te pięć punktów, które dzisiaj rozpalają polską scenę polityczną, to jest najzwyczajniej rozpoczęcie kampanii wyborczej, i to jest również uprzedmiotowienie, czy ubezwłasnowolnienie, polskiego społeczeństwa – podkreślił.Nowoczesna od dłuższego czasu próbuje przekonać wyborców swoją wersją programu społecznego dla rodzin z dziećmi – „Aktywna rodzina”. Na początku ubiegłego roku Katarzyna Lubnauer zapowiadała, że w przypadku zwycięstwa wyborczego opozycji program Nowoczesnej zastąpi program wdrożony przez rząd Zjednoczonej Prawicy. Program „Aktywna rodzina” został jednak skrytykowany nawet w mediach sprzyjających opozycji. „Nawet jeśli kryteria dostępu są w tej koncepcji nieco bardziej sprawiedliwe niż w programie 500 plus, jest jeszcze problem wysokości pomocy. Dla rodzin niezamożnych ma znaczenie, czy otrzymają 250 złotych czy 500. Różnice w wysokości świadczenia nabierają jeszcze większej wagi, gdy mówimy o większej liczbie dzieci. Pod tym względem propozycja Nowoczesnej wypada blado w porównaniu z 500 plus” – stwierdził pod koniec marca zeszłego roku na łamach „Krytyki Politycznej” Rafał Bakalarczyk.W trakcie programu „Strefa starcia” poseł Mieszkowski nie chciał udzielić odpowiedzi na pytanie, czy w obliczu zmian i popularności programu „500 plus” Nowoczesna chce nadal wdrażać program „Aktywna rodzina” w wypadku sukcesu wyborczego. – Trzeba pamiętać o tym, ze polityka ewoluuje, te poglądy muszą się zmieniać w związku z rzeczywistością, z którą mamy do czynienia – stwierdził poseł.",,
Hiszpania: Bezwarunkowy areszt dla byłej szefowej parlamentu Katalonii i trojga deputowanych,Hiszpańska prokuratura złożyła w czwartek wniosek o bezwarunkowy areszt dla zdymisjonowanej szefowej regionalnego parlamentu Katalonii Carme Forcadell oraz trojga byłych deputowanych. Wcześniej byli przesłuchiwani przez Sąd Najwyższy w Madrycie.,"Oprócz Forcadell chodzi o Lluisa Corominasa, Lluisa Guino i Annę Simo. Z kolei dla dwojga pozostałych przesłuchiwanych w czwartek byłych katalońskich deputowanych, Ramony Barrufet i Joana Josepa Nueta, prokuratura wniosła odpowiednio o zasądzenie aresztu z możliwością wyjścia za kaucją w wysokości 50 tys. euro oraz o bezwarunkowe zwolnienie.Deputowanym regionalnego parlamentu postawiono między innymi zarzuty nieposłuszeństwa i utrudniania działania wymiaru sprawiedliwości. Wcześniej w czwartek Sąd Najwyższy w Madrycie poinformował, że przejmie od sądu katalońskiego postępowania dotyczące referendum w sprawie niepodległości Katalonii, które hiszpańskie władze uznają za nielegalne. Rebelia, działalność wywrotowa i malwersacjeHiszpański prokurator generalny Jose Manuel Maza zapowiedział w ubiegłym tygodniu, że chce postawienia byłym katalońskim przywódcom zarzutów rebelii, działalności wywrotowej i malwersacji. Za te przestępstwa grożą w Hiszpanii kary – odpowiednio – 30, 15 i 6 lat więzienia. Po ogłoszeniu niepodległości przez kataloński parlament 27 października hiszpański Senat zaaprobował przejęcie przez rząd w Madrycie władzy w Katalonii, by zahamować proces odrywania się tego regionu od reszty kraju. W środę Trybunał Konstytucyjny unieważnił katalońską deklarację niepodległości. W czwartek przed sądem Forcadell utrzymywała, że przejęcie przez rząd centralny władzy w Katalonii nie ma żadnej wartości prawnej. Zdaniem agencji, powołujących się na źródła sądowe, tłumaczyła ona również, że jako szefowa parlamentu nie miała „możliwości, by zabronić parlamentarzystom głosowania” ws. niepodległości 27 października. Według AFP decyzję o areszcie sąd podejmie jeszcze w czwartek.",,
"Sędzia, która spowodowała wypadek po pijanemu, usunięta ze stanu sędziowskiego","Sędzia Beata B,. która w 2017 r. spowodowała wypadek drogowy, jadąc samochodem pod wpływem alkoholu, została ostatecznie usunięta ze stanu sędziowskiego. Sąd Najwyższy oddalił apelację obrońcy obwinionej sędzi w postępowaniu dyscyplinarnym w tej sprawie.","W uzasadnieniu orzeczenia sędzia Izby Dyscyplinarnej SN Adam Tomczyński podkreślił, że „sędziowie muszą być nieskazitelną grupą zawodową”. – Jeżeli mamy do czynienia z sędzią wydającym wyroki w imieniu Rzeczypospolitej, to jakiekolwiek przewinienie o charakterze umyślnym i jeszcze związane z alkoholem musi prowadzić do wyeliminowania takiej osoby spośród sędziów – zaznaczył.W maju 2017 r. sędzia Sądu Rejonowego w Siemianowicach Śląskich Beata B. jadąc samochodem w Chorzowie, nie zatrzymała się przed znakiem „Stop” i zderzyła się z prawidłowo jadącym oplem. Badanie alkomatem wykazało, że B. miała 2,4 promila alkoholu w wydychanym powietrzu.Krótko po kolizji sędzia została odsunięta od wykonywania czynności służbowych. Prezes Sądu Okręgowego w Katowicach wystąpił też o podjęcie wobec niej czynności dyscyplinarnych. W październiku 2017 r. B. została zawieszona w czynnościach służbowych; zmniejszono jej również pensję o połowę. W marcu ub.r. Sąd Dyscyplinarny przy Sądzie Apelacyjnym w Katowicach usunął ją ze stanu sędziowskiego. Obrońca sędzi odwołał się od tego orzeczenia do Izby Dyscyplinarnej SN; tym samym wyrok się nie uprawomocnił.We wtorek trzyosobowy skład Izby Dyscyplinarnej rozpoznał odwołanie w tej sprawie. W odwołaniu obrońca przekonywał, że obwiniona sędzia cierpi na chorobę psychiczną wywołaną spożywaniem alkoholu i nie była w stanie samodzielnie rozpoznać swojego postępowania. Według obrońcy okoliczności te nie pozwalają na stwierdzenie odpowiedzialności sędzi. Obrona złożyła też wniosek o przeprowadzenie dodatkowej opinii psychiatryczno-psychologicznej. SN oddalił jednak wniosek obrońcy. – Wniosek o przeprowadzenie takiej opinii nie mógł być uwzględniony, bo opinie takie już zostały przeprowadzone – wskazał sędzia.Ostatecznie Sąd Najwyższy utrzymał w mocy zaskarżony wyrok sądu dyscyplinarnego w tej sprawie.– Mimo że nie ma wyroku sądu karnego, to materiał dowodowy jest całkowicie wyczerpujący. Opinie psychiatryczne i psychologiczne nie budzą żadnych wątpliwości sądu i nie budzi także żadnych wątpliwości stan faktyczny, czyli to, że była już pani sędzia była po alkoholu, prowadziła samochód i doprowadziła do wypadku drogowego o dość poważnych następstwach – uzasadnił sędzia Tomczyński.Jak dodał, „takie osoby nie powinny w ogóle orzekać i podejmować jakichkolwiek decyzji w sprawie”. – Nawet jeślibyśmy uznali, że doszło do choroby psychicznej sędzi wywołanej alkoholem, to w dalszym ciągu taka osoba orzekać by nie mogła – zaznaczył sąd.",,
"Abp Jędraszewski: Nie lękajcie się, nie poddawajcie się duchowi kłamstwa i konformizmowi","„Nie pozwólcie, aby zło zagrażających nam ideologii gender i LGBT rozlało się po Polsce, zatruwając serca i umysły Polaków i wyrządzając im ogromne duchowe szkody, zwłaszcza dzieciom i młodzieży. Nie pozwólcie! – apelował w homilii abp Marek Jędraszewski podczas Mszy św. sprawowanej na zwieńczenie 39. Pieszej Pielgrzymki Krakowskiej. Na Jasną Górę spod Wzgórza Wawelskiego przyszło dotarło 8,5 tys. pątników.","Przeor Jasnej Góry o. Marian Waligóra zapewnił abp. Marka Jędraszewskiego o duchowej solidarności i wyraził wdzięczność „za zdecydowany głos Kościoła, jasny przekaz nauczania ewangelicznego, nauczania Kościoła wobec ideologii uderzającej szczególnie w małżeństwo i rodzinę”. Pątnikom krakowskim dziękował za świadectwo przywiązania do Chrystusa. W homilii następca Karola Wojtyły na stolicy biskupiej apelował, by nie poddawać się duchowi kłamstwa i konformizmowi, choć „dzisiejszy świat mówi: bądź egoistą, wsłuchuj się we własne popędy, wszelkie niskie pragnienia i za nimi podążaj, co jest prawdziwe od ciebie zależy, bo ty jesteś panem porządku moralnego”.  Zauważył, że ci i wszyscy, którzy opierają swe życie na popędach, którzy uważają że sami mogą decydować co dobre, co złe, budują dom na piasku, doświadczają płynności, w której się zatopią. Wskazał na pielgrzymów, ludzi wierzących jako tych, którzy doświadczają fundamentu, trwałości, czegoś, co reguluje „cały sposób myślenia, przeżywania, świat uczuciowości, całą naszą nadzieję” a jest to wiara, która pokazuje Boga. Abp Jędraszewski wskazując na świadectwo pielgrzymiego trudu określił Jasną Górę mianem trwałego fundamentu Polaków. Abp Marek Jędraszewski podziękował pielgrzymom krakowskim za modlitwę za wielkie sprawy narodu, za Ojczyznę. Dziękował im za duchową łączność z uczestnikami modlitewnego czuwania w sobotę na Franciszkańskiej 3 w jego intencji. Metropolita krakowski podziękował także wszystkim uczestnikom i organizatorom sobotniego czuwania oraz wszystkim, którzy w Polsce i na świecie „szlachetne się zjednoczyli w obronie naszych najświętszych praw”, którzy dali wyraz swejodpowiedzialnej i głębokiej miłości do Kościoła i Ojczyzny. Do wszystkich zaapelował: „Nie pozwólcie, aby zło zagrażających nam ideologii gender i LGBT rozlało się po Polsce, zatruwając serca i umysły Polaków i wyrządzając im ogromne duchowe szkody, zwłaszcza dzieciom i młodzieży. Nie pozwólcie!” Abp Jędraszewski zwrócił się do ludzi wierzących, by dawali świadectwo jednoznacznego sprzeciwu wobec wszelkich usiłowań deprawacji polskiego narodu. „Brońmy naszej autentycznej wolności. Brońmy Ojczyzny! Brońmy Kościoła w naszej Ojczyźnie” – nawoływał duchowny. Pielgrzymkę Krakowską tworzyło 48. grup wychodzących promieniście z różnych miejsc archidiecezji. Najmłodszy pątnik miał zaledwie 3 miesiące, najstarszy 84 lata. Posługę duszpasterską na pielgrzymce pełniło 109 kapłanów, 30 kleryków, 8 diakonów i 32 siostry zakonne.",,
"Gen. Spalding: W Chinach masowo przeszczepia się narządy, kiedy dawcy jeszcze żyją","W Chinach ma miejsce przymusowe pobieranie ludzkich narządów. Mówimy tu o tysiącach ludzi każdego roku. Ich grupa krwi i narządy są prześwietlane, umieszczane na listach jeszcze za ich życia. Kiedy ktoś chce ich serce, płuca czy wątrobę, wtedy takie osoby są podłączane do systemu ECMO. Kiedy jeszcze żyją ich płuca, serca, są usuwane i wszczepiane komuś, kto za to zapłacił – powiedział w TVP Info gen. Robert Spalding, autor książki „Niewidzialna wojna”, były doradca prezydenta Donalda Trumpa ds. Chin.","Jak mówił gen. Spalding, maszyna ECMO utrzymuje przy życiu ciało i organy człowieka. – Dotlenia krew po to, by organy mogły przeżyć. To istotne, ponieważ w Chinach są więźniowie sumienia, jest przymusowe pobieranie narządów ludzkich – wskazał.Dalej generał wskazywał, że w Chinach „widać obozy koncentracyjne na zdjęciach satelitarnych, widać krematoria które są obok”.Poniżej cała rozmowa z gościem Michała Rachonia.",,
"Szef KE wyklucza polexit po ponownej wygranej PiS. Miller: Pytanie, czy był po większej ilości koniaku","Niewątpliwie celem rządzącej partii jest aksamitny polexit, to znaczy trzymanie naszego kraju na najniższym piętrze integracji europejskiej – ocenił były premier Leszek Miller, kandydat Koalicji Europejskiej w wyborach do PE. Stwierdził też, że po słowach Jean-Claude Junckera o tym, że polexitu nie będzie, trzeba zapytać, czy Juncker „był po większej ilości koniaku”.","– Niewątpliwie celem rządzącej partii jest taki aksamitny polexit, to znaczy trzymanie naszego kraju na najniższym piętrze integracji europejskiej. Na dobrą sprawę sprowadzanej tylko do współpracy gospodarczej, ale już bez tych wszystkich wartości, które legły u podstaw utworzenia Unii – powiedział Miller w poniedziałkowej audycji Radia Plus.Dodał, że chodzi o „demokrację liberalną, z zasadami trójpodziału władz i niezawisłym sądownictwem”. W ocenie Millera PiS zamierza „to wszystko odrzucić, bo to przeszkadza w sprawowaniu władzy”.Były premier był poproszony o komentarz do wypowiedzi przewodniczącego Komisji Europejskiej Jean-Claude Junckera, który w wywiadzie dla poniedziałkowej „Rzeczpospolitej” ocenił, że po ewentualnej wygranej PiS w wyborach nie będzie polexitu. „Polska jest z nami, bo podzielamy wspólne wartości” – zaznaczył w rozmowie z „Rz” Juncker. – Jest pytanie, czy pan Juncker był po jednym koniaku, czy po większej ilości – skomentował w radiu tę wypowiedź Miller.",,
Wicepremier zapowiada: Powstanie nowy resort; wszystko na to wskazuje,"Wszystko wskazuje na to, że powstanie ministerstwo, które będzie skupiać nadzór nad spółkami Skarbu Państwa – powiedział w poniedziałek przewodniczący Komitetu Stałego Rady Ministrów wicepremier Jacek Sasin. Wicepremier na antenie TVP zaznaczył, że proces formowania rządu trwa. Jak dodał, nie wie, jakie będą ostateczne decyzje dotyczące obsady na stanowisku szefa tego resortu.","Sasin zwrócił uwagę, że spółki Skarbu Państwa to bardzo poważny obszar działania kraju. – Poważny ponieważ, dający instrumenty do prowadzenia bardzo aktywnej polityki rozwoju. Dzięki ostatnim czterem latom dobrego zarządzania tymi spółkami, wiele z nich wypracowało naprawdę bardzo potężne zasoby finansowe – podkreślił wicepremier.Według niego „istotne jest inwestowanie z sensem i koordynowanie tych inwestycji w zakresie wielu podmiotów, a nie jednej spółki”. Zdaniem Sasina, właśnie na tym powinien skupić się nowy minister.Wicepremier ocenił, że likwidacja Ministerstwa Skarbu w takiej formie w jakiej funkcjonowało nie była błędem. – Natomiast model, który ukształtował się potem, rzeczywiście najszczęśliwszym nie był. On spowodował rozproszenie zarządzania tymi spółkami – dodał Sasin.Zaznaczył, że majątek państwowy to nie jest miejsce, gdzie ludzie powinni budować swoje kariery finansowe. – To jest obszar, który wymaga dobrego zarządzania w imię interesu publicznego – podkreślił.Portal wPolityce podał w poniedziałek, że resort, którym ma pokierować Jacek Sasin będzie nosił nazwę Ministerstwa Zasobów Narodowych.Wicerzecznik PiS Radosław Fogiel poinformował w środę, że kierownictwo Zjednoczonej Prawicy ustaliło strukturę przyszłego rządu. Na spotkaniu władz Zjednoczonej Prawicy potwierdzono też rekomendację Mateusza Morawieckiego jako kandydata na premiera. Marszałek Senatu Stanisław Karczewski pytany w czwartek, czy można powiedzieć, że w nowym rządzie „będzie ministerstwo skarbu i Jacek Sasin stanie na jego czele"" odpowiedział: ""to możemy dzisiaj powiedzieć”. Podkreślił jednak, że o wszystkich zmianach w rządzie poinformuje premier Morawiecki.Z kolei rzecznik rządu Piotr Müller powiedział w czwartek, że szczegóły dotyczące nadzoru nad spółkami Skarbu Państwa, w tym decyzja kto będzie za niego odpowiedzialny, są jeszcze analizowane; będzie to ogłaszane w najbliższych dniach.Ministerstwo Skarbu Państwa istniało w latach 1996-2016. Zostało zlikwidowane w czasach rządu Beaty Szydło. Ostatnim ministrem skarbu w tym rządzie był Dawid Jackiewicz, a „likwidatorem” MSP Henryk Kowalczyk. Nadzór nad spółkami skarbu państwa został rozdzielony między różne resorty.",,
Wędrówka po świecie pieniądza. #PolskaToWiecej,"– Centrum Pieniądza NBP jest absolutnie unikatową w skali kraju placówką edukacyjno-ekspozycyjną, której misją jest przede wszystkim opowiadanie o historii pieniądza, ekonomii i rozwoju gospodarki pieniężnej, nie tylko w kontekście historycznym, ale również o tym, co się dzieje współcześnie w świecie finansów – mówi Anna Brzyska z Centrum Pieniądza Narodowego Banku Polskiego im. Sławomira S. Skrzypka. Reporterzy portalu tvp.info odwiedzili tę niezwykłą placówkę.","Pieniądze, odkąd powstały, w pewien sposób tworzą i determinują rynek danego państwa, a przez to jego historię, pozycję na arenie międzynarodowej, zasobność i bezpieczeństwo.  Wiedza o tym, jak właściwie inwestować zamienniki – kiedyś złota, a dziś rezerw państwowych – daje przewagę nad innymi i stwarzała przestrzeń do bogacenia się. Dlatego Centrum Pieniądza narodowego emitenta, jakim jest NBP, poprzez swoją ekspozycję stara się przekazać wiedzę na temat historii i prawideł rynku ekonomicznego. Na ul. Świętokrzyskiej 11/21 w Warszawie  można dowiedzieć się m.in., jak wyglądają systemy płatnicze, dlaczego płaci się kartami oraz jak zabezpiecza się banknoty przed fałszerstwami.  W tej „wędrówce po świecie pieniądza”, skomplikowanej i interdyscyplinarnej, ukazana została istota tego, czym jest pieniądz, jaką przebył drogę i w jaki sposób pomaga nam w codziennym życiu. – Chcemy pokazać, jak ważne jest dbanie o wartość pieniądza. Tym właśnie zajmuje się NBP. Ale o pieniądze dbamy my, jako ich użytkownicy, każdego dnia. Chodzi o to, żeby pieniądze szanować, uczciwie zarabiać i odpowiednio je inwestować – zaznacza Brzyska.  Jak wskazuje, celem wystawy jest edukacja ekonomiczna wszystkich grup wiekowych, „od 5 latka do 105 latka”. – Nasza ekspozycja zajmuje powierzchnię ponad 2 tys. metrów 2 i podzielona jest na 16 tematycznych sal, w których w bardzo różnych sposobów opowiada się o pieniądzu – dodaje. – Opowiadamy nie tylko o historii pieniądza, o jego postaciach na przestrzeni dziejów. Poruszamy również współczesne tematy,  dotyczące m.in. systemów finansowych, rynków, giełdy i tego, jak produkuje się pieniądze. Pokazujemy pieniądz nie tylko jako środek pełniący funkcje wymiany, ale także jako swoiste dzieło sztuki. Pokazujemy pieniądz również jako źródło inspiracji dla artystów – mówi przedstawicielka Centrum. W Centrum Pieniądza znajduje się jedna z największych i najpiękniejszych kolekcji numizmatycznych w Polsce. – Nasze zbiory są bardzo bogate. W Centrum Pieniądza prezentujemy ponad 3 tys. różnych obiektów numizmatycznych – oryginalnych monet, banknotów, wzorów i medali. Każda z nich jest autentyczna – mówi Brzyska. Wśród ekspozycji muzealnej znajduje się pierwsza wybita w Polsce, przez króla Bolesława Chrobrego, moneta – denar princes polonie. Jego powstanie datuje się na początek XI wieku. Ponadto w muzeum znajduje się oryginalna 20-kilogramowa szwedzka moneta, dzięki której powstał pierwszy na świecie pieniądz papierowy. Wstęp jest bezpłatny.  – Zapraszamy wszystkich, nie tylko dzieci i młodzież, lecz także rodziny z dziećmi, osoby starsze i osoby niepełnosprawne – dodaje Brzyska.",,
Powrót SPD do niemieckiego rządu oznacza realizację Nord Stream 2?,Możliwy powrót socjaldemokratów do niemieckiego rządu zwiększa szanse na przetrwanie projektu gazociągu Nord Stream 2 – wybija we wtorek na swej głównej stronie brukselski portal internetowy Politico.,"W zaktualizowanej tego dnia wersji materiału, który pierwotnie ukazał się w zeszłym tygodniu, autor Matthew Karnitschnig podkreśla, że w ostatnich kilku latach kontrowersyjne plany budowy drugiej nitki biegnącego po dnie Bałtyku gazociągu napotykały poważne komplikacje, ale później projekt znów ożywał.W ostatnim czasie taki zwrot wiąże się z prawdopodobnym powrotem do koalicji rządowej w Niemczech SPD – wskazuje Politico. Gwóźdź do trumnyGdy kanclerz Niemiec Angeli Merkel nie udało się utworzyć koalicji z liberałami z FDP i Zielonymi, nazywanej „jamajską” od barw symbolizujących te partie, do gry wrócili socjaldemokraci.W SPD są jednak silne opory przeciw koalicji z Merkel. Część socjaldemokratów uważa, że ich partia straciła w minionych czterech latach na współpracy rządowej z chadekami, a kontynuowanie koalicji może być „gwoździem do trumny” dla SPD. Partia Martina Schulza rozważa możliwość tolerowania rządu mniejszościowego Merkel, na co jednak nie zgadzają się CDU i CSU.Karnitschnig wskazuje, że do zeszłego miesiąca wysocy rangą urzędnicy niemieckiego MSZ spodziewali się, że będący priorytetem dla prezydenta Rosji Władimira Putina Nord Stream 2 upadnie. Zieloni i FDP, którzy mieli utworzyć koalicję z chadekami, są sceptycznie nastawieni do rosyjskiego projektu.Karta przetargowa– Silny sygnał dezaprobaty ze strony nowego rządu niemieckiego może powstrzymać projekt. Taki sygnał zmusiłby jego europejskich zwolenników, wśród których są notowane na giełdzie firmy, co najmniej do przeglądu swoich zobowiązań. Takie posunięcie wiodącego politycznego gracza w UE mogłoby również sprawić, że politycy i regulatorzy spoza Niemiec mogliby przyjąć bardziej krytyczne podejście – wskazuje Politico.Portal pisze, że niemieccy urzędnicy twierdzą, że mieli nadzieję na wykorzystanie Nord Streamu 2 jako karty przetargowej w kontaktach z Polską. – W zamian za zaprzestanie popierania Nord Stream 2 Berlin chciał, by Warszawa porzuciła roszczenia dotyczące reparacji wojennych – twierdzi Karnitschnig. Martwy planDo tej podanej wcześniej informacji odnosił się w poniedziałek premier Mateusz Morawiecki, który podkreślił w Radiu Szczecin, że Polska nie łączy sprawy Nord Stream 2 z kwestią reparacji za II wojnę światową.Politico zaznaczyło, że niemiecki plan umarł, w momencie upadku trójstronnych rozmów koalicyjnych między FPD, Zielonymi i CDU. Teraz z kolei odżywać ma koncepcja popierania Nord Stream 2 w związku z tym, że na scenę wrócili socjaldemokraci. Portal przypomina, że lider SPD do zeszłego roku, minister spraw zagranicznych Sigmar Gabriel był adwokatem inwestycji rosyjskiej i nie pozostawia złudzeń, że dalej nim jest. – Teraz nadszedł dobry czas, aby zintensyfikować naszą współpracę gospodarczą – przywołuje Politico słowa Gabriela wypowiedziane w listopadzie w Petersburgu. – Zawsze wiedzieliśmy, że Rosja jest szczególnie niezawodnym dostawcą gazu.Poparcie biznesuPortal wskazuje, że sprzeciw wobec planowanego gazociągu m.in. z państw Europy Środkowo-Wschodniej stawia Merkel w niezręcznej sytuacji. Planowany punkt końcowy gazociągu ma być w jej okręgu wyborczym, poza tym projekt cieszy się poparciem niemieckiego biznesu.– Mimo wszystko urzędnicy zbliżeni do urzędu kanclerskiego twierdzą, że (Merkel) byłaby gotowa poświęcić gazociąg, jeśli mogłaby to zrobić, unikając starcia z SPD. Berlin mógłby pociągnąć za wiele dźwigni, od wstrzymania pozwoleń na budowę, po wywieranie presji dyplomatycznej, aby opóźniać lub zablokować projekt – pisze Karnitschnig.",,
Prof. Jan Szyszko odznaczony pośmiertnie Krzyżem Komandorskim z Gwiazdą,Jan Szyszko został pośmiertnie odznaczony Krzyżem Komandorskim z gwiazdą orderu „Odrodzenia Polski” za „wybitne osiągnięcia w podejmowanej z pożytkiem dla kraju działalności państwowej i publicznej”. Odznaczenie odebrała żona zmarłego Krystyna Szyszko podczas mszy św. pogrzebowej.,"Były minister środowiska i wieloletni poseł zmarł 9 października w wieku 75 lat. W środę zostanie pochowany na Cmentarzu Rzymskokatolickim w Starej Miłosnej.Krzyż Komandorski z gwiazdą orderu „Odrodzenia Polski” został mu przyznany przez prezydenta Andrzeja Dudę za wybitne osiągnięcia w podejmowanej z pożytkiem dla kraju działalności państwowej i publicznej. Order z rąk prezydenta odebrała żona zmarłego Krystyna Szyszko podczas mszy św. pogrzebowej, która odbywa się w parafii Najświętszego Serca Pana Jezusa w Warszawie – Starej Miłosnej.Jan Szyszko był nauczycielem akademickim, profesorem nauk leśnych, autorem ponad stu publikacji naukowych z zakresu użytkowania zasobów przyrodniczych i ekologicznych. Zasiadał w Sejmie od czterech kadencji. Od początku lat 90. był działaczem Porozumienia Centrum. Do PiS wstąpił w 2001 r.",,
Koniec śledztwa ws. wypadku Beaty Szydło. „Są przesłanki na akt oskarżenia”,– Krakowska prokuratura zakończyła śledztwo w sprawie wypadku byłej premier Beaty Szydło w Oświęcimiu. Właśnie podpisałem postanowienie o zamknięciu śledztwa – powiedział szef Prokuratury Okręgowej w Krakowie prokurator Rafał Babiński.,"– Prokuratura ma teraz 14 dni czasu na podjęcie decyzji końcowej; nie możemy wykluczyć, że będzie to wniosek o warunkowe umorzenie postępowania – powiedział prok. Babiński. Jak poinformował, „z decyzji o zamknięciu śledztwa wynika, że są przesłanki na sporządzenie aktu oskarżenia”. – Zgromadzono wystarczający materiał dowodowy, a opinia biegłych mówi jednoznacznie, że sprawcą jest kierowca seicento. Wątpliwości budzi tylko i wyłącznie kwestia, czy były sygnały dźwiękowe kolumny rządowej, czy nie było. Według biegłych w obu wersjach sprawcą jest kierowca – powiedział prok. Babiński. – Badana natomiast będzie kwestia zawinienia – zaznaczył prokurator. Do wypadku doszło 10 lutego 2017 r. w Oświęcimiu. Policja podała, że rządowa kolumna trzech samochodów (pojazd ówczesnej premier Beaty Szydło jechał w środku) wyprzedzała fiata seicento; jego 21-letni kierowca przepuścił pierwszy samochód, a następnie zaczął skręcać w lewo i uderzył w auto szefowej rządu, które następnie uderzyło w drzewo.",,
Norweska organizacja pozarządowa uhonorowała polskiego konsula,Chrześcijańska Koalicja Norwegii wręczyła konsulowi RP w tym kraju dr Sławomirowi Kowalskiemu nagrodę „Certificate of Honor”. To wyraz uznania dla jego działalności w obronie polskich rodzin prześladowanych przez Barnevernet. Z tego samego powodu władze w Oslo uznały dra Kowalskiego za persona non grata.,"Zdaniem Chrześcijańskiej Koalicji Norwegii (Kristen Koalisjon Norge, KKN) postawa polskiego konsula powinna być wzorem dla innych narodów. Sławomir Kowalski podczas swej pracy na placówce w Oslo pomógł około 150 polskim rodzinom, którym norweski urząd ds. dzieci (Barnevernet) próbował odebrać dzieci.  Jak tłumaczy w rozmowie z portalem tvp.info mecenas Jerzy Kwaśniewski, prezes Instytutu Ordo Iuris, organizacji współpracującej z polskiej strony z KKN, „Certificate of Honor” jest wyrazem szczególnego uznania za służbę na rzecz rodzin. Jest to nagroda przyznawana osobom fizycznym.  Nagrodę wręczyli konsulowi prezes KKN pastor Jan-Aage Torp i dr Einar Salvesen, specjalista z zakresu psychologii klinicznej i członek eksperckiej grupy zajmującej się kwestią nadużyć w strukturach Barnevernet. Opublikowano wtedy nagranie, z którego wynikało, że to norweska policja naruszyła nietykalność cielesną polskiego dyplomaty prowadzącego interwencję w obronie nieletniego obywatela RP (sześciolatka) przetrzymywanego w placówce Barnevernet.  Chłopiec  sam prosił o spotkanie z dyplomatą, podobne życzenie wyrażali również jego rodzice. Policjanci, prawdopodobnie łamiąc umowy międzynarodowe, których stroną jest Królestwo Norwegii, uniemożliwili polskiemu dziecku spotkanie z konsulem. Zdaniem ministra spraw zagranicznych Jacka Czaputowicza konsul właściwie wypełniał swoją misję. Szef polskiej dyplomacji nie widział powodu do odwoływania Sławomira Kowalskiego z placówki przed zakończeniem kadencji.  Strona norweska zdecydowała jednak o uznaniu konsula za persona non grata (osobę niepożądaną na terenie kraju) i nakazała mu opuścić Norwegię do 18 lutego. Analogiczną retorsję wobec konsul Norwegii w Polsce zastosowało polskie MSZ.",,
Kaczyński w Szczecinie: Pomorze Zachodnie to ziemia wielkiego potencjału,"– Pomorze Zachodnie to ziemia wielkiego potencjału, wielkich możliwości, wspaniałych ludzi. Mój śp. brat Lech, powiedział kiedyś, że silne Pomorze Zachodnie to polska racja stanu – mówił prezes PiS podczas konwencji regionalnej Zjednoczonej Prawicy w Szczecinie – Niemcy są naszym sojusznikiem, ale historia się nie skończyła, nikt nie wie, co się zdarzy – ostrzegał Jarosław Kaczyński.","– Polska leży między Rosją a Niemcami. Są to kraje bardzo różne, ale oba są bardzo silne. Mają ogromne możliwości, tego nie można im odmówić. Od Rosji jesteśmy oddzieleni Ukrainą, Białorusią, a z Niemcami mamy otwartą granicę – przypominał w Szczecinie prezes PiS.– To bardzo dobrze, że mamy otwartą granicę, że jesteśmy razem w Unii Europejskiej, bardzo dobrze, że jesteśmy razem w NATO, i że jesteśmy  sojusznikami. Ale pamiętajcie Państwo, że ci, którzy wierzyli, że historia się skończyła, mylili się. Historia biegnie nadal i nikt nie wie w jakim kierunku, nikt nie wie, co się zdarzy – ostrzegał polityk.Zdaniem Kaczyńskiego „odpowiedź na tę sytuację” to „silne Pomorze Zachodnie, które w nieodległym czasie osiągnie poziom rozwoju gospodarczego i społecznego przynajmniej porównywalny z Niemcami”. Szef Prawa i Sprawiedliwości wskazywał, że fundamentem tego rozwoju musi być patriotyzm, który to wymóg należy stawiać osobom pełniącym funkcje publiczne.",,
Małopolskie: runęła ściana budynku,"Trzech mężczyzn w sobotę rano zostało przygniecionych
ścianą budynku, przy którym pracowali w miejscowości Hutki w gminie Bolesław (woj. małopolskie).","Ze wstępnych ustaleń policji wynika, że mężczyźni prowadzący prace budowlanepodkopywali się pod fundament budynku i wtedy ściana runęła.– Zginęli 63-letni kierownik budowy, 54-letni pracownik firmy budowlanej i35-letni właściciel budynku – poinformował rzecznik małopolskiej policji Mariusz Ciarka.Ewakuowano cztery osoby, w tym dwoje dzieci. Budynek jest teraz zabezpieczany przed całkowitym zawaleniem, ponieważ naruszone zostały jego fundamenty.    Z rodzinami ofiar rozmawia trójka psychologów policyjnych. Jerzy Kwaśniewski, starosta powiatu olkuskiego zapewnia, że rodziny ofiar katastrofy otrzymają wszelką potrzebną pomoc.   Policja wyjaśnia okoliczności zdarzenia. O wypadku powiadomiona została teżPaństwowa Inspekcja Pracy.",,
„Niemcy prowadziły świadomą politykę odwracania uwagi od siebie”,"Rocznica wybuchu II Wojny Światowej to moment, by przypominać kto jest odpowiedzialny za to, co wydarzyło się w Polsce – mówili goście programu „Salon dziennikarski”. Komentatorzy zwracali uwagę na fakt, że rząd prowadzi jasny przekaz historyczny, którego do tej pory nie było.","– Mnie cieszy tak konkretne podejście pana prezydenta i pani premier do rocznicy wybuchu II wojny światowej. Brakowało mi jednego w tym wszystkim, żeby ten głos, który jest bardzo dobrze przyjmowany w Polsce, zwłaszcza wśród młodzieży, żeby on także wybrzmiał dzięki kulturze, mediom, dyplomacji – stwierdził na antenie TVP Info, ks. Henryk Zieliński z tygodnika „Idziemy”.Podczas obchodów wybuchu II wojny światowej na Westerplatte, premier Beata Szydło przypomniała, że wojna rozpoczynała się „na oczach świata i Europy”, która – jak oceniła – „nie chciała wtedy ginąć za Gdańsk”.",,
Długie drzemki jednak nie takie zdrowe,"Osoby, które śpią ponad dziewięć godzin w nocy lub mają zwyczaj robienia dłuższych drzemek w ciągu dnia, mogą być bardziej narażone na udar – informują naukowcy, których badania publikuje pismo „Neurology”, wydawane przez Amerykańską Akademię Neurologii.","Badania prowadzone były w Chinach i uczestniczyło w nich 31 750 osób, których średnia wieku wynosiła 62 lata. W momencie rozpoczęcia obserwacji uczestnicy nie mieli poważnych problemów zdrowotnych. Dane gromadzone były przez średnio sześć lat. W tym czasie odnotowano 1557 przypadków udaru. Z wypełnionych przez uczestników kwestionariuszy dotyczących nawyków związanych ze snem wynikało, że 8 proc. z nich regularnie robiło w ciągu dnia ponad 90–minutowe drzemki, a 24 proc. przesypiało w nocy ponad 9 godzin. Po zestawieniu danych naukowcy ustalili, że osoby, które w nocy spały ponad 9 godzin były o 23 proc. bardziej narażone na wystąpienie udaru niż osoby, które spały krócej niż 9 godzin. Regularne długie drzemki w ciągu dnia były z kolei związane ze wzrostem ryzyka udaru o 25 proc. w porównaniu z drzemkami trwającymi nie więcej niż godzinę lub brakiem drzemek. W przypadku osób, które spały ponad 9 godzin i dodatkowo robiły dłuższe drzemki w ciągu dnia ryzyko udaru wzrastało do 85 proc. Uczestnicy, którzy twierdzili, że ich jakość snu nie jest dobra, byli o 29 proc. bardziej narażeni na udar niż osoby cieszące się dobrym snem.",,
Duda: mama to mama. Miller: moja zachowałaby się tak samo,"– No cóż ja mogę komentować? Mama to mama – powiedział Andrzej Duda na wieść o tym, że jego matka, wykładowczyni AGH, zbierała podpisy poparcia dla jego kandydatury wśród swoich studentów. Spośród głosów oburzenia, które dało się słyszeć w związku z tym, wyłamał się tylko Leszek Miller. – Zapewniam państwa, że moja mama zachowałaby się dokładnie tak samo – stwierdził lider SLD.","– Rodzice zawsze wspierają swoje dzieci w każdej normalnej rodzinie, która się kocha. Mogę tylko powiedzieć tyle, że jeśli któryś ze studentów poczuł się niekomfortowo, to jest mi z tego powodu bardzo przykro i go przepraszam. Proszę, żeby to złożyć na mój karb – tłumaczył zachowanie swojej matki Andrzej Duda.  Janina Milewskia-Duda, która jest profesorem nauk chemicznych, zbierała głosy poparcia dla kandydatury swojego syna w wyborach prezydenckich wśród studentów Akademii Górniczo-Hutniczej im. Stanisława Staszica w Krakowie. Nagranie ujawnił w poniedziałek dziennik „Fakt”. – Powtarzam jeszcze raz, mama to mama – komentował zachowanie pani profesor Duda. Polityczna nagana  Do nagrania odnieśli się także inni politycy. Zachowanie Dudy i jego matki potępił m.in.  Rafał Grupiński. Przewodniczący klubu parlamentarnego PO stwierdził, że „pan Andrzej Duda przesadził, prosząc mamę o tego rodzaju przysługę”. – Prawnik, wydział prawa, znajomość prawa, te trzy rzeczy składają się tu w bardzo nieoczywistą i wstydliwą całość – powiedział odnosząc się do prawniczego wykształcenia europosła. Podobnego zdania był Jacek Wilk, kandydat Nowej Prawicy na prezydenta RP. – To podważa wiarygodność kandydata– stwierdził. Według niego, zbieranie podpisów wśród studentów jest nieuczciwe, bo ci „musieli tak naprawdę te podpisy złożyć”. – Spotykaliśmy się w przypadku tego kandydata ze zbieraniem podpisów też w kościołach. Myślę, że to było nie na miejscu – to tak eufemistycznie określę – ale niech to ocenią sami wyborcy – skwitował z kolei zachowanie rywala w wyścigu o fotel prezydencki przedstawiciel PSL Adam Jarubas.  „Byłbym zadowolony, że moja mama chce mi pomóc” Więcej wyrozumiałości dla działań Janiny Milewskiej-Dudy miał tylko Leszek Miller. Lider SLD zauważył, że matczyna miłość jest bezgraniczna. – Zapewniam państwa, że gdybym ja był w podobnej sytuacji, a gdyby moja mama żyła, to zachowałaby się dokładnie tak samo – powiedział. Miller dodał, że nie miałby jej tego za złe, wręcz przeciwnie. – Byłbym zadowolony, że moja mama chce mi pomóc – podkreślił.                                                teraz odtwarzanePolitycy ganią Dudę i mamę. Miller broni",,
Egzekucja egzekutora. Wymowna ilustracja irańskiego generała,"W czasie, gdy irański rząd zapowiada pomszczenie generała Kasema Sulejmaniego, dowódcę elitarnej jednostki Al-Kuds, a światowe media zastanawiają się, jaki wpływ na cały Bliski Wschód będzie miało zabicie człowieka, który „był otaczany tak wielką czcią”, do głosu dochodzą też Irańczycy, którzy w Sulejmanim widzą mordercę, odpowiedzialnego za śmierć setek, jeśli nie tysięcy ludzi – także w samym Iranie. Grafikę oddającą tę wizję stworzył będący na emigracji irański ilustrator Mana Neyestani. „Naprawdę mocne”, „w punkt” – komentują internauci.","Ilustracja pokazuje grupę ludzi z zawiązanymi oczami, ustawionych w szeregu bezpośrednio nad skarpą, w której dole widać zbiorową mogiłę. Za ich plecami, z bronią w ręku znajduje się – jak można się domyślać – generał Sulejmani. Nie celuje już jednak w ich stronę, a jedynie leży na ziemi z raną postrzałową głowy. „Mówi wszystko – egzekucja egzekutora” – czytamy w komentarzach pod grafiką w mediach społecznościowych. Autorem ilustracji jest irański rysownik Mana Neyestani, twórca komiksów, znany m.in. ze współpracy z irańskimi reformatorskimi mediami. Głośno zrobiło się o nim w 2009 roku za sprawą kreskówek na temat wyborów prezydenckich. W 2006 roku trafił do więzienia, gdzie część czasu spędził w izolatce. Po kilku miesiącach otrzymał możliwość czasowego zwolnienia i już nie wrócił za kraty. Wraz z żoną wyemigrowali do Francji.  „Bond, Rommel i Lady Gaga w jednym” Zabity w ataku amerykańskich wojsk w czwartek wieczorem generał Kasem Sulejmani był dowódcą elitarnej jednostki Al-Kuds. W szeregach tej grupy, określanej przez analityków jako połączenie CIA i oddziału komandosów, służy obecnie ok. 20 tys. ludzi. Według Pentagonu irański oddział odpowiada za śmierć co najmniej 608 żołnierzy amerykańskich w latach 2003–11. Sulejmani był także odpowiedzialny za organizację zamachów terrorystycznych; kontrolował konflikt w Iraku.  Zdaniem analityków Sulejmani miał znacznie większe wpływy dyplomatyczne niż minister spraw zagranicznych Iranu Mohammad Dżawad Zarif. Z tego powodu pojawiły się pogłoski, że Sulejmani będzie starał się objąć najwyższy urząd w państwie. Wojskowy szybko uciął jednak te plotki, podkreślając, że jest tylko „skromnym żołnierzem”.    „Dla szyitów z Bliskiego Wschodu jest jak James Bond, Erwin Rommel (niemiecki feldmarszałek z czasów II wojny światowej – red.) i Lady Gaga w jednym” – napisał o nim w 2017 r. były analityk CIA, Kenneth Pollack.",,
Stanowisko Iranu: „Dadzą w zęby” sekretarzowi stanu USA,"Irańczycy „dadzą w zęby” sekretarzowi stanu USA Mike'owi Pompeo – oświadczył zastępca dowódcy Gwardii Rewolucyjnej Esmaeil Kowsari. Pompeo przedstawił wcześniej nowy plan wobec Iranu, grożąc Teheranowi „najsilniejszymi sankcjami w historii”.","– W obliczu tego (gróźb ze strony USA) naród Iranu powinien być zjednoczony i ostro dać w zęby amerykańskiemu sekretarzowi stanu i każdemu, kto ich (Amerykanów) poprze – powiedział Kowsari. Mike Pompeo zagroził Iranowi „najsilniejszymi sankcjami w historii”, jeśli rząd tego kraju nie zmieni polityki. Wezwał do nowego porozumienia w sprawie irańskiego programu nuklearnego, w miejsce umowy z 2015 r., z której USA się wycofały. Nowe zapisy odnosiłyby się m.in. do obaw USA związanych z irańskim programem pocisków balistycznych.– Kim ty jesteś i kim jest Ameryka, by określać nam limity zasięgu pocisków balistycznych? – spytał cytowany przez agencję ILNA irański dowódca zwracając się do Pompeo. Po czym dodał: „Atakami na Hiroszimę i Nagasaki historia pokazała, że w kwestii pocisków to Ameryka jest największym przestępcą”.",,
"Administracja Obamy kupiła od Rosjan uran, choć wiedziała o korupcji","Biały Dom zgodził się na podpisanie w 2010 roku umowy między rosyjską korporacją Rosatom a ministerstwem energetyki USA ws. sprzedaży uranu, mimo że FBI miała dowody na przestępcze działania przedstawicieli Rosatomu w USA – ujawnia prawicowy portal The Hill. Kontrakt dał Rosjanom szeroki dostęp do amerykańskiego rynku.","Z dokumentacji FBI ma wynikać, że przedstawiciele rosyjskiego przemysłu nuklearnego byli zaangażowani w korupcyjny proceder, wymuszenia i pranie brudnych pieniędzy na terytorium USA. Schemat działań miał mieć „pełną aprobatę  wysokich rangą urzędników rosyjskich, którzy są również pośrednio jego beneficjentami”.Departament Sprawiedliwości oraz Departament Stanu, na którego stała wówczas Hillary Clinton, postanowiły przymknąć oczy na raportu FBI. Dochodzenie resortu sprawiedliwości ciągnęło się przez następne cztery lata, „co pozbawiło obywateli USA i Kongres dostępu do wiedzy o skali korupcyjnych procederów zainicjowanych przez Rosję w USA”.Miliardowy kontraktW rezultacie w 2010 roku podpisano kontrakt na sumę 1 mld dolarów między rosyjską firmą Techsnabexport i amerykańską grupą Fuelco. Dotyczył on usług wzbogacania uranu na potrzeby cywilnych amerykańskich elektrowni jądrowych. Porozumienie zostało rozłożone na lata 2014-2020.Rosja sprzedawała wcześniej USA uran pozyskiwany z broni jądrowej, który przerabiała na nisko wzbogacony, przeznaczony do wykorzystania w charakterze paliwa dla elektrowni atomowych. Dostawy te odbywały się w ramach porozumienia z 1993 roku, zwanego potocznie „Megatony na megawaty”. Wygasało ono w 2013 roku.W lutym 2008 roku Rosja i Stany Zjednoczone podpisały porozumienie o liberalizacji importu rosyjskiego uranu jako paliwa dla amerykańskich elektrowni nuklearnych. Zakładało ono m.in. zniesieniu limitów eksportu rosyjskiego uranu. Agenci pod przykrywkąZgodnie z informacjami ujawnionymi przez The Hill agenci FBI pracujący pod przykryciem w rosyjskim przemyśle nuklearnym przeprowadzili w 2009 roku tajną operację, dzięki której udało im zebrać informacje finansowe, nagrać rozmowy i przechwycić maile dotyczące korupcji. To właśnie dzięki tej operacji Federalne Biuro Śledcze ustaliło, że amerykańska firma importująca uran z Rosji została przekupiona. Materiał dowodowy obejmował też zeznania naocznego świadka, który ujawnił, że Rosjanie przekazali miliony dolarów do USA, by zasilić fundusze organizacji charytatywnej b. prezydenta Billa Clintona. Jego żona Hillary była wtedy szefową dyplomacji i należała do wąskiego grona osób, które podjęło przychylną dla Moskwy decyzję o podpisaniu kontraktu.Wśród decydentów był m.in. ówczesny prokurator generalny i minister sprawiedliwości Eric Holder. Zasiadał on wraz z Hillary Clinton w komisji ds. inwestycji zagranicznych w USA, gdy umowa sprzedaży Uranium One została zaaprobowana.",,
„The Sound of Silence” z Wieży Mariackiej w Krakowie w dniu pogrzebu prezydenta Adamowicza,"W sobotnie południe, gdy w Gdańsku rozpoczynały się uroczystości pogrzebowe Pawła Adamowicza, z Wieży Mariackiej w Krakowie po hejnale strażak odegrał utwór „The Sound of Silence”. Po obu stronach Rynku zgromadziło się kilka tysięcy osób, aby pożegnać prezydenta Gdańska.","Zgromadzeni w ciszy wysłuchali utworu odegranego z wieży Kościoła Mariackiego. Następnie na schodach prowadzących do Wieży Ratuszowej pieśniarka Joanna Słowińska odśpiewała „Grandola Vila Morena” ze słowami Edyty Geppert i utwór „Modlitwa o Wschodzie Słońca”. W geście solidarności z Gdańskiem oraz sprzeciwu wobec przemocy i nienawiści, mieszkańcy Krakowa wnieśli i ułożyli na płycie Rynku kir z herbem Gdańska o wymiarach 20 na 20 metrów. Zostanie on przekazany do Gdańska. Prowadzący uroczystość Krzysztof Głuchowski, dyrektor Teatru im. Juliusza Słowackiego w Krakowie, apelował: „Bądźmy dla siebie dobrzy, nie nienawidźmy się wzajem”.  – Dziś to jest nasz herb, dziś wszyscy, tak jak 30, jak 40 lat temu, kiedy rodziła się polska niepodległość, jesteśmy wszyscy z Gdańska, Gdańsk jest tu, jest w naszych sercach – powiedział dyr. Głuchowski wskazując na kir. Nawiązując do słów Stanisława Wyspiańskiego aktor mówił, że „my Polacy nie musimy się ze sobą zgadzać, nie musimy się kochać, ale musimy ze sobą rozmawiać, możemy być dumni z tego, co nas otacza, z Polski, z tego, co mamy w sercu, bo mamy ją wszyscy w sercu”.",,
Problemy przygranicznej gminy z nielegalnymi migrantami. Mieszkańcy dostaną rekompensaty,Nawet równowartość 71 tys. zł rekompensaty może otrzymać mieszkaniec przygranicznej gminy Saint-Bernard-de-Lacolle w kanadyjskim Quebecu za niedogodności związane z napływem nielegalnych imigrantów.,"Rolniczo-turystyczna, słabo zaludniona – niespełna 1,5 tys. osób zamieszkuje ponad 100 km kw. – gmina Saint-Bernard-de-Lacolle leży bezpośrednio przy granicy z USA, ok. 50 km na południe od Montrealu. Od dwóch lat tutejsze drogi przemierzają nielegalni imigranci, którzy w Kanadzie chcą wnioskować o azyl. Wielu z nich przekracza zieloną granicę na terenie wspomnianej gminy. Głównym szlakiem nielegalnych migrantów jest lokalna droga Chemin Roxham (ang. Roxman Road) nieco na zachód od autostrady Montreal – Nowy Jork, na której znajduje się oficjalne przejście graniczne.  Droga jest obecnie fizycznie przerwana i zagrodzona, ale nielegalni przybysze przedostają się na kanadyjską stronę, co dla mieszkańców oznacza sporo zamieszania – począwszy od nocnych wizyt składanych przez podróżnych proszących choćby o wodę, po intensywny ruch autobusów, ciężarówek, pojazdów policji i służb granicznych. Rząd federalny postanowił pod koniec roku zrekompensować niedogodności i obecnie wysyła czeki mieszkańcom, których domy znajdują się w pobliżu Chemin Roxham. Od stycznia do końca sierpnia br. wniosków o azyl złożono w Quebecu 18 tys. 145. Zgodnie z prawem do czasu zapadnięcia decyzji w ich sprawie prowincja zapewnia składającym wnioski czasowe zakwaterowanie, pomoc w nauce francuskiego, sesje informacyjne i pomoc służb socjalnych.  Według danych Kanadyjskiej Królewskiej Policji Konnej, w 2017 r. zatrzymano ponad 20 tys. osób, które nielegalnie przekroczyły granicę Kanady, z czego 90 proc. zatrzymano właśnie na granicy między USA a Quebekiem. Na początku czerwca br. minister ds. imigracji Ahmen Hussen przeprowadził rozmowy z amerykańską sekretarz ds. bezpieczeństwa narodowego Kirstjen Nielsen w sprawie imigrantów, którzy uzyskują amerykańską wizę wyłącznie w celu przedostania się do Kanady i uzyskania tam statusu uchodźcy.  Jak podawały kanadyjskie media, 65 proc. składających wnioski o azyl w Kanadzie miało potwierdzone dokumentami prawo do znajdowania się na terytorium USA. W tej zaś grupie 56 proc. miało ważną amerykańską wizę nieimigracyjną. Problem imigracji staje się stopniowo jednym z głównych tematów przed wyborami federalnymi, które odbędą się w Kanadzie w 2019 r. Widać to już np. w Quebecu, gdzie tegoroczne wybory do parlamentu prowincji wygrała Coalition Avenir Quebec (CAQ), laicka partia centroprawicowa, mająca w programie wyborczym ograniczenie imigracji.  Quebec chce redukcji liczby przyjmowanych imigrantów z 52 tys. do 40 tys. Jednocześnie chce federalnych ułatwień dla czasowej imigracji ekonomicznej wskazując, że część dobrze zintegrowanych pracowników czasowych mogłaby otrzymać prawo stałego pobytu.  Prowincja chce również uzyskać od rządu federalnego 300 mln dolarów na pokrycie wydatków na obsługę i wsparcie dla nielegalnych imigrantów ubiegających się o azyl podkreślając, że zatory w federalnym systemie obsługi wniosków narażają prowincję na koszty. Deportacja imigrantów niekwalifikujących się do otrzymania azylu okazuje się poważnym problemem. Przez półtora roku, do września 2018 r. władze deportowały zaledwie sześciu z 900 nielegalnych imigrantów. Zaś spośród 34 tys. imigrantów, którzy złożyli wnioski azylowe po legalnym przekroczeniu granicy, deportowano niespełna 400 osób.",,
Wpadka rzecznika Trzaskowskiego. Radny PiS: Na szczęście ludzie potrafią czytać,"Rzecznik prezydenta Warszawy Kamil Dąbrowa odniósł się do słów radnego PiS Sebastiana Kalety, który nagłośnił sprawę wycofania się przez stołeczny ratusz z obietnicy budowy parkingów podziemnych. „Uprzejmie informuję, że radny Kaleta znowu mija się z prawdą” – napisał, mimo że ten zamieścił w internecie treść odpowiedzi ratusza. „Ludzie na szczęście potrafią czytać, a Pan tym wpisem konsekwentnie obniża swoją wiarygodność” – odpisał Dąbrowie Kaleta.","Kaleta informował na Twitterze o nadesłanej z warszawskiego ratusza odpowiedzi na jego interpelację. Radny pytał o wyborcze obietnice Rafała Trzaskowskiego, który deklarował zamiar budowy parkingów podziemnych na placach: Bankowym, Teatralnym i Konstytucji.  W odpowiedzi napisano, że „ostatecznie, ze względu na mniejsze niż pierwotnie zakładano zainteresowanie ze strony potencjalnych inwestorów, do realizacji wybrano tylko dwie lokalizacje” – pod ul. Słowackiego i pod pl. Powstańców Warszawy. Jak wskazał radny PiS, zamiast podziemnych parkingów powstała tzw. strefa relaksu na placu Bankowym. Do sprawy odniósł się rzecznik prezydenta Warszawy Kamil Dąbrowa. „Uprzejmie informuję, że radny Kaleta znowu mija się z prawdą. Prezydent Trzaskowski nie wycofał się z budowy parkingów podziemnych na pl. Bankowym, pl. Konstytucji oraz pl. Teatralnym. Prowadząc kampanię wyborczą proszę skupić się na własnych sukcesach” – napisał Dąbrowa do Kalety na Twitterze. Radny PiS odniósł się do tych słów. Ponownie zamieścił na Twitterze podpisaną w imieniu prezydenta stolicy odpowiedź na interpelację. Tym razem zakreślono na niej m.in. fragment: „W perspektywie najbliższych kilku lat nie jest możliwe zaplanowanie budowy parkingów podziemnych w lokalizacjach wskazanych w Pańskich interpelacjach”. Jak dodał Kaleta, „ludzie na szczęście potrafią czytać”, z a Dąbrowa swoim wpisem „obniża własną wiarygodność”.",,
"Politycy o prawyborach w PO: Jest za późno, aby wzięły w nich udział także inne partie","Politycy PO uważają, że jest już za późno na to, by prawyborach prezydenckich w Platformie mogły wziąć udział wszystkie partie tworzące Koalicję Obywatelską: także Nowoczesna, Inicjatywa Polska i Zieloni. Postulat taki sformułował niedawno lider Nowoczesnej Adam Szłapka.","Małe szanse na realizację ma też inny pomysł, który pojawił się w ramach Koalicji Obywatelskiej – by do planowanej na 14 grudnia konwencji PO, która wyłoni kandydata na prezydenta włączyć z prawem głosu wszystkich posłów Koalicji Obywatelskiej. Nowy przewodniczący Nowoczesnej Adam Szłapka ocenił, że najlepiej byłoby, aby prawybory prezydenckie odbywały się nie tylko w PO, ale w całej Koalicji Obywatelskiej. Nie sprecyzował, na czym miałoby to polegać. Również według byłej liderki Nowoczesnej Katarzyny Lubnauer ważne jest, by został wyłoniony kandydat szerokiej Koalicji Obywatelskiej, który będzie miał największe szanse na zwycięstwo. – W interesie wszystkich, również PO, jak i samego kandydata jest to, by w proces decyzyjni byli włączeni koalicjanci – powiedziała. Pytana, czy Nowoczesna weźmie udział w prawyborach, jeśli takie zaproszenie wystosuje PO, Lubnauer oceniła, że „warto włączyć się w ten proces, bo kandydat KO ma realną szansę na zwycięstwo w wyborach”. Polityk PO Marcin Kierwiński uważa, że na jakiekolwiek włączenie innych podmiotów Koalicji do procesu prawyborów jest już za późno. – Problemem w tym przypadku jest już czas. Powiedzieliśmy, że dokonamy wyboru naszego kandydata spośród dwóch zgłoszonych – wicemarszałek Sejmu Małgorzaty Kidawy-Błońskiej i prezydenta Poznania Jacka Jaśkowiaka do 14 grudnia. Realnie zostały dwa tygodnie – powiedział.– I tak nie wyobrażam sobie, by nasz kandydat po procesie prawyborczym nie był konsultowany z innymi koalicjantami. Na pewno naszych koalicjantów będziemy traktowali podmiotowo – zadeklarował Kierwiński.Sceptyczna wobec włączania KO do prawyborów jest też szefowa sztabu Kidawy-Błońskiej Monika Wielichowska.  – Poszliśmy w kierunku rozstrzygnięć wewnątrz Platformy Obywatelskiej – zaznaczyła. – Oczywiście, im większe jest forum decyzyjne, tym większy jest mandat kandydata. Natomiast my już jesteśmy w trakcie prawyborów, z przysłowiowego busa będziemy wysiadać dopiero 13 grudnia, a trudno zmieniać reguły w trakcie jakiegoś procesu – podkreśliła. Dariusz Joński z Inicjatywy Polska uważa, że „gdyby wcześniej postanowiono, że prawybory są w całej Koalicji Obywatelskiej, byłoby to ciekawsze, „bo również koalicjanci wzięliby w tym udział”. Jak podkreślił, skoro taka propozycja się nie pojawiła, Inicjatywa Polska postanowiła, że do połowy stycznia podejmie decyzję, kogo popiera w wyborach prezydenckich. – Niewątpliwie będziemy się przysłuchiwali tej debacie, która będzie miała miejsce między dwójką kandydatów PO, ale decyzję będziemy podejmować w połowie grudnia – powiedział polityk. Joński przyznał, że do kandydowania w wyborach prezydenckich namawiana jest liderka IP Barbara Nowacja. – To są tak istotne wybory, że bierzemy pod uwagę, by w ramach Koalicji Obywatelskiej poprzeć jednego kandydata bądź kandydatkę – podkreślił. Związana z IP Katarzyna Piekarska życzy PO mądrych wyborów. – Ale to co my zrobimy, musimy zdecydować we własnym gronie – dodała. W Koalicji Obywatelskiej pojawił się pomysł, aby w planowanej na 14 grudnia konwencji PO, która wyłoni kandydata na prezydenta, wzięli udział wszyscy posłowie KO. Joński przyznał, że słyszał o tym pomyśle. – Czekamy na jakieś konkretne rozmowy w tej sprawie – zaznaczył. Pomysł włączenia posłów KO do procesu prawyborczego podoba się współprzewodniczącej Zielonych Małgorzacie Tracz. – Są posłowie i posłanki koalicji, którzy nie są zrzeszeni w żadnych partiach, kandydowali jako osoby bezpartyjne, a działają w klubie – zwróciła uwagę. – Jednak my jako Zieloni nie będziemy w tym uczestniczyć, dlatego że jako posłowie reprezentujemy partię Zielonych. A prawybory w ramach Platformy to są prawybory w ramach innej partii politycznej – podkreśliła Tracz. Według niej Zieloni podejmą we własnym gronie decyzję, co zrobią w kontekście wyborów prezydenckich. – Na dziś nie można wykluczyć nawet własnego kandydata – powiedziała. – Kibicujemy zarówno Małgorzacie Kidawie-Błońskiej, jak i Jackowi Jaśkowiakowi, natomiast to nie są nasze wybory – zaznaczyła Tracz. Kierwiński przyznał, że włączenie posłów KO do procesu prawyborczego „to ciekawy pomysł”, zwraca uwagę jednak na problemy formalne. – Zaplanowana na 14 grudnia konwencja jest zwołana zgodnie z regułami statutu PO – zauważył. – Oddanie głosu osobom spoza partii wymaga specjalnej uchwały zarządu, interpretującej statut, bądź zmiany statutu – podkreślił. Również szef komisji wyborczej w prawyborach Rafał Grupiński uważa, że jeśli posłowie KO mieliby być włączani w proces głosowania podczas konwencji, musiałby zostać zmieniony statut PO. – Na dziś głosować na konwencji mogą tylko członkowie partii. Inni mogą w konwencji uczestniczyć wyłącznie jako zaproszeni goście – dodał. Czy ewentualny udział posłów KO mógłby wpłynąć na wynik prawyborów? Niektórzy politycy KO przyznają, że wśród ugrupowań koalicyjnych PO dominują te bardziej na lewo od Platformy, więc ich głosy mogłyby pomóc Jackowi Jaśkowiakowi. Czyli kandydatowi, jak mówiła w czwartek Małgorzata Kidawa-Błońska, któremu bardziej sprzyja lider PO Grzegorz Schetyna. Inni politycy PO podkreślają jednak, że przy 700 delegatach na konwencji te głosy nie będą miały znaczenia.",,
Więźniowie na budowie Nord Stream 2. „To gułag w wersji 2.0”,"Przedstawiciele Fundacji Wolna Rosja przekonywali podczas konferencji w Parlamencie Europejskim, że przy budowie gazociągu Nord Stream 2 są wykorzystywani więźniowie. – To jest sprawa, którą trzeba poważnie zbadać – oceniła w piątek europosłanka Anna Fotyga (PiS).","W konferencji w Strasburgu wzięli udział m.in. analitycy rynku gazu, przedstawiciele think tanków, organizacji pozarządowych, Europejskiej Służby Działań Zewnętrznych i parlamentarzyści. Zorganizowała ją Fundacja Wolna Rosja, która główną siedzibę ma w USA, przy współpracy z częścią europosłów, m.in. Fotygą. Jednym z obecnych był Ilja Zasławski, ekspert Fundacji Wolna Rosja. – Gazprom kłamie na temat środowiska, fałszuje publiczne wysłuchania związane ze środowiskiem, przedstawia nieprawdziwe prognozy europejskim i rosyjskim obywatelom. (...) Pojawiły się też nowe kwestie dotyczące wykorzystywania więźniów przy budowie gazociągu i ich niewolniczej pracy. Z całą pewnością chcemy je zbadać – mówił. Podobną opinie przedstawił Władimir Oseczkin, który jest założycielem strony internetowej Gulagu.net i prowadzi ją od ośmiu lat. Dokumentuje tam m.in. kwestie dotyczące niewolniczej pracy w rosyjskim systemie więziennym. Jak mówił, z uwagi na swoją działalność w 2015 r. musiał opuścić Rosję i wyjechał do Francji. – Obecnie prowadzimy śledztwo w sprawie zmuszania więźniów przez rosyjski system więziennictwa do pracy dla państwowych firm, w tym dla podwykonawców i przedsiębiorstw związanych z Gazpromem, które budują gazociąg Nord Stream 2. (...) Jest to właściwie praca niewolnicza, to gułag w wersji 2.0, gułag XXI wieku. Niewiele się zmieniło od czasów sowieckich – ocenił Oseczkin. Jak dodał, takich przypadków niewolniczej pracy jest więcej, a dokumentuje je na swojej stronie. Mówił, że więźniowie nie mają żadnego wyboru, bo jeśli odmówią pracy, są poniżani i torturowani. Zarówno Oseczkin, jak i Zasławski zwracali też uwagę, że w Rosji na dużą skalę prezentowana jest propaganda, że Nord Stream 2 to „zielony projekt”, co – jak podkreślali – nie ma pokrycia w prawdzie. Europosłanka Fotyga powiedziała po konferencji, że była zaskoczona informacjami na temat wykorzystywania więźniów przy powstawaniu gazociągu. – Po raz pierwszy usłyszałam o pracy przymusowej przy budowie Nord Stream 2, chociaż w zasadzie nie powinno to dziwić. To jest sprawa, którą trzeba poważnie zbadać i jestem przekonana, że jednak coś za tym stoi. Będziemy sprawę analizować. Będziemy to nagłaśniać – mówiła. Jak dodała, te informacje mogą zmienić podejście części posłów PE, szczególnie lewicowych, do Nord Stream 2. W konferencji wziął też udział prof. Alan Riley z londyńskiego City University. Po spotkaniu powiedział, że informacje o pracy więźniów przy budowie gazociągu były dla niego zaskoczeniem. – Była to jedna z najbardziej alarmujących kwestii na konferencji (...). Jeśli to prawda, to wywołuje to cały szereg politycznych, prawnych i moralnych pytań (...) wobec Nord Stream 2 i zachodnich sojuszników projektu, którzy go finansują – ocenił. Nord Stream 2 to projekt liczącej 1200 km dwunitkowej magistrali gazowej z Rosji do Niemiec. Przeciwko jego budowie są m.in. Polska, Ukraina, kraje bałtyckie i USA. W projekt zaangażowane są niemieckie koncerny Wintershall i Uniper oraz holendersko–brytyjski Shell, francuski Engie (dawniej GDF Suez) i austriacki OMV.",,
Badania nad ubóstwem. Jest Nobel z ekonomii,"Laureatami Nagrody Nobla w dziedzinie ekonomii za 2019 rok zostali Abhijit Banerjee, Esther Duflo i Michael Kremer za badania nad praktycznymi sposobami łagodzenia skutków ubóstwa – ogłosiła w poniedziałek Królewska Szwedzka Akademia Nauk. Naukowcy pochodzą z Indii.","W werdykcie napisano m.in, że badania, prowadzone przez trójkę laureatów „znacząco zwiększyły nasze zdolności zwalczania biedy na świecie”. Zaledwie w ciągu dwóch dekad ich bazujące na doświadczeniach podejście zmieniło ekonomię rozwoju, który to dział jest dziś polem intensywnej działalności badawczej – zaznaczyła Akademia. Jak wskazano, nagrodzeni opracowali podejście pozwalające szeroki problem biedy podzielić na węższe zagadnienia, dotyczące np. zdrowia czy edukacji. Wykazali następnie eksperymentalnie, że zastosowanie odpowiednich narzędzi wobec tych węższych obszarów jest najbardziej efektywne. Abhijit Banerjee i Esther Duflo, również we współpracy z Kremerem, przeprowadzili szereg eksperymentów i badań w innych krajach. Np. w Indiach z efektów ich badań skorzystało ponad 5 mln dzieci w szkołach. W innych krajach znaczące efekty przyniosło zaproponowane przez nagrodzonych subsydiowanie w ramach systemu ochrony zdrowia badań profilaktycznych. Doświadczalne metody badawcze laureatów dziś zdominowały całą ekonomię rozwoju – podkreśliła Akademia. Jej zdaniem, metody opracowane przez laureatów mają „wielki potencjał” poprawy warunków życia licznych najgorzej sytuowanych populacji. Abhijit Banerjee urodził się w 1961 r. w Mumbaju w Indiach. Doktorat zrobił na Harvardzie, jest profesorem ekonomii na MIT. Francuzka Esther Duflo jest profesorem na MIT, gdzie zrobiła też doktorat. Michael Kremer, urodzony w 1964 r. jest profesorem na Harvardzie. Trójka laureatów podzieli między sobą 9 mln koron szwedzkich. Nagroda z ekonomii to nagroda dodatkowa, o której nie wspomina w swoim testamencie Nobel. Z tego powodu formalnie nazywana jest nagrodą banku Szwecji im. Alfreda Nobla.",,
Jesteśmy wrogo nastawieni do Rosji? Sondaż: Polska po raz pierwszy w piątce najbardziej nieprzyjaznych państw,"Polska jest w czołówce krajów, które - według Rosjan - są najbardziej nieprzyjaźnie i wrogo nastawione do Rosji. Wyprzedzają nas tylko Stany Zjednoczone, Ukraina, Łotwa i Litwa.","Jak wynika z sondażu Centrum Jurija Lewady, rosyjskiej niezależnej pracowni badania opinii publicznej, Polska jest wśród pięciu państw, które są „nieprzyjaźnie” nastawione do Rosji. Taką odpowiedź udzieliło 22 proc. ankietowanych obywateli Federacji Rosyjskiej. Lista wrogo nastawionychPolska znalazła się w pierwszej piątce tej listy po raz pierwszy. W 2014 roku Polskę wśród krajów „najbardziej nieprzyjaźnie, wrogo” nastawionych do Rosji wymieniło 12 proc. respondentów, co dało jej dziewiąte miejsce w tym rankingu. W 2005 roku za taki kraj Polskę uważało tylko 4 proc. Rosjan. Sondaż Centrum Lewady otwierają Stany Zjednoczone:USA –  73 proc. Ukraina – 37 proc. Łotwa – 25 proc. Litwa – 25 proc. Polska – 22 proc. Wielka Brytania – 21 proc.Estonia – 19 proc. Niemcy – 19 proc. Gruzja – 11 proc. Kanada –8 proc. Sondaż przeprowadzono w dniach 22-25 maja. Najwięksi sojusznicyZa kraj będący „największym przyjacielem, sojusznikiem” Rosji 55 proc. jej obywateli uznało Białoruś. Na kolejnych miejscach uplasowały się Chiny – 43 proc., Kazachstan – 41 proc., Indie – 18 proc. i Armenia –18 proc.. Relacjonując wyniki badania, Centrum Lewady zwróciło uwagę na zmianę stosunku Rosjan do Niemiec. W maju 2008 roku połowa obywateli Federacji Rosyjskiej oceniała te stosunki jako „normalne, spokojne”. Teraz 33 proc. ocenia je jako „chłodne”, a 12 proc. jako „napięte”.",,
"„Dzieci kochają tatę”. Sąd zabrał głos w sprawie Rosjanina, który uprowadził córki ze Szwecji","Warszawski sąd rejonowy orzekł, że trzy córki Rosjanina, którego zatrzymała na warszawskim lotnisku Straż Graniczna, pozostaną pod jego opieką do czasu rozpatrzenia wniosku o przyznanie mu statusu uchodźcy. Denis Lisov wywiózł dziewczynki ze Szwecji do Polski, zabrawszy je z muzułmańskiej rodziny zastępczej.","W poniedziałek funkcjonariusze straży granicznej zatrzymali na Okęciu rodzinę obywatela rosyjskiego – ojca i troje dzieci. 39-letni Denis Lisov wywiózł córki ze Szwecji, bo tamtejsze służby socjalne odebrały mu je i umieściły w muzułmańskiej, imigranckiej rodzinie zastępczej. Sąd Rejonowy dla miasta stołecznego Warszawy zdecydował o ich dalszym losie. – Byłem poza miastem i dostałem wiadomość, że dzieci zostały mi odebrane (...). Służba nie chciała mi podać, gdzie dzieci się znajdują – opowiadał w sądzie Denis Lisov. – Mniejsze dziewczynki nie zdawały sobie sprawy. Najstarsza powiedziała, że ciężko było się przyzwyczaić do relacji w tej rodzinie. Dowiedziałem się, że bardzo ciężko jej było, kiedy musiała wykonywać polecenia swojego wychowawcy, kiedy zachorowała, jak miała jakieś problemy. Trudno było jej się przyzwyczaić do rygoru, który panował w tej rodzinie. Teraz dziewczynki czują się lepiej. Wszystkie bardzo się cieszą, że jesteśmy razem – relacjonował w sądzie. Lisov powiedział też, że przed umieszczeniem w rodzinie zastępczej dzieci nie rozmawiały z żadnym psychologiem ani biegłym, a decyzja sądu „po prostu zapadła”. Mężczyźnie pozwolono widywać się z córkami raz w tygodniu przez sześć godzin. – Kiedy wyjeżdżałem, było mnóstwo płaczu. Nie chciały się z mną rozstawać – opowiadał Lisov. – Rodzina zastępcza, która sprawowała opiekę na małoletnimi córkami pana Denisa, jest pochodzenia arabskiego. Dość istotnym faktem jest to, że dziewczynki są z domu chrześcijańskiego. Sąd w Szwecji nie dał możliwości obrony jego praw do rodziny i dzieci. Sąd po prostu podjął decyzję na jednym posiedzeniu. Dziewczynki nie chcą przebywać w tej rodzinie – stwierdził z kolei Babken Khanzadyan, kolejny z pełnomocników rodziny Lisovów. Dodał, że dziewczynki skarżyły się na „imprezowy tryb życia” tymczasowych opiekunów. Podczas ostatniego widzenia z córkami Denis Lisov zdecydował się je zabrać z rodziny zastępczej i wrócić do Rosji. W poniedziałek przypłynął z córkami do Polski promem ze Szwecji. Następnie planował polecieć z warszawskiego lotniska do Moskwy. Rodzinę zatrzymali we wtorek strażnicy graniczni na Okęciu, ponieważ szwedzkie służby umieściły w Systemie Informacyjnym Schengen dane dziewczynek jako osób zaginionych. Na lotnisko przyjechali przedstawiciele szwedzkich służb socjalnych, arabska rodzina zastępcza i rosyjski konsul. Dzięki pomocy prawnej Rzecznika Praw Dziecka Mikołaja Pawlaka ojciec dzieci w nocy z wtorku na środę wystąpił do polskich władz z wnioskiem o przyznanie jemu i córkom statusu uchodźcy. Po wszczęciu tej procedury rosyjska rodzina nie mogła być już wydana Szwedom. Denis Lisov z córkami noc spędzili na lotniskowym komisariacie – jeden z warszawskich hoteli udostępnił rodzinie łóżka i środki czystości. Sąd rejonowy dla miasta stołecznego Warszawy orzekł, że dzieci pozostaną pod opieką ojca. Zobowiązał go przy tym do nieopuszczania terytorium Polski do czasu rozstrzygnięcia sprawy nadania mu statusu uchodźcy. Denis Lisov otrzymał też nadzór kuratora. – Sąd nie może wydać małoletnich dzieci poza terytorium RP, gdzie wjechały pod opieką ojca. Po wysłuchaniu małoletnich i wobec braku dokumentu potwierdzającego ograniczenie praw ojcu sąd uznał, że mając na uwadze szeroko rozumiane dobro małoletnich, należy pozostawić je pod opieką ojca – argumentowała sędzia Żaneta Seliga-Kaczmarek. – Dzieci są bardzo silnie związane z tatą. Rozmawiając ze mną wskazały, że chcą być z tatą, kochają tatę i nie chcą się nim rozstawać – dodała. Do czasu rozstrzygnięcia wniosku o przyznanie azylu w Polsce rodzina Lisovów zamieszka w użyczonym mieszkaniu pod nadzorem kuratora.",,
Klaudia Jachira na listach Platformy. „Polski naród zabił więcej Żydów niż Niemców” [WIDEO],"Blogerka Klaudia Jachira, znana ze swych kontrowersyjnych wystąpień w mediach społecznościowych, wystartuje do Sejmu z list Koalicji Obywatelskiej. O jej kandydaturze poinformował lider Platformy Grzegorz Schetyna. Jachira znajdzie się na 13. miejscu KO w Warszawie. Kobieta w sieci zamieściła kilkadziesiąt filmów, w których szydzi z PiS i lidera tej partii Jarosława Kaczyńskiego.","Lider PO Grzegorz Schetyna ogłosił, że Klaudia Jachira wystartuje do Sejmu z list Koalicji Obywatelskiej.– Chciałbym podziękować przyjaciołom. Tym wszystkim, którzy wspierali nas w budowaniu list i w budowaniu koalicji, ale także wspierać nas będą w trakcie wyborczej kampanii. (...) Chciałem podziękować Klaudii Jachirze, która wspiera nas i będzie wspierać, i będzie kandydować z naszych list – mówił Schetyna.Blogerka jest znana z serii kontrowersyjnych filmów, które wrzucała do sieci. W jednym z nich oświadczyła, że „istotą funkcjonowania” Prawa i Sprawiedliwości „było dostarczanie młodych mężczyzn Jarosławowi Kaczyńskiemu”.W innym materiale Jachira „wbija szpile kaczce”; tłumacząc motywy, nie powstrzymuje się od wulgarnych sformułowań. Jachira mówiła też, że „Polacy zabili więcej Żydów niż Niemców”.",,
Żart Czarzastego. Zandberg liderem opozycji,"Opozycja jest bardzo daleka od wyłonienia ze swojego grona wspólnego kandydata na prezydenta. Trudno za wiarygodne uznawać spekulacje, że kandydatką PO zostanie Małgorzata Kidawa-Błońska, bo najpierw z dzisiejszego chaosu musi się wyłonić mające mocny mandat nowe kierownictwo partii. Ludowcy mają dość oczywistą kandydaturę Władysława Kosiniaka-Kamysza i kilka innych mocnych nazwisk w zanadrzu. Lewica, według wielu opinii i zakulisowych informacji miała postawić na Roberta Biedronia, ale dziś niespodziewanie na giełdzie pojawiło się nazwisko Adriana Zandberga.","Według tygodnika „Wprost” Włodzimierz Czarzasty obiecał Zandbergowi start w wyborach prezydenckich z lewicy. Ta zaskakująca oferta ma być ponoć reakcją na niechęć Adriana Zandberga do wejścia do jednego klubu parlamentarnego z SLD i Wiosną.  Niechęć ta też zresztą dla wielu mediów była kilka dni temu zaskoczeniem, co jednak o samych mediach nie świadczy najlepiej, ponieważ informacje o tym, jakoby po wyborach lewica miała się na nowo podzielić i poskładać tak, by partie Czarzastego i Biedronia poszły dalej razem, a Razem – oddzielnie, pojawiły się już ładnych kilka tygodni temu. Grze partyjnej towarzyszy tu gra słów.  To samo w sobie jest oczywiście bardzo zabawne, niemniej politycznie całkiem uzasadnione, zważywszy na różnice polityczne, czy choćby ocenę transformacji ustrojowej poszczególnych podmiotów lewicowego trójprzymierza. Tyle że jeszcze inaczej sprawy mają się w kontekście prezydenckich szans. Wiosna początkowo spotkała się z ciepłym przyjęciem, a jej lider znalazł się w Europarlamencie. I tu zaczęły się kłopoty – niedotrzymanie obietnicy w kwestii złożenia mandatu, konflikty z działaczami lokalnymi, skarżącymi się na bardzo autorytarny styl kierowania partią, wreszcie niejasności finansowe, mające być według wtajemniczonych główną przyczyną planowanego małżeństwa z SLD. Niemniej nie są to sprawy, które mogłyby zaszkodzić wizerunkowi Roberta Biedronia u tych wszystkich, którzy w nim zobaczyli nową, bardziej europejską i tęczową niż biało-czerwoną Polskę. Po lewej stronie wciąż nie ma dla niego mocnego kontrkandydata.Czy mógłby stać się nim Adrian Zandberg? Nic na to nie wskazuje. Zandberg jest politykiem dość wyrazistym, który jednak nie miałby szansy na przekonanie do siebie szerszego elektoratu, przestraszonego zbyt lewicowym, mocno socjalnym programem. Dla dużej części wyborców opozycji PiS jest partią niemożliwą do zaakceptowania z uwagi na (w ich odczuciu) socjalistyczne podejście do ekonomii, rozdawnictwo i fiskalizm. Zandberg zaś w żadnym stopniu nie gwarantowałby zastopowania takiej polityki, wręcz przeciwnie, byłby raczej gwarantem zachowania tego kierunku. Co więcej jednak, z dość zaskakującego powodu, nie jest on specjalnie akceptowany nawet wśród wyborców lewicy. Choć trudno w to uwierzyć, dla wielu z nich problemem jest… mało polsko brzmiące nazwisko lidera partii Razem, o czym w swoim raporcie na temat wyborczych preferencji przygotowanym dla „Krytyki Politycznej” wspomnieli dr Przemysław Sadura i Sławomir Sierakowski. Wiele wskazuje na to, że Czarzasty przychylność Zandberga chce kupić za pomocą obietnicy wartej tyle co reklama promocji garnków dla naiwnych seniorów; równie dobrze mógłby zaproponować mu papiestwo. Jeżeli jednak informacja ta miałaby się potwierdzić, znaczyłoby to również, że mimo dobrego wyniku wyborczego Czarzasty nie ma na razie ochoty na dalszą emancypację lewicy i w wyborach prezydenckich zamierza oddać pola komuś z pretendentów zaproponowanych przez inne partie. O tym, jak rzecz ma się z Platformą, napisałem wyżej. Gdyby jednak miała być to osoba wskazana przez Polskie Stronnictwo Ludowe, Czarzasty swój elektorat postawi przed problemem podobnym do tego, jaki sympatycy PO mieliby z Zandbergiem. Kandydat PSL, a więc zapewne Władysław Kosiniak-Kamysz, niewiele różniłby się od Andrzeja Dudy w kwestiach obyczajowych, byłby raczej gwarantem zablokowania niż przeprowadzenia reform oczekiwanych przez wyborców Razem czy Wiosny, choć już starszym zwolennikom SLD w najlepszym razie obojętnych.  To właśnie z Kosiniakiem-Kamyszem Zandberg mocno starł się w kwestii aborcji w jednej z telewizyjnych debat, choć przyznać trzeba, że kończąc swoją mocną wypowiedź skierowaną do szefa ludowców, zapewne z przyzwyczajenia patrzył już na przedstawiciela PiS. Tak czy inaczej, z punktu widzenia lewicy – marny interes. Z punktu widzenia Adriana Zandberga – również.",,
Unia chce zbliżenia z Afganistanem. „Rezolucja na rzecz stabilizacji i bezpieczeństwa”,"Parlament Europejski przyjął rezolucję dotyczącą współpracy na rzecz partnerstwa i rozwoju między Unią Europejską a Islamską Republiką Afganistanu. Poparło ją 565 eurodeputowanych, 53 było przeciw, a 55 wstrzymało się od głosu. Projekt rezolucji przygotowała europosłanka Anna Fotyga (PiS).","– Umowa o współpracy na rzecz partnerstwa i rozwoju między Unią i Afganistanem to pierwszy dokument, który wyznacza zasady i warunki współpracy między Unią i Afganistanem na najbliższą dekadę, wzmacniający więzi historyczne, polityczne i gospodarcze między obiema stronami. Musimy go wykorzystać do podejmowania kolejnych działań na rzecz stabilizacji, bezpieczeństwa i rozwoju dla tego kraju, choć jest to zadanie niezwykle trudne – przyznała podczas debaty poprzedzającej głosowanie Fotyga.W ocenie Parlamentu Europejskiego „Afganistan znalazł się w przełomowym momencie, co oznacza, że jeśli nie zostaną podjęte dalsze wysiłki, to istnieje ryzyko, że wszystkie starania, postępy oraz poświęcenie włożone w rozwój Afganistanu zostaną zmarnowane”.– Sytuacja w zakresie bezpieczeństwa w Afganistanie pozostaje trudna, 56 proc. terytorium tego kraju i 65 proc. jego mieszkańców jest pod kontrolą afgańskiego rządu, w 32 proc. dystryktów toczą się walki, a 12 proc. znajduje się pod kontrolą rebeliantów. Z danych wynika, że na niektórych obszarach ogólna sytuacja ulega poprawie. Dzięki europejskiej pomocy dostęp do opieki zdrowotnej wzrósł z 9 proc. do 57 proc. To oznacza ogromny postęp. Przeciętna długość życia wzrosła z 45 do 60 lat. Również dostęp do szkolnictwa jest znacznie lepszy. Widać postęp, jeśli chodzi o proces wyborczy i wzrost roli kobiet w życiu publicznym – mówiła Fotyga.Sprawozdawczyni przypomniała, że od 2002 r. Unia Europejska przeznaczyła na pomoc humanitarną w tym kraju 3,66 mld euro, a od 2015 r. wyasygnowano kolejne 1,4 mld euro na pomoc w stabilizacji sytuacji w Afganistanie. Pomimo tych środków przed gospodarką afgańską wciąż jest wiele wyzwań, takich jak korupcja, słaba infrastruktura i powolne tempo powstawania miejsc pracy. – Oceniliśmy, że mimo znacznych nakładów finansowych w ramach pomocy zagranicznej wpływ tej pomocy jest ograniczony – stwierdziła. – Dlatego zwróciliśmy się do Europejskiego Trybunału Obrachunkowego o sporządzenie specjalnego sprawozdania na temat skuteczności pomocy UE dla Afganistanu w ciągu ostatniej dekady – dodała.Przyjęty dokument zauważa także ogromne możliwości gospodarcze kraju wynikające z jego położenia geograficznego oraz zasobów ludzkich i naturalnych, przestrzegając jednak przed rabunkową eksploatacją zasobów mineralnych, zwłaszcza metali ziem rzadkich, którymi zainteresowanie wykazują Chiny. „Parlament Europejski oddaje hołd wszystkim przedstawicielom sił koalicyjnych i afgańskich oraz cywilom, którzy zapłacili najwyższą cenę za to, aby Afganistan stał się demokratycznym, inkluzywnym, zamożnym, bezpiecznym i stabilnym krajem” – podkreśla rezolucja.Fotyga wskazała, że w związku z działalnością komórek terrorystycznych takich jak Państwo Islamskie sytuacja w Iraku pozostaje bardzo niestabilna, stąd zaniepokojenie słabością rządu centralnego oraz jego niezdolnością do sprawowania kontroli nad znaczną częścią kraju. Wykorzystują to nie tylko talibowie, ale także grupy terrorystyczne, takie jak Państwo Islamskie Prowincji Chorasan, które rośnie w siłę dzięki obecności zagranicznych bojowników. Jego celem jest zakłócanie i niweczenie procesu pojednania i procesu pokojowego.",,
Obrona pedofilów przez polityków KE w internetowym spocie,"„Nie nazywam Polańskiego pedofilem”. „Czy gwałt na 13-latce to jest pedofilia, czy nie? – Nie znam szczegółów” – te i inne wypowiedzi m.in. polityków KE oraz publicystów w jeden spot zebrali internauci. Kompilacja została opublikowana na facebookowym profilu o nazwie „Popieramy Premiera Mateusza Morawieckiego”.","Autorzy cytują wypowiedzi m. in. Joanny Scheuring-Wielgus, Pawła Zalewskiego, Jana Hartmana i Dominiki Wielowieyskiej w związku ze sprawą ekstradycji Romana Polańskiego, oskarżonego o gwałt na 13-latce, a także w związku z wprowadzeniem rejestru pedofilów. Przypominają  również głosowania, w których opozycja sprzeciwiała się zaostrzeniu walki ze sprawcami tych przestępstw.",,
„Powstrzymanie prób rakietowych to priorytet”. Wspólne stanowisko Japonii i USA,"– Obydwa kraje zgadzają się, że priorytetem w sprawie Korei Północnej jest powstrzymanie kolejnych prób rakietowych przeprowadzanych przez Pjongjang – powiedział japoński premier Shinzo Abe po rozmowie telefonicznej z prezydentem USA Donaldem Trumpem.","– Przez silne partnerstwo między Japonią a USA oraz we współpracy z Chinami, Rosją i społecznością międzynarodową, naszym priorytetem muszą być wysiłki podejmowane po to, by Korea Północna nie wystrzeliła kolejnych pocisków – powiedział Abe dziennikarzom.Z kolei Trump zapewnił, że „Stany Zjednoczone są gotowe do obrony i reagowania na wszelkie zagrożenia lub działania Korei Północnej przeciw USA lub ich sojusznikom, Korei Południowej i Japonii”. Takie stanowisko prezydenta przekazał w komunikacie Biały Dom. Według oświadczenia japońskiego MSZ podczas półgodzinnej rozmowy telefonicznej Abe i Trump zgodzili się, że dialog z Koreą Północną prowadzony wyłącznie dla podtrzymania kontaktu jest bezcelowy. Uzgodnili również, że społeczność międzynarodowa powinna teraz nasilać presję na Pjongjang.Rząd Japonii poinformował, że japońscy ministrowie: spraw zagranicznych Taro Kono i obrony Itsunori Onodera w środę udadzą się do Waszyngtonu, by uczestniczyć w rozmowach ze swymi amerykańskimi odpowiednikami w formacie „dwa plus dwa”. Będzie to pierwsze spotkanie w tej formie za rozpoczętej w styczniu prezydentury Donalda Trumpa. 5 sierpnia Rada Bezpieczeństwa ONZ uchwaliła rezolucję, która nakłada nowe sankcje na Koreę Płn. Ma to związek z niedawnymi próbami międzykontynentalnych pocisków balistycznych (ICBM), z których najnowsza odbyła się 28 lipca. Dzień później Kim Dzong Un oznajmił: „Całe terytorium USA jest w naszym zasięgu”.",,
Infekowali telefony klientów banków i kradli pieniądze z rachunków. Wpadli w ręce policji,"Dwoje członków grupy przestępczej, 20-latkę i 50-latka, obywateli Mołdawii - zatrzymali policjanci Biura do walki z Cyberprzestepczością Komendy Głównej Policji. Grupa działająca na terenie Warszawy wykorzystywała wirusy komputerowe do infekowania telefonów komórkowych klientów polskich banków i kradła pieniądze z ich rachunków.","Jak wynika z informacji uzyskanych przez policjantów pionu do walki z cyberprzestępczością, członkowie grupy działali na terenie Warszawy, ale nie można wykluczyć, że pokrzywdzonymi są również mieszkańcy innych miejscowości. W ciągu kilku ostatnich miesięcy przestępcy byli aktywni w stosunku do użytkowników jednego z popularnych systemów operacyjnych używanych w telefonach komórkowych.  Na platformie programów dostępnych dla tych użytkowników dostępna była darmowa aplikacja, która posiadała funkcje niezgodne z oficjalnym opisem. Oprogramowanie to wymuszało fikcyjną aktualizację systemu operacyjnego telefonu, a sprawcy w toku symulacji tego procesu uzyskiwali w sposób nieuprawniony hasło i login do bankowości internetowej. Ponadto oprogramowanie wymuszało nadawanie uprawnień na wysyłanie i odbieranie komunikatów SMS, co w efekcie pozwalało sprawcom przechwytywać wiadomości autoryzacyjne umożliwiające zlecenie operacji bankowych.  Działanie wirusów obejmowało również to, że po wszystkim aplikacja przywracała zainfekowany telefon do ustawień fabrycznych niszcząc ślady przestępstwa. Wirusy przekierowywały wyprowadzone bez wiedzy ich właścicieli pieniądze na rachunki zdefiniowane w kodzie wirusa. Rachunki te zakładane były w Polsce przez obywateli Mołdawii z użyciem fałszywych rumuńskich paszportów. Sprawcy jednorazowo bezprawnie pozyskiwali po około 20 tys. zł. Członkowie grupy na terytorium Polski przemieszczali się samochodem o mołdawskich numerach rejestracyjnych. Jako pierwszy  w ręce policjantów wpadł 50-latek, który w centrum Warszawy posługiwał się podejrzanym pojazdem, a w toku dalszych sprawdzeń zlokalizowano i zatrzymano również 20-letnią kobietę; z fałszywym paszportem w jednym z oddziałów bankowych w Warszawie usiłowała wypłacić pieniądze pochodzące z przestępstwa. Podczas przeszukań przeprowadzonych z udziałem policjantów Komendy Rejonowej Policji Warszawa IV, ujawniono różne fałszywe dokumenty wydane poza granicami RP i gotówkę spakowaną w nierównych porcjach w koperty, co odzwierciedlało dokonane w ostatnim czasie bezprawne wypłaty. Należy szacować, że grupa zdołała okraść tylko w ostatnim czasie kilkadziesiąt rachunków bankowych obywateli Polski. Oboje zatrzymani zostali już tymczasowo aresztowani.",,
Służby gotowe na ŚDM. MSWiA podało: obowiązuje stopień Alfa,"„Informujemy, że służby odpowiedzialne za bezpieczeństwo na bieżąco monitorują sytuację w Polsce” – poinformowało MSWiA. Od północy 20 lipca do 1 sierpnia włącznie w związku ze Światowymi Dniami Młodzieży w Polsce obowiązuje stopień alarmowy ALFA","Resort podkreślił, że wprowadzony został również pierwszy stopień alarmowy ALFA, podnoszący czujność służb w zakresie bezpieczeństwa, oraz stopień BRAVO dotyczący cyberprzestrzeni. „7,5 tys. funkcjonariuszy patroluje miejsca skupisk ludzi – dworce kolejowe, lotniska, centra handlowe. Zawieszony został także mały ruch graniczny na granicach z Ukrainą i obwodem kaliningradzkim” – podało MSWiA w komunikacie. Od północy 20 lipca do 1 sierpnia włącznie w Polsce w związku ze Światowymi Dniami Młodzieży obowiązuje stopień alarmowy ALFA i stopień alarmowy BRAVO, jeśli chodzi o cyberprzestrzeń. Cztery stopnie alarmowe Ustawa o działaniach antyterrorystycznych zakłada, że w przypadku wystąpienia zdarzenia o charakterze terrorystycznym lub zagrożenia takim zdarzeniem można wprowadzić jeden z czterech stopni alarmowych: ALFA, BRAVO, CHARLIE i DELTA. Najwyższy czwarty stopień, DELTA, może być wprowadzany, gdy dojdzie do zdarzenia terrorystycznego lub informacje będą wskazywać na zaawansowaną fazę przygotowań do takiego zdarzenia w Polsce albo wobec Polaków lub naszych instytucji za granicą.Stopień alarmowy wprowadza premier lub – w przypadkach niecierpiących zwłoki – minister spraw wewnętrznych, informując premiera.Przy trzecim lub czwartym stopniu zagrożenia (CHARLIE lub DELTA) szef MSWiA może sam albo na wniosek szefa ABW lub szefa policji „zarządzić zakaz odbywania zgromadzeń publicznych lub imprez masowych na obszarze lub w obiekcie objętym stopniem alarmowym, jeżeli jest to konieczne dla ochrony życia i zdrowia ludzi lub bezpieczeństwa publicznego”. Trzeci i czwarty stopień można wprowadzić w przypadku zdarzeń terrorystycznych godzących w bezpieczeństwo Polski lub innego państwa, ale stwarzającego zagrożenie dla nas oraz w przypadku zdarzenia terrorystycznego godzącego w bezpieczeństwo i porządek publiczny. Przy trzecim i czwartym stopniu można skorzystać też z pomocy wojska do przeciwdziałania zagrożeniom terrorystycznym. Decyzję o użyciu sił zbrojnych ma podejmować szef MON na wniosek szefa MSWiA, a prezydent może je uchylić lub zmienić.",,
Zdrojewski: Schetyna może namaścić Jaśkowiaka na następcę,"Grzegorz Schetyna może nie ubiegać się o reelekcję, są pomysły, że może on namaścić na swego następcę Jacka Jaśkowiaka, gdyby dobrze wypadł w prawyborach – uważa senator Bogdan Zdrojewski, który sam zamierza startować w wyborach szefa PO.","Jego zdaniem szef klubu parlamentarnego Koalicji Obywatelskiej Borys Budka, który zadeklarował start w wyborach szefa PO, może nie podołać trudom, jakie będą się w najbliższych latach wiązać z kierowaniem Platformą. Zdrojewski uważa, że kandydować na szefa partii może również obecny europoseł Bartosz Arłukowicz.         Mówił pan w Polskim Radiu, że wygrana w Senacie nastąpiła nie dzięki, ale raczej wbrew Grzegorzowi Schetynie. Dlaczego pan tak uważa?   Bogdan Zdrojewski: To był oczywiście skrót myślowy. Obserwowałem, jak wyglądają wybory do Senatu. Łatwe okręgi wyborcze z punktu widzenia Platformy były obsadzone przez osoby, które są blisko związane z Grzegorzem. Natomiast te, które były niepewne i w których była potrzebna walka, wręcz odwrotnie. Druga rzecz - sam obserwowałem, jak rozwija się sytuacja na Dolnym Śląsku i byłem przekonany, że Senat zostaje tam oddany walkowerem.  Z tego też powodu na Twitterze napisałem, że ja i moja żona Basia startujemy bez względu na decyzję Grzegorza Schetyny. Wtedy doszło do rozmowy z przewodniczącym Schetyną, zaproponował mi Wrocław Fabryczną, gdzie od ośmiu lat nie wygraliśmy, a żonie zaproponował tzw. obwarzanek, w którym wcześniej straciliśmy połowę wyborców. Podjąłem to wyzwanie, choć zamieniliśmy się z żoną okręgami wyborczymi. Zarówno ja, jak i Barbara wygraliśmy. Ale obserwowałem bój w Jeleniej Górze, Wałbrzychu czy w innych okręgach wyborczych i miałem wrażenie, że przewodniczący zdecydowanie nie postawił na Senat. Wszystkie siły skierował na sukces w Sejmie, dlatego mówię, że do wygranej w Senacie doszło wbrew jego decyzjom. Ale tzw. pakt senacki chyba zadziałał?  Pakt senacki zadziałał, ale trzeba pamiętać, kto był jego pomysłodawcą. Był nim Marek Borowski.  Była możliwość zdobycia większej liczby mandatów w Senacie, gdyby wystawiono w niektórych okręgach innych kandydatów?   Gdyby kilka decyzji było lepiej przemyślanych, można było uzyskać trzy, cztery mandaty więcej.  Ma pan na myśli jakieś konkretne okręgi?  Mam na myśli konkretne okręgi, ale nie będę ich wymieniać.  Jest pan pewien, że będzie pan kandydował na przewodniczącego Platformy?  Docierają do mnie różne sygnały. Cały czas ktoś ze mną rozmawia - szefowie regionów, założyciele PO i nowsi członkowie. Sytuacja wygląda tak, że niemal wszyscy mówią, że potrzebna jest zmiana. Poza bardzo wąską, elitarną grupką nikt nie sądzi, że trwanie Grzegorza Schetyny na stanowisku przewodniczącego jest dobre dla Platformy.  Natomiast są duże różnice, jeśli chodzi o pomysł na to, kto powinien zarządzać Platformą po Schetynie i w jakim kierunku Platforma powinna pójść. Z tego powodu postanowiłem, że nie czekając na 14 grudnia, ogłoszę zamiar startu i będę niemal każdego dnia podawać punkt po punkcie na Twitterze czy na Facebooku propozycje, jak Platforma powinna się pozycjonować, jak powinna wyjść z kryzysu oraz co powinno być najważniejsze, jeśli chodzi o pryncypia. Dlaczego?  Dlatego, że dziś w Platformie wagoniki pchają lokomotywę, a nie odwrotnie.  Spośród kandydatów, którzy są zgłoszeni do prawyborów - Małgorzata Kidawa-Błońska i Jacek Jaśkowiak, kto jest panu bliższy?  Będę wspierać Małgorzatę Kidawę-Błońską. Uważam, że to jest kandydatka, która gwarantuje po pierwsze zakończenie wojny polsko-polskiej, poszerzenie elektoratu, poważne traktowanie zarówno lewego, jak i prawego skrzydła. Ma też możliwość zbudowania przesłania, że napięcia w obszarze państwa zostaną zredukowane. Ceniąc prezydenta Poznania, uważam, że jest to człowiek walki. A to jest ostatnia rzecz, którą życzę obecnie Polsce.  Może skoro jest człowiekiem walki, będzie lepszy na kampanię i przez to ma większe szanse wygrać z Andrzejem Dudą?  Nigdy nie patrzę na kampanię jako obszar celu. Uważam, że trzeba patrzeć dalej, czyli zobaczyć, co w wyniku kampanii zostanie zbudowane, a co zniszczone. Wolałbym, by kampania nie niszczyła. Kandydowanie na przewodniczącego Platformy zadeklarował też Borys Budka. Nie sądzi pan, że gdyby wygrał może zagwarantować wystarczającą zmianę w PO?  Borys Budka jest interesującą propozycją i nie neguję zarówno jego kompetencji, jak i predyspozycji. Uważam, że jego rozpoznanie sytuacji w Platformie nie gwarantuje jednak wystarczającej efektywności. Trzeba pamiętać, że po wyborach prezydenckich będą trzy lata bez żadnych wyborów. To będzie okres wymagający bardzo pozytywistycznej pracy, dużej cierpliwości, rozmaitych kompetencji i doświadczeń. Nie jestem przekonany, czy będąc aktywnym w samym Sejmie, będzie w stanie podołać wszystkim trudom, jakie będą na niego spadały. Ale nie wykluczam, że mogę się w tej materii mylić. Uważam, że jest tak dużo pracy, że trzeba podzielić się zadaniami, funkcjami i odpowiedzialnością. Sądzę też, że Borys Budka powinien być w tym czołowym zespole.  Jest pan w stanie się z nim porozumieć jeszcze przed wyborami w PO?  Jest to możliwe.   Będzie mu pan proponował, żeby zrezygnował z kandydowania np. za funkcję wiceprzewodniczącego lub szefa klubu parlamentarnego?  Takich propozycji nie będę składał, byłoby to nie fair. Tak działał w 2016 r. Grzegorz Schetyna i najpierw z rywalizacji wycofała się Ewa Kopacz, potem Borys Budka i na koniec Tomasz Siemoniak. W efekcie Schetyna nie miał kontrkandydata. Mam żal do Budki czy Siemoniaka, że zostawili wtedy Platformę bez wyboru. Ale sam nie uczestniczę w takich propozycjach. Ale sam pan mówi o porozumiewaniu się z Budką.  Będę na pewno z Borysem Budką rozmawiał. Uważam, że im mniej napięć, mniej agresywnych czy nieuczciwych wojen w tej kampanii, tym lepiej. Na pewno nie będę proponować wojny tylko uczciwą rywalizację.   Sądzi pan, że Grzegorz Schetyna na pewno będzie kandydował?  Nie wiem. Wydaje mi się, że sam Grzegorz jeszcze tej decyzji nie podjął. Jestem przekonany, że ma poczucie pewnej porażki, wie, że ta porażka jest po części pokłosiem jego błędów. Wydaję mi się też, że ma poczucie pewnego zawodu. Chyba też brakuje mu już w tej chwili motywacji i przekonania, że powinien swoją misję kontynuować.    Możliwe, że nie będzie kandydował?   Jest to możliwe.    Słyszał pan, czy ktoś jeszcze zamierza startować?  Może wystartować Bartosz Arłukowicz. Są również pomysły, że gdyby Jaśkowiak uzyskał dobry rezultat w prawyborach, byłby naturalnym kandydatem Grzegorza Schetyny na jego następcę. Ale za 10 dni będziemy wszystko wiedzieć.",,
Amerykański lotniskowiec ochrzczony przez córkę prezydenta Johna F. Kennedy'ego [GALERIA],"7 grudnia, w 78. rocznicę japońskiego ataku na Pearl Harbor, Caroline Bouvier Kennedy, córka prezydenta Johna F. Kennedy'ego, ochrzciła otniskowiec USS John F. Kennedy (CVN 79). Caroline Kennedy jest byłą ambasador USA w Japonii.","Uroczystość odbyła się w stoczniowym wydziale Huntington Ingalls Industries – Newport News Shipbuilding w Newport News, w stanie Virginia.   CVN 79 to drugi okręt nowej generacji klasy lotniskowców o napędzie jądrowym.   To również drugi amerykański lotniskowiec nazwany na cześć prezydenta Kennedy'ego. Pierwszym był ostatni konwencjonalnie napędzany lotniskowiec CV-67, służący od 1968 do 2007 r. W budowie lotniskowca zastosowano nowe rozwiązania techniczne –  szczególnie te w dziedzinie napędu wytwarzania energii, obsługi amunicji i systemów startowych samolotów .   Dzięki tym rozwiązanym technicznym, a także możliwościom bojowym, które lotniskowiec wnosi do floty, mają przekształcić wojnę morską, wspierając skuteczniejszą obecność amerykańskiej marynarki wojennej.   Załogę stanowić ma 4660 osób. Lotniskowiec będzie mógł rozwinąć prędkość ponad 30 węzłów (56 km/h).",,
PiS niezmiennie cieszy się największym poparciem Polaków,"Gdyby wybory parlamentarne odbyły się dziś, Prawo i Sprawiedliwość ponownie bez trudu by je wygrało. Z sondażu przeprowadzonego przez Kantar Public dla TVP wynika, że na partię rządzącą zagłosowałoby 35 proc. Polaków. Na drugim miejscu jest Platforma Obywatelska (21 proc.).","Sondaż przeprowadzono w dniach 22-24 lipca. W porównaniu z kwietniem liczba osób chcących zagłosować na PiS wzrosła o 4 pkt. proc., zaś rozważających oddanie głosu na PO  spadła aż o 8 pkt. proc.W Sejmie znalazły się jeszcze dwie partie – Kukiz’15 (11 proc.; wzrost o 2 pkt. proc.) oraz Nowoczesna (10 proc.; wzrost o 6 pkt. proc.). Progu wyborczego nie przekroczyłyby SLD (4 proc.; spadek o 1 pkt. proc.) i PSL (3 proc.; wzrost o 1 pkt. proc.).Możliwość oddania głosu na Partię Razem zadeklarowało 2 proc. ankietowanych, co jest takim samym wynikiem jak w kwietniu, z kolei na partię Wolność! – 1 proc. (spadek o 1 pkt. proc.). Z sondażu wynika, że 4 proc. zagłosowałoby na inną partię, zaś 9 proc. nie wie kogo poprzeć. Na pytania o zagłosowanie na kandydata konkretnej partii, bez możliwości odpowiedzi „nie wiem”, na PiS oddałoby głos 39 proc. ankietowanych. Na kolejnych miejscach są PO (23 proc.), Kukiz’15 (12 proc.), Nowoczesna (11 proc.), SLD (4 proc.), PSL (3 proc.), Partia Razem (3 proc.) i Wolność! (1 proc.).                                                    (graf. Kantar Public) W sondażu zapytano również Polaków o gospodarkę. W opinii 44 proc. ankietowanych rząd Beaty Szydło lepiej dba o gospodarkę niż rządy Donalda Tuska i Ewy Kopaczy (34 proc.). 22 proc. osób nie ma w tej kwestii zdania.Badanie Kantar Public przeprowadzono na ogólnopolskiej, reprezentatywnej próbie 1000 mieszkańców Polski w wieku 18 i więcej lat, techniką wywiadów telefonicznych wspomaganych komputerowo (CATI).",,
Rusza proces ws. afery melioracyjnej. Jednym z oskarżonych senator Gawłowski,"W szczecińskim Sądzie Okręgowym ma się rozpocząć proces w sprawie tzw. afery melioracyjnej, dotyczącej nieprawidłowości przy 26 inwestycjach realizowanych przez Zachodniopomorski Zarząd Melioracji i Urządzeń Wodnych w Szczecinie. Na ławie oskarżonych zasiądzie ponad 20 osób, w tym senator Stanisław Gawłowski.","Według Prokuratury Krajowej Gawłowski, gdy pełnił funkcję sekretarza stanu w Ministerstwie Środowiska w rządach PO-PSL, przyjął jako łapówki co najmniej 733 tys. zł w gotówce, dwa zegarki o łącznej wartości 26 tys. zł i apartament w Chorwacji.   Miał też nakłaniać przedsiębiorcę do wręczenia co najmniej 200 tys. zł łapówki dyrektorowi Zarządu Melioracji. Śledczy postawili mu także zarzuty „prania pieniędzy”, ujawnienia informacji niejawnej oraz plagiatu pracy doktorskiej.  Akt oskarżenia trafił do sądu na początku lipca ub.r. Liczy ponad 1100 stron, objęto nim 32 osoby, które zostały oskarżone w sumie o 94 czyny – najpoważniejsze dotyczą łapownictwa i tzw. prania brudnych pieniędzy. Osiem osób złożyło wnioski o dobrowolne poddanie się karze i ich wątek został wyłączony do rozpoznania przez sąd rejonowy.",,
Andrzej Duda spotka się z sekretarzem ds. energii USA. Wśród tematów gaz LNG,"Prezydent Andrzej Duda spotka się z sekretarzem ds. energii USA Rickiem Perry’m, z którym będzie rozmawiał o współpracy polsko-amerykańskiej, m.in. w zakresie wysyłania gazu skroplonego do Polski. Wspólnie mają zwiedzić terminal eksportowy należący do firmy Cheniere.","Prezydent kontynuuje w piątek wizytę w Houston w Teksasie, gdzie odbył już spotkanie z przedstawicielami amerykańskich firm energetycznych. Przedmiotem rozmów była sytuacja w Polsce, zawarte kontrakty, a także plany na przyszłość – przekazał dziennikarzom po spotkaniu Andrzej Duda.– Za chwilę jadę do terminalu LNG, skąd m.in. wysyłany jest także gaz skroplony do Polski i tam spotkam się z panem sekretarzem ds. energii Rickiem Perry'm; będziemy rozmawiali nt. współpracy polsko-amerykańskiej także i w tym zakresie – powiedział Duda.– Chcemy być silnym hubem, jeśli chodzi o dostarczanie tego źródła energii do Europy, przede wszystkim do Europy Centralnej. To także jest element działania w ramach Trójmorza – oświadczył prezydent. Zastrzegł, że „nie przewiduje podpisywania jakichś umów na terenie gazoportu”. – Umowy zostały podpisane dwa dni temu w Waszyngtonie – przypomniał. Jak dodał, „cieszy się, że te umowy są zawierane, że współpraca się rozwija i że w najbliższych latach przewidywane są bardzo duże dostawy gazu ze Stanów Zjednoczonych”.",,
Nowy sojusz na Bliskim Wschodzie? Nieoczekiwana rola Moskwy,"Rosja, USA oraz Izrael jednoczą się przeciwko Iranowi, jasno pokazując prezydentowi Syrii Baszarowi al-Asadowi, kto będzie określał przyszłość na Bliskim Wschodzie – pisze w niedzielę na portalu dziennika „Haarec” Cwi Bar'el.","Korespondent izraelskiego dziennika przypomina, że prezydent USA Donald Trump nazwał ostatnio „masakrą” bombardowanie przez siły rosyjskie i syryjskie kontrolowanego przez dżihadystycznych rebeliantów Idlibu. „Na warunki syryjskie jest to lokalne bitwa, (której) liczba ofiar blednie w porównaniu z całościowymi przerażającymi liczbami. Ale kampania w Idlibie, domu dla 3 milionów osób, rozwinęła się w międzynarodowy konflikt, w którym uczestniczą Rosja, Turcja oraz Syria” – pisze Bar'el. Ocenia też, że prowincja ta to „ostatni znaczący bastion rebeliantów”. Znajduje się tam ok. 50 tys. bojowników „związanych z dziesiątkami grup zbrojnych”. Najwięcej jest wśród nich dawnych członków islamistycznego Frontu al-Nusra. Bar'el ostrzega, że ofensywa w Idlibie „właściwie jeszcze się nie zaczęła”. W przypadku zmasowanych starć Turcję czeka „nowa wielka fala uchodźców”. Zgodnie z ubiegłorocznym porozumieniem turecko-rosyjskim władze w Ankarze „miały usunąć z Idlibu uzbrojonych rebeliantów” oraz zagwarantować wycofanie z tego regionu broni ciężkiej. „Turcja nie wykonała swojej misji, a rebelianckie grupy nie odłożyły broni” – odnotowuje Bar'el. „Ten przyczółek otworzy dla Iranu drogi nad Morze Śródziemne i dopełni zawartych sojuszy z Irakiem i Turcją. To jest postrzegane jako strategiczne zagrożenie nie tylko przez Izrael i USA, ale również przez Rosję” – pisze dziennikarz „Haareca”. By udowodnić swą tezę, przypomina o ostatnich starciach zbrojnych w Syrii między proirańskimi bojówkami i grupami sponsorowanymi przez Rosję. „Iran został dwukrotnie boleśnie spoliczkowany przez Rosję. Za pierwszym razem, gdy Rosjanie odmówili mu sprzedaży systemu rakietowego S-400, a za drugim gdy Rosja pozwoliła Izraelowi dalej atakować irańskie cele w Syrii” – odnotowuje Bar'el. Dodaje, że Moskwie nie zależy również, by kraje europejskie uniezależniały się energetycznie od Rosji. Porozumienie nuklearne z Iranem z 2015 roku stanowiło w tym aspekcie zagrożenie dla Kremla. Powołując się na źródła, Bar'el informuje, że Rosja „oczekuje od USA uznania reżimu Asada oraz zniesienia sankcji”. W zamian Kreml ma pomóc w wycofaniu sił irańskich z Syrii. Sprawy te – jak utrzymuje – mają być poruszone na zaplanowanym pod koniec czerwca spotkaniu izraelsko-rosyjsko-amerykańskim na wysokim szczeblu w Jerozolimie. Zastrzega zarazem, że są to ambitne plany pod kątem wojskowym i dyplomatycznym. W jego ocenie Rosja nie wywiązała się z obietnicy doprowadzenia do wycofania irańskich sił na 80 km od kontrolowanych przez Izrael Wzgórz Golan. Są nawet „wątpliwości, czy na tym etapie jest w stanie do tego doprowadzić”. Korespondent „Haareca” pisze też o doniesieniach sprzed pół roku o tym, że Rosja zaoferowała Izraelowi wycofanie sił irańskich z Syrii w zamian za zniesienie sankcji nałożonych na Iran przez USA. Władze Izraela miały jednak odrzucić tę ofertę. Bar'el przytacza też „inną opcję”, którą jest wywarcie presji na Asada w kwestii sił irańskich w Syrii. W zamian prezydent tego kraju mógłby otrzymać od USA uznanie jego reżimu, a od Izraela obietnicę zakończenia nalotów w Syrii. „Mógłby również otrzymać saudyjskie zobowiązanie do uczestniczenia w finansowaniu odbudowy Syrii wraz z rosyjskim wsparciem strategicznym” – spekuluje, oceniając, że „to o wiele więcej niż może dać mu Iran”. W takim przypadku Asad jednak „musiałby polegać na USA, Izraelu i Rosji, które wielokrotnie pokazywały, że ich interes w Syrii nie jest związany z jedną osobą”. „Innymi słowy, Asad też może zostać odstawiony” – spekuluje Bar'el. Iran z kolei – zauważa – nieprzerwanie wspierał Asada, nawet przed wybuchem konfliktu syryjskiego. „Wojna nie skończyła się i nie zaoferowano żadnej amerykańskiej pokusy. Ten moment się jednak zbliża, a Asad będzie musiał zadecydować” – podsumowuje izraelski dziennikarz.",,
Ziobro o decyzji TSUE: Chcemy być silnym państwem w UE i przestrzegać unijnego prawa,"– To na razie wiadomość medialna, jeśli taki dokument zostanie mi udostępniony, poddam go ocenie – powiedział szef MS Zbigniew Ziobro pytany o wiadomość, że TSUE przychylił się do wniosku KE ws. zastosowania środka tymczasowego i zawiesza stosowanie niektórych przepisów ustawy o Sądzie Najwyższym. – Jesteśmy w Unii Europejskiej, chcemy być silnym państwem w Unii Europejskiej i chcemy przestrzegać prawa Unii Europejskiej – podkreślił Ziobro.","Trybunał Sprawiedliwości UE zdecydował o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym. TSUE przychylił się w pełni do wniosku KE w tej sprawie. Chce m.in. przywrócenia wysłanych na emeryturę sędziów.  Decyzja zabezpieczająca, tzw. środki tymczasowe, obowiązuje państwo członkowskie natychmiastowo po jej wydaniu. Nie ma od niej odwołania, ale nie jest ona ostateczna. W ciągu kilku tygodni odbędzie się bowiem rozprawa w Trybunale, podczas którego Polska i Komisja Europejska będą przedstawiać swoje argumenty. Po niej sąd wyda ostateczną decyzję co do zawieszenia przepisów o Sądzie Najwyższym. Będzie ona obowiązywać do czasu wydania ostatecznego orzeczenia w sprawie skargi KE na ustawę dotyczącą SN; orzeczenie to może zostać wydane za kilka miesięcy. – Jeśli taki dokument zostanie mi udostępniony, jako ministrowi sprawiedliwości, prokuratorowi generalnemu, poddam go ocenie, analizie – zapowiedział minister sprawiedliwości na piątkowej konferencji w miejscowości Brody (woj. świętokrzyskie). Ziobro zastrzegł, że wtedy będzie mógł przedstawić szerszy komentarz. – W tej chwili mogę powiedzieć tylko tyle, że jesteśmy w Unii Europejskiej i Polska zamierza przestrzegać przepisów Unii – zapewnił. – Jesteśmy w Unii Europejskiej, chcemy być silnym państwem w Unii Europejskiej i chcemy przestrzegać prawa Unii Europejskiej – powtórzył. Komisja uważa, że ustawa dotycząca Sądu Najwyższego jest niezgodna z prawem UE, bo łamie zasadę niezależności sędziowskiej. Polski rząd odpiera takie zarzuty, podkreślając, że ma prawo do dokonywania reform, które są Polsce potrzebne.Bruksela chce w swojej skardze przywrócenia w SN stanu sprzed 3 kwietnia 2018 roku, czyli sprzed wejścia w życie przepisów przewidujących obniżenie wieku emerytalnego sędziów z 70 do 65 lat. Zgodnie z tymi regulacjami, 27 spośród 72 czynnych sędziów SN miało przejść w stan spoczynku, włącznie z sędzią Małgorzatą Gersdorf. KE wniosła też, by sędziowie, którzy w świetle nowych przepisów już zostali wysłani na emerytury, zostali przywróceni do orzekania, nawet jeśli na ich miejsce wskazano już kogoś innego. Komisja chce również zatrzymać mianowanie nowych sędziów na miejsca tych, którzy – według KE – „przedwcześnie” trafili na emeryturę. Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przeszli z mocy prawa sędziowie SN, którzy ukończyli 65. rok życia. W związku z tym od 4 lipca przestali – według ustawy – pełnić swoje funkcje. Mogli dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyraził zgodę na dalsze zajmowanie przez nich stanowiska sędziego SN. Małgorzata Gersdorf, która ukończyła 65. rok życia, nie złożyła takiego oświadczenia. Gersdorf – wybrana na I prezesa SN w 2014 r. - podkreślała wielokrotnie, że kadencja I prezesa SN zgodnie z konstytucją trwa 6 lat. Jeszcze w końcu czerwca Zgromadzenie Ogólne Sędziów SN w przyjętej jednogłośnie uchwale podkreśliło, że sędzia Gersdorf pozostaje zgodnie z Konstytucją RP I prezesem Sądu Najwyższego do dnia 30 kwietnia 2020 r. Jak informował zespół prasowy SN, sędzia Gersdorf nadal przychodzi do pracy w SN. W połowie września wiceszef Kancelarii Prezydenta Paweł Mucha poinformował PAP, że pracami SN będzie kierować najstarszy stażem prezes Izby SN, czyli w praktyce prezes Dariusz Zawistowski. Kierujący wcześniej pracami SN prezes Józef Iwulski oraz 6 innych sędziów otrzymali pismo prezydenta zawiadamiające o przejściu w stan spoczynku.",,
Prezydent objął patronatem obchody 100. rocznicy utworzenia archiwów państwowych,"Przypadające w tym roku obchody 100. rocznicy utworzenia archiwów państwowych zostały objęte Patronatem Narodowym Prezydenta Rzeczypospolitej Polskiej Andrzeja Dudy. „W przekonaniu, że Państwa praca dobrze służy kontynuowaniu wspaniałej tradycji i rozwojowi archiwistyki polskiej; z życzeniami dalszych sukcesów w działaniach na rzecz dobra wspólnego” – czytamy w treści dyplomu.","Rok 2019 jest dla archiwów państwowych czasem szczególnym, ze względu na przypadający w nim jubileusz 100-lecia powołania państwowej sieci archiwalnej. 7 lutego 1919 r. Naczelnik Państwa Józef Piłsudski podpisał Dekret o organizacji archiwów państwowych i opiece nad archiwaliami. Dokument ten określił misję państwowej służby archiwalnej jako trwałe zachowanie świadectw dziejów narodu polskiego.Jak poinformowała Naczelna Dyrekcja Archiwów Państwowych, prezydent RP Andrzej Duda objął patronat nad obchodami utworzenia archiwów.„W stulecie odzyskania niepodległości; dla uczczenia wszystkich, których wspólnym staraniem nasza Ojczyzna odrodziła się po latach niewoli, którzy budowali struktury i tworzyli instytucje suwerennego państwa polskiego, wśród nich – archiwa państwowe; w uznaniu dla starań organizatora – Naczelnej Dyrekcji Archiwów Państwowych za upamiętnianie dokonań pokoleń polskich archiwistów, ich zasług w gromadzeniu, digitalizacji i udostępnianiu archiwaliów Rzeczypospolitej; w przekonaniu, że Państwa praca dobrze służy kontynuowaniu wspaniałej tradycji i rozwojowi archiwistyki polskiej; z życzeniami dalszych sukcesów w działaniach na rzecz dobra wspólnego” – czytamy w treści dyplomu.",,
Postawienie Adamowiczowi zarzutów i wykluczenie z partii. To wszystko działo się za rządów PO-PSL,"„Przez wiele tygodni Prezydent Adamowicz był celem kampanii nienawiści ze strony aparatu władzy” – napisał na Twitterze Donald Tusk. Podobny zarzut stawiają politycy tzw. totalnej opozycji. Tymczasem to za rządów byłego premiera (w 2013 r.) podległe mu CBA zawiadomiło prokuraturę ws. Adamowicza, a następnie rozpoczęło się prokuratorskie śledztwo zakończone postawieniem zarzutów. Skończyło się to wykluczeniem go z partii, a równolegle były prezydent Gdańska stał się przedmiotem krytycznych publikacji w liberalno-lewicowych mediach, takich jak „Gazeta Wyborcza”, TVN i „Newsweek”.","9 marca 2015 r. prezydent Gdańska Paweł Adamowicz usłyszał zarzuty w poznańskiej Prokuraturze Apelacyjnej ws. podania nieprawdziwych danych w swoich oświadczeniach majątkowych. Szefem rządu PO-PSL była wówczas Ewa Kopacz, a prezydentem Bronisław Komorowski. Poznańska prokuratura zajęła się sprawą po tym, gdy w 2013 r. (premierem był wówczas Donald Tusk) otrzymała zawiadomienie z (kierowanego przez Pawła Wojtunika i podległego premierowi Tuskowi) CBA.   – Podejrzany złożył wyjaśnienia, ich treść będzie przez nas weryfikowana. Czy przyznał się do zarzutów? W tej chwili nie podam takich szczegółów – mówiła Hanna Grzeszczyk z poznańskiej Prokuratury Apelacyjnej.  Gdy w 2013 r. CBA złożyło doniesienie na prezydenta Gdańska, Paweł Adamowicz tłumaczył, że kilka razy się pomylił, wypełniając oświadczenia majątkowe. Pominął fakt posiadania jednej z nieruchomości, którą wcześniej kupił. Nie podał też zysków z jednego z funduszów inwestycyjnych. Śledczy nie chcieli ujawniać, co jeszcze zarzucało mu Biuro, wiadomo było tylko, że postawili Adamowiczowi sześć zarzutów, a kontrola jego oświadczeń dotyczyła lat 2007-12.  Sprawa dotyczyła m.in. mieszkań na terenie Jelitkowa, które włodarz Gdańska miał zakupić po promocyjnej cenie, a w zamian ratusz miał uchwalić korzystny dla dewelopera miejscowy plan zagospodarowania przestrzennego. W grudniu 2015 r. prokuratura apelacyjna w Poznaniu – gdzie toczyło się śledztwo ws. nieprawidłowości w oświadczeniach majątkowych prezydenta – zakończyła postępowanie na próbny okres dwóch lat. Przedstawione w marcu 2015 r. zarzuty wobec Pawła Adamowicza Sąd Rejonowy w Gdańsku umorzył rok później. Uznano jednak winę prezydenta Gdańska i nakazano mu zapłatę 40 tys. zł na cel społeczny.   Przeciwko umorzeniu sprawy Adamowicza protestowała prokuratura regionalna w gdańsku już w maju 2016 r., a trzy miesiące później śledztwo w sprawie podjął też Dolnośląski Wydział Zamiejscowy Departamentu ds. Przestępczości Zorganizowanej i Korupcji we Wrocławiu.   Proces Pawła Adamowicza ruszył ostatecznie we wrześniu 2017 r. po tym, jak Sąd Rejonowy w Gdańsku podjął się ponownego rozpatrzenia sprawy. W jego trakcie odczytano wyjaśnienia prezydenta, z których wynikało, że jego nieletnie córki otrzymały od pradziadków 311 i 175 tys. Zł. Żona prezydenta Magdalena Adamowicz, teraz europosłanka PO, miała odbierać te kwoty w gotówce, a Paweł Adamowicz – wpłacać na swoje konto. Tłumaczył, że środki stanowiły odrębny majątek jego dzieci. Paweł Adamowicz jeszcze przed rozpoczęciem kampanii samorządowej w 2018 r. rozmawiał o swoim starcie w wyborach w RMF FM. Prowadzący rozmowę dziennikarz pytał go, czy „nie boi się prowadzenia kampanii wyborczej zza krat” (rozmowę prowadzono w lutym 2018 r., niecałe pół roku po rozpoczęciu procesu).  – Sugeruje pan, że będę pierwszym więźniem politycznym reżimu Kaczyńskiego? – pytał dziennikarza.  Ten jednak słusznie zwrócił uwagę, że zarzuty korupcyjne wobec niego pojawiły się jeszcze przed objęciem władzy przez Prawo i Sprawiedliwość, a doniesienie CBA – blisko dwa lata wcześniej.",,
"Radość drużyny, szwy na twarzy Ponitki. Polacy po wygranej nad Rosją","Polska świętuje zwycięstwo swoich koszykarzy nad Rosjanami w trakcie mistrzostw świata w Chinach. Kamery zarejestrowały również to, jak cieszą się sami zawodnicy. Zaangażowanie polskiej drużyny w czasie meczu widać szczególnie na przykładzie Mateusza Ponitki – spotkanie sportowiec przypłacił dwoma szwami, które założono mu na twarzy.","W materiałach filmowych widać polską drużynę, razem z m.in. trenerem Mike'm Taylorem, świętujących zwycięstwo w szatni po meczu. Pojawiające się powszechnie słowa uznania dla Polaków są w pełni zasłużone, zważywszy na ich zaangażowanie. Widać je było doskonale na przykładzie Mateusza Ponitki. Pod koniec meczu Polak został przypadkowo uderzony w twarz przez innego zawodnika i musiał opuścić pole gry. Kiedy zawodnikowi założono dwa szwy, wrócił na boisko. – Lider zespołu Mateusz Ponitka, z rozciętą wargą, musiał zejść z boiska, ale wrócił na końcówkę i pomógł drużynie – opisywał sprawę Taylor. Polscy koszykarze wygrali z Rosją 79:74 w meczu drugiej fazy mistrzostw świata w Chinach. Zbliżyło to polską drużynę do udziału w ćwierćfinałach mistrzostw. Sprawę przesądziło ostatecznie późniejsze zwycięstwo Argentyńczyków nad Wenezuelczykami.",,
"Prezydent Finlandii docenił starania Putina, ale „linia sankcji obowiązuje”","– Odniosłem wrażenie, że (prezydent Rosji Władimir) Putin chce stworzyć lepsze relacje z Europą, szczególnie na polu gospodarczym – powiedział we wtorek prezydent Finlandii Sauli Niinisto podczas dorocznego spotkania z przedstawicielami fińskiej dyplomacji w Helsinkach.","Niinisto podkreślił, że „poprawa w relacjach Europy z Rosją na jednym torze jest jednak trudna bez postępu na drugim”. – Kiedy nie widać załagodzenia sytuacji w kwestii Krymu i Ukrainy, to wspólna europejska linia sankcji obowiązuje – zaznaczył fiński prezydent.Oceniając zaś dwustronne relacje sąsiedzkie z Rosją, Niinisto powiedział, że „są one tak dobre, jakie mogą być w obecnej sytuacji”.W ten sposób podczas spotkania z ambasadorami prezydent Finlandii odniósł się do dwóch rozmów z prezydentem Putinem, jakie odbył w ostatnim czasie (22 sierpnia w Soczi oraz 16 lipca podczas szczytu prezydenta USA Donalda Trumpa z Putinem w Helsinkach). Ład powojenny wystawiony na próbęNiinisto ocenił także kwestie porządku i bezpieczeństwa międzynarodowego, wskazując, że światowy ład oparty na regułach stworzonych po II wojnie światowej „jest teraz wystawiony na trudną próbę”, a „instytucje muszą zmierzyć się z trudnościami”. Podkreślił, że zdolność do działania Rady Bezpieczeństwa ONZ jest ograniczona, kiedy stali członkowie nie mogą znaleźć porozumienia, a zaostrzająca się wojna handlowa zagraża wiarygodności Światowej Organizacji Handlu (WTO). Prezydent Finlandii przypomniał, że w tych warunkach Europa musi mieć własną zdolność ochrony swoich obywateli. Podkreślił, że „NATO pozostaje fundamentem europejskiego bezpieczeństwa”, ale także w dużych europejskich państwach – członkach sojuszu „słychać donośne tony wzmocnienia europejskiej obronności”.",,
Włodzimierz Osadczy z Konfederacji współpracował z Ludmiłą Kozłowską,"Kandydat Konfederacji Korwin Braun Liroy Narodowcy do Parlamentu Europejskiego profesor Włodzimierz Osadczy był promotorem Ludmiły Kozłowskiej – podaje portal wpolityce.pl. Niedługo po tej publikacji portal niezalezna.pl poinformował, że Osadczy współpracował także z Kozłowską w Fundacji „Dialog na Rzecz Rozwoju” z Lublina.","Niezalezna.pl informuje, że Ludmiła Kozłowska, szefowa Fundacji Otwarty Dialog, w oficjalnym biogramie przedstawiała się jako „koordynator projektów międzynarodowych” w fundacji „Dialog na Rzecz Rozwoju z Lublina”. Później dopiero powstała Fundacja Otwarty Dialog. Jak czytamy na portalu, jej pierwszy adres jest identyczny, jak siedziba fundacji, w której władzach zasiada Włodzimierz Osadczy. Z kolei portal wpolityce.pl poinformował wcześniej, że Włodzimierz Osadczy był promotorem pracy doktorskiej Ludmiły Kozłowskiej. Włodzimierz Osadczy kandyduje do Parlamentu Europejskiego z list Konfederacji Korwin Braun Liroy Narodowcy, z trzeciego miejsca na liście lubelskiej. Zaraz po ogłoszeniu jego decyzji o kandydowaniu do europarlamentu, media informowały, że Osadczy służył w armii sowieckiej, co sam potwierdził (urodził się i wychował w Łucku na terenie Ukraińskiej SRS). Ludmiła Kozłowska (prezes Fundacji Otwarty Dialog) i jej mąż Bartosz Kramek (przewodniczący Rady Fundacji, Polak) uważali wydalenie za represje za działania podejmowane przez nich w przestrzeni publicznej, w tym udział w protestach przeciw reformie sądownictwa.  W lipcu 2018 r. Kramek opublikował na Facebooku 16 tez wzywających do nieposłuszeństwa obywatelskiego celem obalenia rządu Zjednoczonej Prawicy. Dopuszczał metodę siłową. Apel do polityków UE o wspólny sprzeciw i żądanie cofnięcia zakazu wjazdu na teren UE dla Ludmiły Kozłowskiej podpisali m.in. były prezydent Lech Wałęsa oraz Seweryn Blumsztajn, Róża Thun, Michał Boni, Tomasz Lis, Elżbieta Bieńkowska, Sławomir Nowak, Leszek Balcerowicz, Radosław Sikorski, Michał Szczerba, Marcin Święcicki i Ryszard Schnepf. Wśród sygnatariuszy byli również zagraniczni europosłowie. Domagali się umożliwienia powrotu Ukrainki „do swojego domu w Unii Europejskiej”, najlepiej poprzez nadanie jej obywatelstwa któregoś z krajów członkowskich.  W petycji oskarżono władze polskie o wykorzystanie przepisów dotyczących strefy Schengen do „politycznego prześladowania”. Niedługo potem Ludmiła Kozłowska otrzymała prawo pobytu w Belgii. Kozłowska pochodzi z Sewastopola. W marcu 2014 roku mieszkańcy w referendum opowiedzieli się za przyłączeniem miasta do Federacji Rosyjskiej. Po aneksji Krymu przez Rosję, jesienią 2014 roku, Ludmiła Kozłowska otrzymała rosyjski paszport.",,
Oszustwo wyborcze? Nerwowa reakcja Sławomira Nitrasa na pytanie dziennikarza TVP,"Sławomir Nitras, dotychczasowy lider koszalińskiej listy wyborczej Koalicji Obywatelskiej, ostatecznie otrzymał pierwsze miejsce w okręgu szczecińskim. Dziennikarz TVP zapytał posła, czy nie uważa,  że „to jest swego rodzaju oszustwo wyborcze”, bo zbierał podpisy pod listami, a ostatecznie zmienił okręg, z którego startuje. Sławomir Nitras na to pytanie zareagował bardzo nerwowo i nie udzielił jednoznacznej odpowiedzi.","Sławomir Nitras pierwotnie miał startować w wyborach do Sejmu jako lider koszalińskiej listy Koalicji Obywatelskiej. Ostatecznie wystartuje jako jedynka w okręgu szczecińskim. Jego miejsce w Koszalinie zajął senator Piotr Zientarski. Dziennikarz TVP Info postanowił zapytać o te zmiany posła PO, jednak Sławomir Nitras bardzo nerwowo zareagował na zadane pytanie.– Chciałem zapytać o te zmiany na listach, panie pośle. Czy pan uważa, że to jest swego rodzaju oszustwo wyborcze, że zbierał pan podpisy pod listami, a teraz pan zmienia okręg? – zapytał dziennikarz.– Proszę pana, czy pan mnie zna? – zapytał Nitras i dodał: „Niech pan na mnie nie krzyczy”.",,
"Żyd ocalony z Holokaustu: Nie wrócę do Izraela, póki Katz nie przeprosi Polaków","Ocalony z Holokaustu Edward Mosberg wezwał szefa izraelskiego MSZ Israela Katza do przeprosin za słowa o genetycznym antysemityzmie Polaków. Chodzi o wypowiedź z lutego 2019 r. Mosberg zapowiada, że nie przyjedzie do Izraela, zanim Katz nie przeprosi.","Urodzony w Polsce Żyd, który był więźniem niemieckich obozów w Płaszowie i Mauthausen-Gusen, pojawił się w Warszawie na uroczystości z okazji setnych urodzin Sprawiedliwego Wśród Narodów Świata Józefa Walaszczyka. 93-letni Edward Mosberg przypomniał tegoroczną wypowiedź Israela Katza, który cytując słowa byłego izraelskiego premiera, stwierdził, że „Polacy wyssali antysemityzm z mlekiem matki”. – To nie tylko zniewaga wobec Polaków i Polski; to zniewaga chrześcijaństwa na całym świecie. Zdecydowałem, że tak długo, jak ta osoba nie przeprosi, nigdy nie wrócę do Izraela – oświadczył urodzony w Krakowie Żyd.",,
„Rodzisz czy zapładniasz?”. Kukiz tłumaczy się ze swoich szokujących wpisów,"„W związku z sytuacją, że utraciłem kontrolę nad swoim kontem na Tweeterze, zmuszony jestem konto zlikwidować, co uczynię jutro o 8smej rano” – napisał na Twitterze  Paweł Kukiz. Szef Kukiz`15 tłumaczy w ten sposób wulgarne wpisy, które pojawiły się na tej platformie w nocy z piątku na sobotę. Najbardziej kontrowersyjny z  wpisów zniknął już z Twittera.","  Ostatnio Kukiz nie był aktywny na Twitterze. Jego poprzedni wpis datowany jest na 17 czerwca br.W czasie samorządowej kampanii wyborczej Marek Jakubiak był kandydatem Kukiz`15 na prezydenta Warszawy. Podczas konwencji ruchu doszło do niecodziennej sytuacji. Lider ugrupowania oznajmił, że Jakubiak nie ma wielkich szans na objęcie stanowiska prezydenta stolicy, a także, że jego „sympatia jest akurat niekoniecznie mocno nakierowana na naszego kandydata, mam również inne osoby, którym mocno kibicuję dla dobra Warszawy”.",,
„Będzie świetny!”. Trump gratuluje Johnsonowi,"Prezydent USA Donald Trump pogratulował Borisowi Johnsonowi objęcia stanowiska przywódcy brytyjskich konserwatystów. Amerykański prezydent wyraził przekonanie, że Johnson będzie znakomitym premierem Wielkiej Brytanii.","„Gratulacje dla Borisa Johnsona z powodu objęcia stanowiska nowego premiera Zjednoczonego Królestwa. Będzie świetny!” – napisał na Twitterze Donald Trump, który już wcześniej pozytywnie wypowiadał się na temat nowego przywódcy brytyjskich konserwatystów. W ubiegły piątek amerykański prezydent zadeklarował, że Johnson  mu się podoba. – Uważam, że poprzednia premier nie poradziła sobie z brexitem, to katastrofa. Myślę, że Boris to wyprostuje. Lubię Borisa Johnsona. To inny rodzaj polityka, ale o mnie mówią to samo. Lubię go, będzie nam się dobrze współpracować – mówił Trump, przewidując dobre relacje z Wielką Brytanią pod przywództwem Johnsona. Komentatorzy w Stanach Zjednoczonych zwracają uwagę na bliskość ideologiczną Johnsona i Trumpa oraz podobieństwa programowe – między innymi w sprawie imigracji. Obaj deklarują ponadto, że przywrócą „wielkość” swoim krajom.",,
Skłonność do marihuany jest dziedziczna,"Dzieci osób palących marihuanę w wieku kilkunastu lat są bardziej narażone na pójście w ślady rodziców, nawet jeśli już dawno przestali używać popularnej „trawki” – informują naukowcy na łamach pisma „Psychology of Addictive Behaviors”.","Naukowcy z University of Washington w Seattle poddali analizie dane dotyczące 360 rodzin (rodzice i najstarsze dziecko). Pierwsze informacje dotyczące palenia marihuany zebrano w latach 80., gdy rodzice byli jeszcze nastolatkami. Wywiady przeprowadzano także na późniejszych etapach ich życia, a następnie gromadzono dane dotyczące dzieci tych osób (w wieku od 10 do 20 lat).Zgodnie z oczekiwaniami dzieci osób regularnie palących marihuanę 4,5-krotnie częściej same sięgały po marihuanę i 2,75-krotnie częściej po alkohol w porównaniu z dziećmi osób, które nie paliły marihuany. W porównaniu z dziećmi uczestników, którzy nie palili marihuany, potomstwo osób palących w wieku szkolnym sięgały po marihuanę 2,5-krotnie częściej, a po alkohol – 1,8-krotnie częściej (nawet jeśli rodzice już od dawna nie stosowali marihuany). Palenie marihuany przez kolejne pokolenie przekładało się na gorsze wyniki w szkole.Dzieci osób, które po raz pierwszy sięgnęły po marihuanę po 20. roku życia, nie były bardziej niż grupa kontrolna narażone na stosowanie używek, jednak w tej grupie także zaobserwowano gorsze wyniki w nauce.„Jak wykazały wcześniejsze badania, osoby stosujące marihuanę w wieku kilkunastu lat funkcjonują gorzej w okresie aktywnego użytkowania, a w późniejszych latach osiągają mniej zarówno w zakresie wykształcenia, jak i pod względem finansowym niż osoby, które sięgnęły po marihuanę w późniejszym wieku lub wcale” – piszą autorzy.",,
PiS z ogromną przewagą. Trzy partie w Sejmie,"Gdyby w marcu odbyły się wybory parlamentarne, 44 proc. osób deklarujących udział w głosowaniu poparłoby PiS, 20 proc. głosowałoby na PO, 5 proc. na Kukiz'15; progu wyborczego nie przekroczyłyby PSL i Wiosna, które  uzyskałyby po 4 proc. głosów – wynika z marcowego sondażu CBOS.","PiS w porównaniu z badaniem z ubiegłego miesiąca zyskało 4 pkt proc., PO – 5 pkt proc. Notowania Kukiz'15 nie zmieniły się od ostatniego badania CBOS.Wiosna od lutego straciła 6 pkt proc., a PSL – 1 pkt proc.3 proc. uzyskałby SLD (wzrost o 1 pkt proc.), na 2 proc. mogłaby liczyć Nowoczesna (bez zmian). Po jednym procencie głosów uzyskałyby KORWIN (spadek o 1 pkt proc.), Partia Razem (bez zmian) i Partia Zieloni (wzrost o jeden pkt proc).14 proc. badanych nie umiało powiedzieć na kogo zagłosuje, 1 proc. odmówił odpowiedzi na to pytanie.",,
Topnieje przewaga PO,"Zmniejsza się dystans między głównymi pretendentami do zwycięstwa w wyborach parlamentarnych – wynika z sondażu Instytutu Badania Opinii Homo Homini dla Polskiego Radia. Gdyby wybory odbyły się 24 września, Platforma Obywatelska uzyskałaby 33,1 proc. głosów (35,4 proc. w sondażu sprzed tygodnia), a  Prawo i Sprawiedliwość  28,1 proc (25,7 proc. tydzień temu).","Sojusz Lewicy Demokratycznej mógłby liczyć na 12,2 proc. głosów – wobec 13,1 proc. w poprzednim sondażu.  Zyskuje również Polskie Stronnictwo Ludowe, na które swoje głosy oddałoby 8,7 proc. wyborców (wobec 6,2 proc. tydzień temu).   Nieznacznie zyskuje też Ruch Palikota, na który głosowałoby 3,8 proc. wyborców (wobec 2,7 proc. w poprzednim sondażu).   Bez szans na wejście do parlamentu byłaby natomiast Polska Jest Najważniejsza z 1,3 proc. głosów (wobec 0,8 proc. przed tygodniem).   Niskie notowania, także w okolicach 1 proc., ma również Polska Partia Pracy – Sierpień 80 i Nowa Prawica – Janusza Korwin-Mikkego.  Zmniejsza się odsetek osób deklarujących swój udział w nadchodzących wyborach. Spadł z 54,2 proc. przed tygodniem do  48,3 proc.  Badanie zostało przeprowadzone 24 września 2011 r. na próbie 1100 pełnoletnich Polaków, posiadających prawo wyborcze czynne.",,
Horała o publikacji „GW”: To przezabawna faktura,"Jako „przezabawną” określił fakturę opublikowaną w „Gazecie Wyborczej” przewodniczący komisji śledczej ds. wyłudzeń VAT Marcin Horała. Nie ma w Polsce firmy, w której księgowa by zaakceptowała tę fakturę – powiedział.","„Gazeta Wyborcza” ujawniła fakturę z czerwca 2018 r., którą wystawiła spółka Nuneaton, powołana przez spółkę Srebrna do budowy bliźniaczych wieżowców w centrum Warszawy. Jak podała „GW”, w sumie z podatkiem VAT austriacki biznesmen Gerald Birgfellner, który kierował Nuneatonem, chce od Srebrnej zapłaty 1 mln 580 tys. zł. Dziennik podkreśla, że jest to jedna z czterech faktur, którą miał wystawić Birgfellner.Według „GW” to właśnie brakiem faktur prezes PiS Jarosław Kaczyński miał uzasadniać odmowę wypłaty należnych Austriakowi pieniędzy. Gazeta dodała, że oryginały wszystkich faktur ma prokuratura.W rozmowie z TVN 24 Horała (PiS) określił opublikowaną przez „GW’ fakturę jako „przezabawną”. – Nie chodzi o to, żeby wyprodukować taką fakturę, bo każdy może napisać, wziąć kawałek papieru i wydrukować. W każdej tego rodzaju sytuacji chodziłoby o to, żeby te koszty udokumentować, żeby przedstawić rachunki za przejazdy, za noclegi – podkreślił.",,
Saryusz-Wolski o słowach Tuska: Pomylił dwie konstytucje,"– Pomylił dwie konstytucje – tak Jacek Saryusz-Wolski – europoseł, kandydat PiS do PE, skomentował w piątek w programie „Gość Wiadomości” słowa wystąpienia przewodniczącego Rady Europejskiej. Donald Tusk powiedział na Uniwersytecie Warszawskim m.in.: Nie może być tak, że władza raz do roku obchodzi święto konstytucji, a na co dzień konstytucję obchodzi. – Konstytucję 3 maja, która była nadzieją Polski, a potem, kiedy jej bieg został zatrzymany przez wojska carskie i Targowicę, była wolą i nadzieją narodu, pomylił z konstytucją z 1997 roku, którą przyjęto w referendum – 52 proc. – »za«, przy frekwencji 42 proc. – i o dziwo zatwierdzoną wówczas przez Sąd Najwyższy – powiedział gość TVP.",,,
"Franciszek: Naprawdę się boję. Wystarczy incydent, by rozpętać wojnę nuklearną","Papież Franciszek obawia się wojny nuklearnej. W rozmowie z dziennikarzami ostrzegał, że wystarczy incydent, aby taką wojnę wywołać.","– Naprawdę się boję. Jesteśmy na skraju. Wystarczy incydent, by rozpętać wojnę. Od tego kroku sytuacja grozi upadkiem. A zatem należy zniszczyć broń, zaangażować się na rzecz rozbrojenia nuklearnego – mówił Franciszek na pokładzie samolotu podczas podróży do stolicy Chile, Santiago. Zadane papieżowi pytanie, czy boi się wojny nuklearnej, miało związek z faktem, że wysłannicy światowych mediów otrzymali od Franciszka zdjęcie wykonane po zrzuceniu bomby atomowej przez Amerykanów na Nagasaki w 1945 roku. Na odwrocie fotografii przedstawiającej chłopca ze zwłokami małego dziecka widnieje napis: „Owoc wojny”.– Znalazłem to zdjęcie przypadkowo. To chłopiec ze swym braciszkiem na plecach, który czeka w kolejce do krematorium w Nagasaki po wybuchu. Poruszyło mnie, kiedy je zobaczyłem – wyjaśnił Franciszek. – Ośmieliłem się napisać tylko „owoc wojny” i potem dałem do powielenia, bo taki obraz porusza bardziej niż tysiąc słów – dodał.",,
„Różnice zbyt duże”. Po pół wieku negocjacji Szwajcaria wciąż daleko od umowy z Unią,"Prezydent Szwajcarii Ueli Maurer wyraził opinię, że do zawarcia przez jego kraj negocjowanej obecnie umowy o partnerstwie z Unią Europejską jest jeszcze daleko. Wskazał, że różnice stanowisk obu stron w najważniejszych kwestiach są zbyt duże.","– Uważam, że dopiero na początku przyszłego roku rozmowy znów nabiorą tempa – ocenił Maurer w okolicznościowym wywiadzie, jakiego udzielił szwajcarskiej telewizji publicznej SRF w przeddzień obchodzonego 1 sierpnia święta narodowego.– Negocjacje z UE prowadzimy już od blisko 50 lat. Pierwsze porozumienie o wolnym handlu zawarliśmy w 1972 r. Nie ma zatem większego znaczenia, czy porozumienie ramowe zostanie zawarte jesienią bieżącego roku, czy wiosną roku przyszłego – powiedział. Dodał, że Szwajcaria „ma czas i wykorzysta go, by wypracować dobre rozwiązanie”.Impas w rokowaniach ze Szwajcarią sprawił, że z dniem 1 lipca Unia Europejska zabroniła inwestorom z państw członkowskich zawierania transakcji na szwajcarskich giełdach. Odpowiedzią był zakaz handlowania aktywami szwajcarskimi na giełdach unijnych. Umowa ramowa miałaby zapewnić rutynowe akceptowanie przez Szwajcarię reguł jednolitego rynku Wspólnoty.",,
Kilka dni przed wyborami Netanjahu poleci do Rosji. Z Putinem „zsynchronizują zegarki”,"Premier Izraela Benjamin Netanjahu pojedzie w czwartek, na pięć dni przed wyborami parlamentarnymi w tym kraju, do Moskwy, gdzie spotka się z prezydentem Rosji Władimirem Putinem – poinformowała kancelaria szefa rządu izraelskiego.","W oświadczeniu kancelarii nie podano, jakie tematy omówią przywódcy.Wcześniej Netanjahu przekazał dziennikarzom, że rozmawiał z Putinem telefonicznie o sytuacji w Syrii. W kraju tym od ponad ośmiu lat trwa wojna domowa, w której Rosja pomaga prezydentowi Baszarowi el-Asadowi.Izraelskie władze obawiają się, że bojownicy Hezbollahu lub Iranu, sojusznicy Asada, mogą z terytorium Syrii atakować cele w państwie żydowskim. Siły powietrzne Izraela wielokrotnie przeprowadzały naloty na pozycje tych oddziałów.Doniesienia o wizycie premiera Izraela w Moskwie potwierdził rzecznik Kremla Dmitrij Pieskow. – Odbędą się krótkie, szybkie, robocze rozmowy. (Putin i Netanjahu) zsynchronizują zegarki – ozmajmił Pieskow.",,
Ostatnie weekendowe konwencje przed wyborami samorządowymi,W Krakowie odbędzie się dziś regionalna konwencja Prawa i Sprawiedliwości. Konwencja wyborcza Koalicji Obywatelskiej odbędzie się dziś w Legnicy (Dolnośląskie). W Warszawie odbędzie się konwencja wyborcza koalicji SLD Lewica Razem. Także w stolicy odbędzie się Konwencja samorządowa Kukiz'15.,"Regionalna konwencja Prawa i Sprawiedliwości z udziałem prezesa PiS Jarosława Kaczyńskiego i premiera Mateusza Morawieckiego W Krakowie odbędzie się dziś w Krakowie. Spotkanie rozpocznie się o godz. 12 w Centrum Kongresowym Holiday Inn. Zaplanowane jest wystąpienie prezesa PiS oraz premiera.Po konwencji premier Mateusz Morawiecki ma pojechać PiS-busem na spotkania wyborcze w Rzozowie, Wieliczce, Bochni i Brzesku. Z kolei Jarosław Kaczyński uda się na spotkanie z mieszkańcami Nowego Sącza.Koalicja ObywatelskaKonwencja wyborcza Koalicji Obywatelskiej odbędzie się dziś w Legnicy (Dolnośląskie). W konwencji wezmą udział przewodniczący PO Grzegorz Schetyna oraz szefowa Nowoczesnej Katarzyna Lubnauer. Kandydatem Koalicji Obywatelskiej na prezydenta Lednicy jest obecny radny miejski PO Jarosław Rabczenko. Koalicja SLD Lewica Razem Przed południem w Warszawie odbędzie się konwencja wyborcza koalicji SLD Lewica Razem pod hasłem: „Wiemy jak to zrobić!”. Na konwencji, podczas której mają zostać zaprezentowane założenia programowe komitetu, planowane są wystąpienia przewodniczącego Sojuszu Włodzimierza Czarzastego i b. prezydenta Aleksandra Kwaśniewskiego.Gośćmi specjalnymi konwencji będą byli premierzy rządów SLD: Marek Belka i Włodzimierz Cimoszewicz, szef Ogólnopolskiego Porozumienia Związków Zawodowych Jan Guz, prezydent Federacji Stowarzyszeń Służb Mundurowych Zdzisław Czarnecki oraz liderzy ugrupowań wchodzących w skład skupionej wokół SLD koalicji.W konwencji nie będzie uczestniczył b. premier i wieloletni przewodniczący Sojuszu Leszek Miller, który jest przeciwnikiem wystawienia przez tę partię Andrzeja Rozenka w wyborach na prezydenta stolicy.Ruch Kukiz’15Dziś w warszawskim klubie Hybrydy odbędzie się Konwencja samorządowa Kukiz'15, podczas której zaplanowano wystąpienia lidera ruchu Pawła Kukiza oraz wicemarszałka Sejmu Stanisława Tyszki, prezentację kandydata na prezydenta stolicy Marka Jakubiaka oraz prezentację „jedynek” do Rady Warszawy i sejmiku Mazowsza.Podczas konwencji zostaną również zaprezentowane dwa nowe spoty wyborcze Jakubiaka. Kandydat będzie podczas konwencji występował kilkukrotnie prezentując główne postulaty swojego programu: m.in. rozwiązania z zakresu mieszkalnictwa, projektu Smart City, głosowania mieszkańców przez internet ws. bieżących spraw dla miasta, zarządzania ruchem w Warszawie, Banku Warszawskiego czy działań dotyczących budowania tożsamości Warszawy.",,
Zwolennicy PiS ufają prezydentowi,"Według ostatniego badania CBOS, na które powołuje się „Gazeta Wyborcza”,  Bronisławowi Komorowskiemu ufa aż 52 proc. zwolenników PiS. Nie ufa 28 proc.","Komorowski w sondażach zaufania poprawia notowania od początku kadencji. Jest dziś niekwestionowanym liderem: (72 proc. wskazań, premier Donald Tusk – 44 proc., prezes PiS Jarosław Kaczyński – 27 proc.). 65 proc. Polaków chwali też pracę prezydenta na tle Sejmu czy rządu. Także w tym badaniu prezydenta niespodziewanie docenia co drugi wyborca PiS, akrytykuje zaledwie co trzeci.– To już teraz gigantyczny problem dla PiS przed wyborami prezydenckimi w 2015 r. Tak wysokie notowania miał Aleksander Kwaśniewski i wygrał reelekcję w I turze –  przypomina były polityk PiS, na którego powołuje się gazeta.",,
"Groził, wymusił kurs, później ukradł taksówkę. Kim jest napastnik?","Policjanci ze Szczecina opublikowali zdjęcia mężczyzny, który najpierw zmusił kierowcę taksówki, by ten go przewiózł, a potem ukradł pojazd. Każdy, kto ma jakiekolwiek informacje na temat napastnika, jest proszony o kontakt z policją.","Do zdarzenia doszło w niedzielę po godz. 18 przy ul. Heleny w Szczecinie. Niezidentyfikowany mężczyzna wsiadł do taksówki, groził kierowcy i wymusił przejazd. Po wszystkim ukradł mu auto, które porzucił kilka ulic dalej.  Jak opisuje szczecińska policja, mężczyzna jest w wieku około 30-35 lat. Ma krótkie włosy w kolorze ciemny blond, wygolone boki głowy, nie ma brody ani wąsów. Był ubrany w czarną skórzaną kurtkę, jeansowe spodnie wytarte na nogawkach. Miał przy sobie czarną torbę sportową.  Osoby, które mają jakiekolwiek informacje na temat tożsamości podejrzewanego lub jego obecnego miejsca pobytu, bądź były świadkiem zdarzenia, proszone są o stawienie się osobiście w budynku Komisariatu Policji Szczecin Niebuszewo przy al. Papieża Jana Pawła II, Można też dzwonić pod numer tel.  (91) 82 14 578.",,
Umowa o wolnym handlu między USA i UE zagrożeniem dla polskiego rolnictwa?,"– To jest zagrożenie nie tylko dla polskiego, ale również dla całego rolnictwa unijnego. Średnia wielkość gospodarstwa w USA to ponad 180 ha, czyli dziesięciokrotnie więcej niż w UE i ponad dwudziestokrotnie więcej niż w Polsce. Daje to olbrzymią przewagę rolnikom amerykańskim. Do tego dochodzi inna, bardziej wydajna, bo oparta o GMO technologia upraw – powiedział portalowi tvp.info Marek Zagórski, prezes Fundacji Europejski Fundusz Rozwoju Wsi Polskiej. Zagórski komentował negocjowaną obecnie umowę o wolnym handlu pomiędzy USA a UE (TTIP).","W sobotę w Jasionce (w pobliżu Rzeszowa) odbywa się doroczna konferencja poświęcona obecnej sytuacji polskiego rolnictwa i rozwojowi wsi, organizowana przez Fundację Europejski Fundusz Rozwoju Wsi Polskiej. W tym roku tematem jest: „Unia Europejska. Wspólnota problemów czy szans?"". Konferencja związana jest także z  25-leciem powstania Fundacji EFRWP. O wyzwaniach polskiego rolnictwa rozmawiają m.in. Jerzy Buzek, były przewodniczący Parlamentu Europejskiego, Marek Sawicki, minister rolnictwa oraz Danuta Hübner, przewodnicząca Komisji Spraw Konstytucyjnych Parlamentu Europejskiego.                                                teraz odtwarzaneByły minister rolnictwa: polscy rolnicy umieją konkurować z najlepszymi farmerami Unii Europejskiej Amerykańscy rolnicy mają ogromną przewagę na EuropąMarek Zagórski, prezes EFRWP, przed konferencją skomentował dla portalu tvp.info najważniejsze wyzwania i zagrożenia, przed którymi, według niego, stoi europejskie i polskie rolnictwo.Jednym z największych wyzwań bez wątpienia jest negocjowana właśnie umowa o wolnym handlu pomiędzy USA a UE. Z jednej strony, jak zaznacza Zagórski, ogromny amerykański rynek stwarza możliwości zbytu, ale z drugiej przewaga rolnictwa amerykańskiego nad europejskim niesie za sobą zagrożenia. – To jest zagrożenie nie tylko dla polskiego, ale również dla całego rolnictwa unijnego. Średnia wielkość gospodarstwa w USA to ponad 180 ha, czyli dziesięciokrotnie więcej niż w UE i ponad dwudziestokrotnie więcej niż w Polsce. Daje to olbrzymią przewagę rolnikom amerykańskim. Do tego dochodzi inna, bardziej wydajna, bo oparta o GMO technologia upraw – powiedział prezes EFRWP.                                                teraz odtwarzaneByły minister rolnictwa: GMO nie jest zagrożeniem TTIP otworzy europejskie rynki dla amerykańskiego drobiu Zagórski dodał, że obowiązujące dzisiaj ograniczenia powodują, że na przykład konserwowane chemicznie kurczaki amerykańskie – czyli o dłuższym okresie przechowywania, nie konkurują z drobiem z UE. Po wejściu w życiu umowy TTIP to się zmieni.– Dzisiaj sprowadzamy z USA m.in. śrutę sojową, która jest podstawowym komponentem białkowym pasz dla drobiu. Sprowadzenie tony śruty kosztuje niewiele mniej niż sprowadzenie tony drobiu. To na pewno będzie problem dla polskich hodowców – zaznaczył prezes EFRWP.                                                teraz odtwarzaneJerzy Buzek: Na polskiej wsi muszą powstawać nowe miejsca pracy dla młodych Zbyt dużo małych gospodarstw i wciąż zbyt mało nowoczesneMarek Zagórski zwrócił też uwagę z jakimi problemami boryka się obecnie polskie rolnictwo. Wymienił ich kilka. – Problemem jest na pewno struktura obszarowa i  jej bardzo duże zróżnicowanie terytorialne: od bardzo małych gospodarstw na południowym wschodzie Polski do dużych i bardzo dużych gospodarstw na zachodzie i północy kraju. Jeżeli chcemy, a powinniśmy, poszerzać grupę gospodarstw zorientowanych rynkowo, to musimy zapewnić dopływ ziemi, zwłaszcza dla gospodarstw średnich, a skutecznie temu przeciwdziała między innymi system płatności obszarowych – mówił prezes EFRWP. Zwrócił tez uwagę, że polskie rolnictwo wciąż wymaga ciągłego unowocześniania, które niekoniecznie oznacza kupowanie nowych maszyn. – Chodzi przede wszystkim o dostęp do nowych technologii upraw, lepsze współdziałanie rolnictwa z nauką oraz wsparcie instrumentami zabezpieczającymi przed ryzykami, takimi jak klęski żywiołowe czy duże wahania cen – zaznaczył Zagórski.                                                teraz odtwarzaneUnia Europejska, to wspólnota problemów czy szans? Grupy producenckie szansą dla rolnictwa?Zagórski zwrócił uwagę, że polskie rolnictwo mogłoby być bardziej konkurencyjne, gdyby rolnicy ściślej współpracowali m.in. w ramach tzw. grup producenckich. – Grupy nie są na pewno panaceum na wszystkie problemy, ale z całą pewnością mogą wspomagać swoich członków w obniżeniu kosztów produkcji i w uzyskiwaniu lepszych cen. Przede wszystkim powinny jednak zagospodarowywać inne ogniwa łańcucha dostaw, takie jak przetwórstwo i handel. Niektórym wychodzi to już bardzo dobrze, ale jeszcze wiele jest w tym zakresie do zrobienia – mówił prezes EFRWP.  Wyróżnia nas produkcja drobiu, owoców, a przede wszystkim jabłekMarek Zagórski podsumowując opisał plusy i minusy polskiego rolnictwa. – Minusem jest na pewno słaba organizacja rolników. Plusem wysoka efektywność w niektórych rodzajach produkcji, w których jesteśmy liderem w Europie. Mam tu na myśli przede wszystkim produkcję drobiu i owoców, a w szczególności jabłek – podkreślił Zagórski.                                                teraz odtwarzaneArtur Balazs o polskim rolnictwie: więcej szans niż zagrożeń",,
Sukces prawicy w II turze francuskich wyborów lokalnych,"Drugą turę wyborów lokalnych we Francji przegrała rządząca lewica – wynika ze wstępnych wyników wyborczych. Wybory zakończyły się sukcesem prawicy, a także skrajnie prawicowego Frontu Narodowego. – To wyraz nieufności ze strony wyborców – oświadczył szef  socjalistycznego rządu Jean-Marc Ayrault.","Według wstępnych wyników, które w nocy z niedzieli na poniedziałek podało francuskie MSW, prawica zdobyła 45,9 proc. głosów, lewica – 40,6 proc. Na Front Narodowy (FN), który wystawił swych kandydatów tylko w wybranych miastach, głosowało w II turze 6,8 proc. wyborców.Lewica wygrała w największych miastachLewica poniosła dotkliwe porażki w takich miastach jak Tuluza, Amiens, Reims, Angers, a także w ośrodkach uważanych dotychczas za jej historyczne bastiony, m.in. w Saint-Etienne, Limoges i Chambery.Zwyciężyła w największych miastach. W Paryżu socjalistka Anne Hidalgo pokonała kandydatkę konserwatywnej Unii na Rzecz Ruchu Ludowego (UMP), Nathalie Kosciusko-Morizet, i będzie pierwszą kobietą na stanowisku mera stolicy Francji. Lewica wygrała także m.in. w Lyonie i Strasburgu. „Wyborcy wyrazili swą nieufność wobec rządu”Socjalistyczny premier Jean-Marc Ayrault nie krył rozczarowania wynikami wyborów lokalnych, za które – jak powiedział – jest także odpowiedzialny. Jego zdaniem, wyborcy wyrazili swą nieufność wobec rządu. Socjalistyczny prezydent Francji Francois Hollande, dla którego wyniki wyborów są także bolesną porażką, już wcześniej zapowiedział zmiany w gabinecie.Kto zostanie premierem?Wśród kandydatów na nowego premiera pojawiają się obecni szefowie resortów spraw zagranicznych i wewnętrznych, Laurent Fabius i Manuel Valls, oraz przewodniczący Zgromadzenia Narodowego Claude Bartolone. Sondaż przedwyborczy do PEW najnowszym sondażu, przeprowadzonym przez instytut Ipsos/Steria, 24 proc. Francuzów deklaruje, że w majowych wyborach do Parlamentu Europejskiego będzie głosowało na konserwatywną UMP, 22 proc. na skrajnie prawicowy FrontNarodowy, a 22 proc. - na Partię Socjalistyczną (PS).",,
Radosław Sikorski rozmawia z Janem Kulczykiem [CAŁE NAGRANIE],"Portal tvp.info publikuje pełen zapis rozmowy byłego ministra spraw zagranicznych Radosława Sikorskiego z miliarderem Janem Kulczykiem. Na nagraniu z maja 2013 r. z restauracji Amber Room Kulczyk i Sikorski rozmawiają m.in. o Romanie Giertychu i tym, kogo „wykorzystali Rosjanie”. Ostrzegamy, że w trakcie nagranej rozmowy padają niecenzuralne słowa.","Po publikacji przez portal tvp.info fragmentów nieznanego dotąd nagrania rozmowy ówczesnego ministra spraw zagranicznych Radosława Sikorskiego z najbogatszym Polakiem Janem Kulczykiem, publikujemy nagranie w całości. W trakcie nagrania Kulczyk mówił m.in. o tym, kto „wykorzystał” Romana Giertycha. – Rosjanie o tym doskonale wiedzieli, że jak mnie ustrzelą, to nie będzie tego spiritus movens, który to wszystko (…) I Giertycha wykorzystali. Giertycha, tych wszystkich innych, wiesz… no co, faktycznie. Kaczmarek oczywiście był (…) dla mnie to są agenci rosyjscy – mówi na nagraniu miliarder. Rozmowa odbyła się w maju 2013 r. w Pałacyku Sobańskich w restauracji Amber Room w Warszawie. Kulczyk na nagraniu próbuje lobbować za swoimi projektami energetycznymi. Rozmowa w znacznej mierze dotyczy też polityki.",,
Leszek Miller: nie przyjąłbym pod swój dach islamskich uchodźców,"– Przyjmowanie lub nieprzyjmowanie migrantów nie leży w kompetencjach lokalnych samorządów. To jest polityka prowadzona przez instytucje państwa, głównie przez instytucje rządowe i sam rząd. Uważam, że jakąś grupę zweryfikowanych, prawdziwych uchodźców - to mogą być matki z dziećmi, syryjscy chrześcijanie - możemy do Polski przyjąć – stwierdził w wywiadzie dla „Super Expressu” b. premier Leszek Miller, obecnie komentator życia politycznego.","W opinii Millera „to muszą być osoby zweryfikowane przez odpowiednie służby”. – I musi być 100 proc. pewności, że to są ci ludzie, za których się podają – że to rzeczywiście uchodźcy – dodał.Były premier zapytany, ilu islamskich uchodźców powinna przyjąć Polska, odparł, że tylko 50 osób.– Ponieważ tzw. czarna lista, na której są Polska, Węgry i do niedawna Austria – a więc lista krajów, które nie chcą przyjmować uchodźców – została uszczuplona, bo Austriacy złożyli deklarację, że przyjmą 50 migrantów. I wtedy Bruksela wzięła ołówek i powiedziała – to my was skreślamy. To jaki jest problem, żeby Polska zrobiła to samo – stwierdził.",,
Jedzenie w tempie króla. Na bankiecie noblowskim obowiązuje dworski ceremoniał,"Podczas bankietu w sztokholmskim ratuszu obowiązuje ceremoniał dworski. Goście muszą np. dostosować się do tempa jedzenia króla Szwecji. Olga Tokarczuk została uhonorowana prestiżowym miejscem przy stole z królem Karolem Gustawem XVI. Po godzinie 23 obędzie się mniej oficjalna część – taneczna, która ma potrwać do godz. 2 w nocy.",,,
Samuel Pereira: Do czego prowadzi fejkowe dziennikarstwo?,"W świecie polityki co jakiś czas wybuchają nowe afery, prawdziwe lub urojone. Każda kolejna przypomina, że głównym problemem jaki trawi polskie media to jest „kalizm” i podwójne standardy. Jeśli większość mediów nie potrafi przyłożyć tej samej miary dwóm stronom politycznej walki, to demokracja na tym traci. Tak samo traci, gdy coraz więcej dziennikarzy przestaje przekazywać zweryfikowane informacje, tylko atakują fejkami. Jakoś tak się składa, że akurat zawsze ich ostrze skierowane jest w stronę PiS-u.","Loty marszałka Borusewicza sprzed lat nie interesowały nikogo, z kolei loty Kuchcińskiego stały się przyczyną tryliarda żółtych pasków, konferencji prasowych, tekstów w gazetach i internecie. Nie usprawiedliwiam marszałka Kuchcińskiego, ale protestuję przeciwko stosowaniu podwójny standardów. To właśnie przez tę „hienowatość” niektórych mediów, które ekipie PO wybaczą i przemilczą wszystko, a przeciwko obozowi PiS będą grzać dosłownie wszystko – prezydent Andrzej Duda lecąc do USA zdecydował się nie brać na pokład córki, tylko leciała prywatnie. Obiektywnie nie było takiej konieczności, miejsce w samolocie by się znalazło, a jest to w końcu córka polskiego prezydenta, ale subiektywnie Duda zapewne z obawy przed tabloidowym atakiem totalnych mediów, wybrał takie rozwiązanie.  A co się dzieje teraz, gdy w Warszawie przez kilka dni zrzuca się ścieki do Wisły? Słuchając mediów od „całej prawdy całą dobę” można odnieść wrażenie, że nic się nie stało, a oczyszczalnie w ogóle nie są potrzebne, bo przecież kiedyś ich nie było. Rząd zły, bo w ogóle wyszedł z propozycją pomocy prezydentowi Rafałowi Trzaskowskiemu, a miastami i wioskami na północ od Wisły nie ma się co przejmować, bo przecież to całe g… się w rzece rozcieńczy. Poziom ignorancji ludzi wydawałoby się inteligentnych poraża. Gdyby to samo stało się za rządów Patryka Jakiego, to rwetes byłby tak jak stąd do Brukseli, żółte paski, wrzeszczące nagłówki w kraju i za granicą, donosy do Brukseli i setki konferencji prasowych. Organizacje takie jak Greenpeace stać jedynie na komunikat o treści „Sytuacja jest poważna, ale zajmują się nią odpowiednie służby”. No tak, w końcu to nie puszcza, gdzie kornik był ważniejszy od drzew, dlatego wycinkę przedstawiono jako ekologiczny zamach stanu.  Takich przykładów jest mnóstwo, nie tak dawno mieliśmy z jednej strony niedopuszczalne pomysły dwóch sędziów i jednej internautki, co nazwano „farmą trolli”, a pewnej stacji „aferą w resorcie Ziobry”, mimo że sama zainteresowana dziś prowadzona przez totalne media mówi, że z szefem MS kontaktu nie miała, a jej pełnomocnicy przyznają, że żadnego wynagrodzenia nie otrzymywała, a jej aktywność wynikała z jej własnych przekonań. Z drugiej z kolei mieliśmy zorganizowaną machinę hejtu, najpierw w biurze poselskim Krzysztofa Brejzy, później w ratuszu Ryszarda Brejzy. Co zrobiły z tą sprawą media bliskie PO? Głównie przemilczały temat, bo przecież czytelnicy nie zasługują na taką wiedzę. Grzech najcięższy - fejk Początki fake newsów na dużą skalę w Polsce to wymyślenie i wstawienie przez Katarzynę Kolendę-Zaleską (TVN) w usta Jarosławowi Kaczyńskiemu słów „Prawdziwi Polacy”. Później były fejki smoleńskie, pijany generał, „jak nie wylądują to mnie zabije” itd. Wszystkie oczywiście nie skończyły się pociągnięciem do odpowiedzialności kłamców ani nawet przeprosinami. Większość kłamców dalej pracuje w mediach, ba, awansuje i poucza innych. Pamiętacie „informację”, że przeniesiono Marka Falentę do więzienia, o którym jego adwokaci nie wiedzą?  Fake news. Albo hasło „Zakaz handlu także w soboty” tej samej stacji? To samo. A hulajnogi, którymi mieli obok pomnika smoleńskiego jechać młodzi ludzie i za to ich aresztowano? Nie aresztowano, a oni nie jeździli obok, a po pomniku. Takich fejków jest co tydzień mnóstwo. Przechodzą bezkarnie i obniżają jeszcze bardziej zaufanie obywateli do mediów.  Demokracja nie jest idealna i dlatego są media. W założeniu powinny patrzeć politykom na ręce, informować o zagrożeniach, aferach, czy nieprawidłowościach. W tym sensie są bezpiecznikiem, gwarantem demokracji. Jeśli jednak media kłamią, to tracą ten walor i ich działanie przynosi odwrotny skutek – psuje demokrację. Jeśli w internecie pojawia się anonimowy wpis ze screenem nieznanego pochodzenia, z „informacją” że jakiś inny anonim to konkretny minister w rządzie Mateusza Morawieckiego, to dla rzetelnego dziennikarza obiektywnie nie jest to żadna informacja.  Co jednak robią od kilku dni niektórzy dziennikarze, wydawać by się mogło poważnych mediów? Podają tę informację, jakby była faktem. Naprawdę. W większości proszę państwa robią to w takiej formie: „jeśli to prawda, to…” albo „to nie fejk?” albo „czy to prawda?” albo „gdyby się okazało, że konto X jest ministrem Y to…” itd., itp. Jak można być dziennikarzem i zapominać, że rolą dziennikarza nie jest „pytać” internautów czy coś jest prawdą, czy nie, tylko samemu weryfikować informację. Bo jeśli dziennikarz nie potrafi tego robić bez pomocy internautów, to jaki z niego dziennikarz? A jeśli podaje „informację”, co do której prawdziwość jest bardziej niż wątpliwa, to kim się staje? Zwykłym przekaźnikiem fake newsa, narzędziem w politycznych rękach. To co wcześniej wychodziło już na papierze, w telewizji, czy w radiu, dziś dzięki Twitterowi ci sami dziennikarze pokazują w całej krasie. Ze szkodą dla demokracji.",,
SLD i Palikot pójdą razem 1 maja,"Trwają spekulacje na temat przyszłości lewicy. Z jednej strony Janusz Palikot oskarża Leszka Millera o to, że ten chciałby wejść do rządu. Z drugiej prowadzi z nim długie rozmowy.  Politycy doszli jednak do porozumienia w sprawie wspólnego wiecu na 1 maja „w obronie interesów ludzi pracy”.","– Dawno w Sejmie nie zarysował się tak wyraźny podział, nawet  terytorialny, bo podczas gdy tu w hallu głównym prawica świętowała opłatek z arcybiskupem Nyczem, dwaj lewicowi przywódcy w sejmowej restauracji „Hawełce” spotykali się by omawiać sprawy lewicy – relacjonowała z gmachu przy ul. Wiejskiej reporterka TVP Info Magda Gałczyńska. Lider SLD Leszek Miller i przywódca Ruchu Palikota jeszcze przed spotkaniem byli bardzo tajemniczy.  –  Dyskutujemy o związku partnerskim, nie tylko w formie ustawy, ale także między naszymi ugrupowaniami – powiedział Palikot.  Okazało się, że obaj politycy mają już wspólne plany. –  Potwierdziliśmy, że 1 maja w Sali Kongresowej razem zorganizujemy wiec w obronie interesów ludzi pracy, ale też wiec o charakterze europejskim, bo to będzie kolejna rocznica wejścia naszego kraju do UE, a obie nasze partie są silnie proeuropejskie  – powiedział Miller dziennikarzom po spotkaniu z Palikotem. Dodał, że do 1 maja ma być opracowany projekt wspólnej deklaracji, którazostanie przyjęta na wiecu. Palikot powiedział, że zapowiadaną deklarację roboczo można określić: „Korekta Kapitalizmu”. Poinformował też, że podczas wiecu można spodziewać sięwystąpienia byłego prezydenta Aleksandra Kwaśniewskiego i szefów obu partii. –  Zobaczymy do czego nas doprowadzą rozmowy z innymi organizacjami  – zaznaczył Palikot.  Pogłoski o przyszłości lewicy  Kilka godzin wcześniej przed spotkaniem Palikot sugerował, że Leszek Miller jest już po porozumieniu z PO i dąży do koalicji z nią. Dzięki temu lider SLD miałby zostać wicepremierem. Posłowie Sojuszu zaprzeczyli tym doniesieniom, natomiast politycy Platformy byli oburzeni. Nie zmienia to faktu, że Palikot powołując się na swoje źródła uważa, że premier Donald Tusk i Leszek Miller darzą się wzajemnym szacunkiem. Czy koalicja na wiosnę poszerzy się? Posłowie PO zaprzeczają i twierdzą, że koalicja z PSL jest „stabilna”. Innym wariantem politycznych układów jest lewica zjednoczona pod jednym sztandarem. Kto wtedy zostanie jej lidere?",,
Putin odrzuca oskarżenia ws. śmierci Skripala. „Całą naszą broń chemiczną zniszczyliśmy”,"Prezydent Rosji Władimir Putin odrzucił w niedzielę oskarżenia W. Brytanii, zarzucającej Moskwie próbę otrucia byłego agenta Siergieja Skripala. Powiedział, że Rosja jest gotowa do współpracy w tej sprawie, lecz do tego jest niezbędne zainteresowanie drugiej strony.","Putin, który w niedzielę wieczorem po zakończeniu wygranych wyborów wystąpił w swoim sztabie wyborczym w Moskwie, powiedział dziennikarzom, że nonsensowne jest sądzenie, że to Rosja stoi za otruciem Skripala i jego córki.Prezydent oznajmił, że Rosja nie posiada tej substancji, której użyto w ataku na Skripala, i że gdyby to był trujący środek bojowy, to ludzie zginęliby na miejscu - cytuje TASS słowa Putina. „Rosja nie ma takich środków, całą naszą broń chemiczną zniszczyliśmy pod okiem międzynarodowych kontrolerów” –  powiedział Putin.",,
Koreański Musudan eksplodował w powietrzu,"Przeprowadzona w czwartek w Korei Północnej próba pocisku balistycznego średniego zasięgu zakończyła się fiaskiem - poinformowali przedstawiciele ministerstwa obrony Korei Płd., na których powołują się agencje AFP i AP. To druga nieudana próba w ostatnich tygodniach.","Według przedstawiciela południowokoreańskich władz Pjongjang po raz drugi chciał przetestować nowy pocisk typu Musudan o zasięgu ponad 3 tys. km. Jak pisze Associated Press, taka rakieta teoretycznie mogłaby dosięgnąć np. amerykańskich baz w Azji i na Pacyfiku.Kolejna próbaPocisk, który został wystrzelony z okolic ośrodka wojskowego w Wonsan na wschodzie kraju, eksplodował i spadł na ziemię kilka sekund po starcie - podaje południowokoreańska agencja Yonhap. – Jest bardzo prawdopodobne, że próba ta była nieudana. Biorąc to pod uwagę Korea Płd. i Stany Zjednoczone przeprowadzają szczegółową ocenę sytuacji – dodał anonimowy przedstawiciel wojsk południowokoreańskich.Przedstawiciele władz Korei Płd. i USA twierdzą, że do poprzedniej próby rakietowej doszło 15 kwietnia w dniu urodzin założyciela Korei Płn., Kim Ir Sena. Również zakończyła się ona fiaskiem. Oficjalnie przedstawiciele władz nie potwierdzili jednak, że chodziło o pocisk Musudan. Tymczasem Korea Południowa twierdzi, że Pjongjang ćwiczy atak na Błękitny Pałac, czyli siedzibę władz w Seulu. Na dowód pokazała zdjęcia satelitarne przedstawiające makietę tego budynku, stworzoną przez Północ. Do czwartkowej, nieudanej próby doszło ponad tydzień przed rozpoczynającym się 6 maja kongresem rządzącej Partii Pracy Korei (PPK), na którym przywódca kraju Kim Dzong Un ma próbować umocnić swą władzę - twierdzą eksperci. Ostatnio północnokoreański reżim wystrzelił wiele pocisków rakietowych, które spadły do morza. Pjongjang protestował w ten sposób przeciwko corocznym manewrom wojsk USA i Korei Płd; Korea Płn. potępiła je jako ćwiczenia przed inwazją.Rezolucje bez wpływuPjongjang kontynuuje próby z rakietami balistycznymi mimo przyjętej 2 marca przez Radę Bezpieczeństwa ONZ rezolucji, która zdecydowanie zaostrzyła sankcje wobec Korei Płn. Rezolucja ta była odpowiedzią na przeprowadzony przez ten kraj 6 stycznia kolejny test z bronią nuklearną. Ponadto w lutym Korea Płn. wystrzeliła rakietę balistyczną dalekiego zasięgu, która umieściła na orbicie okołoziemskiej satelitę.Rezolucje ONZ zabraniają Korei Płn. prób z bronią jądrową oraz testów z rakietami balistycznymi. Nie zważając na te zakazy, Pjongjang nie ustaje w wysiłkach na rzecz zwiększenia swego potencjału wojskowego, w tym nuklearnego.                                                    Rzekoma replika Błękitnego Pałacu (fot. PAP/EPA/MINISTRY OF NATIONAL DEFENSE / HANDOUT)",,
Karykatura prezesa PiS ponownie na paradzie karnawałowej w Niemczech,Ulicami niemieckiego Düsseldorfu tradycyjnie przeszła karnawałowa parada. Maszerującym tłumom towarzyszyły platformy komentujące bieżące wydarzenia polityczne. Po raz kolejny pojawiła się figura dotycząca Polski.,"W ramach niemieckiego święta Rosenmontag odbywa się parada, której uczestnicy wyśmiewają się z polityków i komentują wydarzenia na świecie.Podczas tegorocznego marszu przedstawiono prezesa PiS Jarosława Kaczyńskiego na ukrzyżowanej figurze, która miałaby symbolizować liberalną Polskę. Platformie towarzyszyła grupa osób w stroju więźniów, która niosła transparent z napisem „Polska – więzień kościoła”. Instalację przygotował niemiecki artysta Jacques Tilly.Portal DoRzeczy.pl przypomina, że w poprzednich latach Polskę prezentowano na paradzie m.in. jako pobitą, zrozpaczoną kobietę, przygniecioną butem Jarosława Kaczyńskiego ubranego w mundur generała i w ciemnych okularach, co było jednoznacznym nawiązaniem do gen. Wojciecha Jaruzelskiego, albo w towarzystwie m.in. prezydentów Rosji Władimira Putina i Turcji Recepa Erdogana, oskarżanych o dyktatorskie zapędy.",,
„Te wyniki to bardzo dobry dla PiS prognostyk na wybory jesienne”,"– Oceniam te wyniki jednoznacznie jako zwycięstwo Prawa i Sprawiedliwości. To bardzo dobry wynik i bardzo dobry prognostyk przed jesiennymi wyborami. Taka jest tendencja, PiS w kolejnych eurowyborach zyskał coraz większe poparcie – ocenił w rozmowie z portalem tvp.info Artur Wróblewski, politolog z Uczelni Łazarskiego.","Jak zaznaczał Wróblewski, te wybory pokazały, że „Unia Europejska ma się bardzo dobrze, jest bardzo witalna”. – Frekwencja 43 proc. pokazała, że przekroczyliśmy ostatnią średnią unijną. Ludzie coraz bardziej interesują się politycznym wymiarem UE – wskazywał.– Mamy wreszcie UE, która jest podmiotem liczącym się w polityce wewnętrznej. Polacy w UE  zaczynają się czuć coraz lepiej – dodał. Wskazując na „porażkę Koalicji Europejskiej” w eurowyborach Wróblewski stwierdził, że to wszystko przez „brak kreatywnych pomysłów na Europę”. – Po drugie: misz-masz, mydło i powidło. KE nie sprawdziła się, bo jest w niej polityczny rozstrzał. Jest tam nawet lewica, która się kanibalizuje. Brak propozycji i kreatywności – oceniłWedług sondażu exit poll pracowni IPSOS dla TVP Info Prawo i Sprawiedliwość wygrywa wybory do Parlamentu Europejskiego, zdobywając 42,2 proc. głosów. Drugie miejsce z wynikiem 39,1 proc. zajmuje Koalicja Europejska. Trzecia jest Wiosna Roberta Biedronia (6,6 proc.). Próg wyborczy przekroczyła także Konfederacja (6,1 proc.). Pod progiem wyborczym znalazło się ugrupowanie (Kukiz’15) z 4,1 proc. i Lewica Razem (1,3 proc). Frekwencja w eurowyborach była najwyższa w historii i wyniosła 43 proc.",,
Pozamilitarne skutki paktu Ribbentrop-Mołotow. Setki Żydów wydanych Niemcom przez Sowietów,"Ścisła współpraca Związku Radzieckiego i nazistowskich Niemiec, która była następstwem paktu Ribbentrop-Mołotow, owocowała nie tylko na polu wojskowym. W latach 1939-1941 Sowieci przekazali Niemcom około 350 osób – w tym wielu Żydów. Także wśród ofiar masakry w Katyniu było około pół tysiąca Żydów. Anglojęzyczny kanał Telewizji Polskiej Poland In zwraca uwagę, że prezydent Rosji Władimir Putin zapomina o wielu zbrodniach, które Związek Radziecki popełnił przeciwko Żydom. Czy za tamte okrucieństwa przeprosi podczas Światowego Forum Holokaustu?",,,
Sędzia Mitera: Sąd Najwyższy użył przycisku atomowego,"– Sąd Najwyższy użył przycisku atomowego w postaci powołania się na możliwości, które dają traktaty europejskie. A jeżeli SN stosuje ten instrument, to również może to zrobić każdy sędzia. A to oznacza, że władza sędziów może być w ten sposób nieograniczona – wyjaśniał w „Gościu Wiadomości” dr Maciej Mitera, rzecznik Krajowej Rady Sądownictwa.","Krajowa Rada Sądownictwa zapowiedziała, że nie zastosuje się do postanowień SN o wstrzymaniu wykonalności uchwał Rady – o negatywnym zaopiniowaniu oświadczeń o woli dalszego orzekania przez troje sędziów SN. Jak wskazała KRS, wstrzymanie wykonalności uchwał jest niemożliwe, ponieważ opinie Rady zostały już przesłane do Kancelarii Prezydenta. KRS się nie ugnie Sędzia Maciej Mitera przekonywał, że KRS nie jest adresatem orzeczenia SN. – Jeżeli niektórzy twierdzą, że KRS winna zaprzestać naboru, to pytam: dlaczego? W naszej ocenie to orzeczenie nie dotyczy nas jako organu. Procedowaliśmy wnioski sędziów ubiegających się o przedłużenie orzekania, podjęliśmy stosowaną uchwałę i przesłali ją do prezydenta. Dlaczego mielibyśmy zaprzestać naboru osób na wakaty w SN? – dopytywał rzecznik KRS.",,
Na okupowany Krym przybył nielegalnie rosyjski pociąg pasażerski,Ukraińska prokuratura wszczęła śledztwo w sprawie nielegalnego przekroczenia granicy przez rosyjski pociąg pasażerski. Po raz pierwszy skład relacji Petersburg–Symferopol wjechał na okupowany Krym po niedawno otwartym moście przez Cieśninę Kerczeńską.,"Śledztwo wszczęła ukraińska prokuratura Autonomicznej Republiki Krym. Dotyczy nielegalnego przewozu osób przez granicę państwową Ukrainy, którego dopuściła się rosyjska kompania Grand Express. Dziś pociąg tej kompanii po czterdziestotrzygodzinnej podróży po raz pierwszy przywiózł rosyjskich pasażerów do Symferopola, następnie skład odjechał do Sewastopola. Połączenie kolejowe z Rosji na Krym jest możliwe dzięki ukończeniu przez Rosjan nielegalnego budowy mostu przez Cieśninę Kerczeńską. Przeprawa połączyła okupowany półwysep z Federacją Rosyjską. Budowę mostu Rosjanie rozpoczęli w 2016 roku. W zeszłym roku otworzyli część samochodową przeprawy, zaś część kolejową otworzył przedwczoraj Władimir Putin, który z rosyjskimi urzędnikami wjechał na nielegalnie zajęty Krym w lokomotywie w przedziale maszynisty.  Wydarzenie skrytykowała m.in. Unia Europejska. Jak napisanow oświadczeniu unijnej dyplomacji, Rosja po raz kolejny naruszyłasuwerenność i integralność terytorialną Ukrainy.",,
"MSZ: Nie ma informacji, by w wybuchu w Petersburgu ucierpieli Polacy","MSZ śledzi wydarzenia w Petersburgu i pozostaje w stałym kontakcie z konsulatem – poinformował Jakub Wawrzyniak, dyrektor biura rzecznika prasowego MSZ.  Podkreślił on, że na chwilę obecną MSZ nie posiada informacji, by w tragicznych wydarzeniach ucierpieli Polacy. Według najnowszy danych w zamachu w petersburskim metrze zginęło 9 osób, a ponad 20 zostało rannych.","Dyrektor biura rzecznika prasowego powiedział, że konsulat generalny w Petersburgu wyjaśnia, czy w zamachu ucierpieli polscy obywatele. MSZ składa kondolencje MSZ wyraził solidarność z ofiarami tragedii. – Mogę wyrazić współczucie i kondolencje, współczucie dla rodzin, które straciły swoich bliskich. Natomiast kto i dlaczego to zrobił, oczywiście nie wiemy – powiedział szef MSZ Witold Waszczykowski dziennikarzom w Luksemburgu, gdzie obywała się narada unijnych ministrów ds. zagranicznych.",,
„Tylko prezydent będzie mógł zapraszać na pokład rządowego samolotu”,"Z premierem oraz marszałkami Sejmu i Senatu będą mogły podróżować rządowym samolotem tylko osoby ściśle związane z wykonywaną misją, jedynie prezydent będzie miał swobodę w zapraszaniu gości na pokład – mówił w czwartek posłom wiceszef Kancelarii Prezesa Rady Ministrów Paweł Szrot.","Zaprezentował on członkom sejmowej Komisji Administracji i Spraw Wewnętrznych projekt ustawy o lotach najważniejszych osób w państwie. Komisja rozpoczęła pracę nad dokumentem. – Potrzeba takiej regulacji wynika z tego, że przepisów tej rangi, regulujących tę kwestię, po prostu nie było. Były one regulowane na poziomie znacznie niższym. Teraz zdecydowaliśmy się wejść poziom wyżej w hierarchii aktów prawnych i regulować tę kwestię na poziomie ustawowym – wyjaśnił Paweł Szrot na posiedzeniu komisji. Podkreślił, że ważnymi punktami ustawy jest to, kto może znajdować się na pokładzie rządowych samolotów, jak wygląda procedura organizacji i zgłaszania tych lotów oraz określenie ustawą, kto jest wśród „najważniejszych osób w państwie”. Wiceszef KPRM poinformował też, że ustawa ma uregulować kwestię tego, jakie loty mają status HEAD, kto może znajdować się na pokładzie rządowych samolotów wraz z najważniejszymi osobami w państwie oraz kto jest odpowiedzialny za wprowadzenie instytucji centralnego rejestru lotów. Jak dodał przedstawiciel wnioskodawców, według projektu misją oficjalną jest każdy lot prezydenta RP oraz loty pozostałych najważniejszych osób w państwie, jeżeli są one odbywane w celu realizacji zadań bezpośrednio związanych z pełnioną przez te osoby funkcją. – Projekt określa katalog osób, które mogą towarzyszyć najważniejszym osobom w państwie. Na pokładzie statku o statusie HEAD mogą znajdować się osoby ściśle związane z wykonywaną misją oficjalną. W przypadku osób towarzyszących marszałkom Sejmu, Senatu oraz premierowi – ich udział w locie musi być związany z oficjalnym charakterem zadań realizowanej przez jedną z tych trzech osób – powiedział wiceszef KPRM. – Osoby towarzyszące prezydentowi, członkowie rodziny oraz inne zaproszone przez niego osoby mogą mu towarzyszyć każdorazowo bez spełniania dodatkowych warunków – dodał. Jak poinformował, w myśl projektu kwestie budzące wątpliwości co do odbywanych lotów będzie rozstrzygał szef KPRM. Ze względu na liczne uwagi dotyczące redakcji projektu, zgłaszane przez biuro legislacyjne Sejmu, przewodniczący komisji Arkadiusz Czartoryski (PiS) zarządził godzinną przerwę w posiedzeniu, by przedstawiciele wnioskodawców przeanalizowali i rozstrzygnęli zgłaszane wątpliwości.",,
„Propozycje zmian w konstytucji to działanie na pokaz”,"– Propozycje zmian w konstytucji, zgłaszane przez niektóre partie, to działanie na pokaz – powiedział w niedzielę w Krakowie lider SLD Leszek Miller. Dodał, że nic z tego nie będzie, bo do tego potrzebne jest porozumienie klubów politycznych.","O potrzebnie zmian w konstytucji mówił m.in. w sobotę w Lublinie prezes PiSJarosław Kaczyński, według którego „konstytucja powinna być uzupełniona oprzepisy, które będą służyły naszej wolności i będą nas chroniły odnarzucania nam z zewnątrz różnego rodzaju kulturowych czy obyczajowychrozwiązań”. O potrzebie wprowadzenie nowej konstytucji mówił z kolei rzecznik Solidarnej Polski Patryk Jaki; SP przygotowała jej projekt, zakładający m.in. wzmocnienie władzy prezydenta. Zmiany w konstytucji potrzebne – Wielokrotnie mówiliśmy, że są potrzebne zmiany w konstytucji, tylko tegorodzaju inicjatywa będzie poważna wtedy, kiedy najpierw porozumieją się siły, które chciałyby jakichś zmian dokonać. Natomiast, jeżeli co chwila jakieś ugrupowanie polityczne prezentuje swoje propozycje, ale bez konsultacji z innymi partiami politycznymi, to jest to tylko na pokaz – uważa Miller.  Potrzebna porozumienie klubów politycznych – Wiadomo, że nic z tego nie będzie, bo żeby dokonać zmian w konstytucji potrzeba większości w Sejmie i w Senacie, ale w Sejmie to musi być większość dwóch trzecich, a nie zwykła. W tej kadencji na pewno nic się takiego nie zdarzy, a czy w następnej – to będzie zależało od dojrzałości klubów politycznych, które najpierw powinny bez mediów porozumieć się, czy w ogóle takie zmiany byłyby możliwe – powiedział lider SLD.  Propozycje SLD Dodał, że gdyby była jakaś sposobność poważnej dysputy o konstytucji, to SLD chciałoby „przede wszystkim ustalić relacje między władzą prezydenta i rządu, tak aby nie było sytuacji, w której kompetencje tych dwóch organów są nieostre i prowadzą do niepewności, jaki charakter ma państwo polskie: czy tu jest ustrój demokracji parlamentarnej czy ustrój prezydencki”. – Po drugie chcielibyśmy wpisać inne zadania dotyczące NBP, bo jeśli myśleć o przyszłości i wprowadzeniu euro, to obecne zapisy dotyczące NBPuniemożliwiłyby wprowadzenie euro. Trzecim elementem jest kwestia dwuizbowego parlamentu, bo my uważamy, że jedna izba, czyli tylko Sejm, wystarczy – mówił.Nawiązując do słów Jarosława Kaczyńskiego o potrzebie ochrony Polski przedwpływami UE, Miller powiedział: „Obecne brzmienie konstytucji w zupełnościwystarczy, jeżeli chodzi o rozumienie suwerenności. Uważam, że pan premierKaczyński musi się na coś zdecydować: albo chce, żeby Polska była w UE, albo chce wyprowadzić Polskę z UE.  Sojusz zbiera podpisy pod projektem obywatelskim Poinformował także, że od 2 maja SLD „zbiera podpisy pod obywatelskimprojektem zmian w trzech ważnych dziedzinach naszego życia”. – Po pierwszeuważamy, że państwo polskie stać na to, żeby podnieść minimum o 200 złnajniższe emerytury, po drugie - żeby wydatnie ograniczyć liczbę tzw. umówśmieciowych, które godzą w interesy zwłaszcza młodych Polek i Polaków; i potrzecie - żeby wzorem państw zachodnich wprowadzić minimalną stawkęgodzinową, zaczynając od 10 zł, tak aby Polki i Polacy nie byli skazani napracę o stawce 3 czy 4 zł na godzinę. Nasza akcja przywiązuje duże znaczenie do problemów socjalnych i przez najbliższe tygodnie będziemy zbierać podpisy pod tymi projektami – powiedział lider partii.Leszek Miller przyjechał w niedzielę do Krakowa „czerwonym autobusem SLD”,który będzie odwiedzał wszystkie okręgi wyborcze w kraju.  CZYTAJ TAKŻE   Miller: znudzony pieśnią lud błaga o czyny",,
Powstaje „watykański Netflix”. Co na nim znajdziemy?,"W przyszłym roku zostanie uruchomiona platforma VatiVision, już teraz nazywana przez dziennikarzy „watykańskim Netflixem”. Za jej pośrednictwem będą udostępniane seriale, filmy fabularne oraz dokumentalne z chrześcijańskim przesłaniem.","Platforma VatiVision zostanie uruchomiona w pierwszej połowie 2020 r. Podobnie jak Netflix będzie funkcjonowała na zasadzie tzw. „streaming na życzenie”, oferując seriale, filmy fabularne i dokumentalne o tematyce religijnej. – To dla mnie powód do wielkiej dumy. Kierujemy VatiVision do grupy docelowej, która do tej pory była zaniedbywana. Naszym celem jest osiągnięcie znaczących wyników, zarówno pod względem jakości, jak i niepowtarzalności proponowanych treści, a także dystrybucji na skalę światową, która może osiągnąć zasięg 1,3 mld katolików – mówi dyrektor VatiVision Luca Tomassini. Twórcami „watykańskiego Netflixa” jest spółka medialna Officina de la Comunicazione, współpracująca ze Stolicą Apostolską oraz firma Vetrya, jeden z włoskich liderów w branży komunikacji internetowej.",,
Ks. Bartołd: Jest jakieś przyzwolenie na prześladowanie chrześcijan,"– Nie tylko w krajach afrykańskich azjatyckich, ale i w Europie jest jakieś przyzwolenie na prześladowanie chrześcijan – powiedział w programie „Gość Wiadomości” ks. prałat Bogdan Bartołd, proboszcz katedry świętego Jana Chrzciciela w Warszawie, zwracając uwagę, że „świat milczy” w tej sprawie.","W Niedzielę Wielkanocną tragiczne wieści nadeszły ze Sri Lanki, gdzie w atakach na kościoły i hotele zabitych zostało co najmniej 215 osób, a co najmniej 450 zostało rannych. Na razie nikt nie przyznał się do zamachów, ale władze kraju twierdzą, że wszystkie ataki zostały dokonane przez tę samą grupę. Większość mieszkańców Sri Lanki stanowią buddyści, których jest 70 procent. 12 procent populacji to hinduiści, a 9 procent – muzułmanie. Chrześcijan jest 1,5 mln, z czego większość stanowią katolicy. Komentując zamachy ks. Bartołd ocenił, że „tutaj się spełniają słowa Pana Jezusa że »tak jak mnie prześladowali, tak i was będą prześladować«”. – Dlaczego tak jest? Bo ta miłość ciągle nie jest kochana – powiedział.",,
Polscy weterani w hołdzie poległym kolegom w Afganistanie,Trójka polskich weteranów chce podczas rajdu rowerowego po USA upamiętnić 44 poległych w Afganistanie polskich żołnierzy. W tym czasie chcą m.in. promować w USA wiedzę nt. polskiego udziału w misjach w Afganistanie i Iraku.,"Prawie 6 tys. km przez USA przejedzie na rowerach trzech weteranów polskiej misji w Afganistanie: Michał Paćko, Adam Lewkowski i Sebastian Stępniak. Rajd będzie trwał łącznie 44 dni: każdy dzień będzie poświęcony upamiętnieniu jednego żołnierza poległego w Afganistanie. – Idea Rajdu Pamięci 44 Poległych w Afganistanie narodziła się na przestrzeni dwóch lat – opowiada w rozmowie z PAP jeden z uczestników i organizatorów rajdu, plut. Michał Paćko. W 2010 roku eksplozja miny w Afganistanie uszkodziła mu kręgosłup i lewą rękę. – Aktywność fizyczna - w moim przypadku właśnie rower - odegrała bardzo ważną rolę zarówno w procesie rehabilitacji fizycznej, jak i później, w czasie leczenia PTSD – mówi Paćko.  – Pozwoliła mi lepiej się poczuć, znaleźć nowe cele, nowe wyzwania – podkreśla.  Trasa rajdu   Rajd rozpocznie się 15 czerwca w Los Angeles i potrwa do 28 lipca. Jego trasa przebiegać będzie m.in. przez słynną Dolinę Śmierci w Kalifornii, Las Vegas, Wielki Kanion Kolorado, centralną część USA, Chicago i wzdłuż Wielkich Jezior. Przystankiem końcowym będzie Nowy Jork. Project Hero  Paćko zaznacza, że inspiracją dla rajdu jest działalność organizacji Project Hero, zrzeszającej m.in. weteranów armii amerykańskiej. – Organizują oni podobne przedsięwzięcia, rajdy rowerowe w różnej skali. Chcielibyśmy więc zaczerpnąć z ich doświadczeń, z tego, w jaki sposób aktywizują oni środowisko weteranów i pokazują, jak aktywność fizyczna może wpływać na poprawę stanu zdrowia i na proces rehabilitacji – tłumaczy, dodając przy tym, że jest to jeden z powodów, dla których rajd będzie organizowany w USA. Organizatorzy planują również promować wiedzę na temat polskiego udziału w misjach w Afganistanie i Iraku. W czasie spotkań z weteranami armii amerykańskiej planują m.in. przybliżać sylwetki poległych żołnierzy. – Chcemy mówić Amerykanom tam, na miejscu, o polskim udziale w operacjach w Iraku czy w Afganistanie. O tym, że nie tylko oni ponosili tam straty - my też zapłaciliśmy swoją cenę – mówi Paćko. Każdy dzień rajdu będzie poświęcony pamięci jednego polskiego żołnierza poległego w Afganistanie. Ich sylwetki będą codziennie zamieszczane w internecie razem z relacją z przejazdu.  Doznana trauma weteranów   Ważnym aspektem całego przedsięwzięcia jest także promocja działań weteranów na rzecz walki z zespołem stresu pourazowego (ang. post-traumatic stress disorder, PTSD). Tym terminem nazywany jest szeroki zakres objawów psychologicznych, jakie mogą rozwinąć się u osób, które doświadczyły traumatycznego wydarzenia lub były jego świadkiem. Osoba dotknięta PTSD cierpi z powodu lęku, uczucia wyczerpania, poczucia bezradności, prześladują ją wspomnienia traumatycznego wydarzenia. U niektórych objawy utrzymują się latami, prowadząc do trwałej zmiany osobowości. – Uważam, że PTSD to problem znaczący i w Polsce niezauważany – podkreśla Paćko. Rajd organizowany jest z pomocą Dowództwa Generalnego Rodzajów Sił Zbrojnych. – Ze strony armii zostały nam zapewnione przeloty do Stanów i z powrotem, razem ze sprzętem. – podkreśla.",,
Mucha o wniosku Ziobry: nie ma żadnego planu Polexitu,"Nie ma żadnego planu Polexitu, nie ma żadnego działania na rzecz Polexitu – zapewnił wiceszef Kancelarii Prezydenta Paweł Mucha, pytany w czwartek o wniosek prokuratora generalnego Zbigniewa Ziobry do Trybunału Konstytucyjnego i głosy opozycji w tej sprawie.","Prokurator generalny wniósł do TK o uznanie za niekonstytucyjną regulacji prawa europejskiego w zakresie dopuszczalności występowania przez polskie sądy z pytaniami do Trybunału Sprawiedliwości UE w sprawach dotyczących sądownictwa. Chodzi o ocenę konstytucyjności treści normatywnych zawartych w art. 267 Traktatu o funkcjonowaniu UE, który dotyczy procedury pytań prejudycjalnych. Jest to rozszerzenie poprzedniego jego wniosku do TK z sierpnia br. Wówczas Ziobro skierował do TK wniosek dotyczący przepisów, na podstawie których Sąd Najwyższy na początku sierpnia br. zawiesił niektóre zapisy nowej ustawy o SN.Jak poinformował rzecznik prasowy TK, sprawa jest obecnie na etapie postępowania merytorycznego i jak na razie nie został wyznaczony termin rozpoznania przez Trybunał wniosku prokuratora generalnego.",,
"„Polska wśród państw, które chciałyby szybkiej akcesji Bałkanów Zachodnich do UE”","Polska wraz z sąsiadami z regionu, należy do tych państw, które chciałyby szybkiego członkostwa krajów Bałkanów Zachodnich w UE – powiedział szef MSZ Jacek Czaputowicz po piątkowych rozmowach ministrów spraw zagranicznych krajów procesu berlińskiego.","Proces berliński to zapoczątkowana w 2014 roku inicjatywa niemieckiego rządu, która ma służyć wspieraniu integracji z UE sześciu państw regionu Bałkanów Zachodnich: Albanii, Bośni i Hercegowiny, Czarnogóry, Kosowa, Macedonii Północnej i Serbii, a także wzmocnieniu współpracy regionalnej w rozwoju gospodarczym i rozbudowie infrastruktury.  W inicjatywie bierze też udział grupa krajów UE, m.in. Niemcy, Francja, Włochy, Austria i Wielka Brytania. Polska bierze udział w inicjatywie od ubiegłego roku, a od stycznia sprawuje w niej roczne przewodnictwo. Piątkowe spotkanie ministrów w Warszawie było elementem przygotowań do szczytu Bałkanów Zachodnich, który ma się odbyć w lipcu w Poznaniu.  Pytany na konferencji prasowej po zakończeniu rozmów o perspektywę akcesyjną dla państw Bałkanów Zachodnich, szef polskiej dyplomacji zauważył, że cztery kraje regionu - Czarnogóra, Serbia, Macedonia Płn. i Albania - mają oficjalny status państw kandydujących do członkostwa w Unii, a dwa z nich - Czarnogóra i Serbia - prowadzą negocjacje akcesyjne. – Oczekujemy - nie jest to przesądzone, ale jest to stanowisko polskie - że zostaną także wkrótce otwarte negocjacje z Macedonią Płn. i Albanią – dodał.  Jak podkreślił Czaputowicz, tempo integracji Bałkanów Zachodnich z UE zależy od postępów tych państw. – Ale chcę powiedzieć także, że my widzimy, że musi być pewna gotowość po stronie europejskiej, dlatego Polska należy do tych państw, razem z naszymi sąsiadami z tego regionu, które chciałyby szybszego członkostwa – zaznaczył szef MSZ.  Jak dodał, w toku piątkowych rozmów jeden z ministrów zwrócił uwagę, że w dokumentach KE, jako docelową datę akcesji krajów Bałkanów Zachodnich, wskazano 2025 r.  – Moim zdaniem to nie jest bardzo odległa data. Żeby zrealizować członkostwo w UE w tym czasie dla tych pierwszych, najbardziej zaawansowanych państw, to byłoby dobrze, ale nie widzę też w głosach moich kolegów z państw Bałkanów Zachodnich optymizmu; są pewne obawy, że mimo ustanowienia tej daty, może to być trudne do osiągnięcia - nie tylko z winy czy też powodu tych państw, ale także braku gotowości UE do ich przyjęcia. Czyli mamy proces oddziaływania na te państwa, ale mamy także proces przekonywania państw członkowskich UE, że w interesie UE leży rozszerzenie na Bałkany Zachodnie – mówił szef MSZ.",,
Wiceszef KE przygotował pozew przeciwko Polsce. Ostateczną decyzję podejmą komisarze,Wiceszef Komisji Europejskiej Frans Timmermans przygotował pozew do unijnego Trybunału przeciwko Polsce w związku z ustawą o Sądzie Najwyższym; ostateczną decyzję podejmą w środę unijni komisarze – ustaliło nieoficjalnie Polskie Radio.,"W poniedziałek o przygotowaniach do środowego posiedzenia komisarzy rozmawiali szefowie ich gabinetów. I na tym spotkaniu – jak dowiedziało się Polskie Radio – poinformowano, że Frans Timmermans w środę zaproponuje skierowanie pozwu przeciwko rządowi w Warszawie do Trybunału Sprawiedliwości w Luksemburgu.Wiceszef Komisji ma przyjść z dwustronicowym uzasadnieniem decyzji. Zdaniem kilku urzędników jest niemal przesądzone, że będzie zgoda komisarzy na skierowanie pozwu. To ostatni etap w postępowaniu o naruszenie unijnego prawa. Komisja rozpoczęła je w lipcu, kwestionując przepisy odsyłające część sędziów Sądu Najwyższego, także I Prezes, w stan spoczynku. Według Komisji grozi to upolitycznieniem sądu. W sierpniu Bruksela wysłała drugie upomnienie domagając się zmian w ustawie.W ubiegły piątek Polska przysłała odpowiedź, odrzucając zastrzeżenia Komisji i uznając je za bezzasadne. Rząd w Warszawie napisał, że reforma sądownictwa była konieczna i że ustawa o Sądzie Najwyższym nie łamie niezawisłości sędziów. Wskazał też na brak kompetencji Unii do zajmowania się tą kwestią.",,
Wypowiedź marszałka rozgrzała kandydatów,"To już ostatnia przedwyborcza niedziela – kandydaci, bądź przedstawiciele ich sztabów skupili się głównie na sobotniej wypowiedzi marszałka Sejmu Bronisława Komorowskiego, dotyczącej zakończenia misji w Afganistanie, a także jego wpadki z wyjściem z NATO.","–  Nadszedł czas, aby zakończyć naszą misję w Afganistanie-  mówił w sobotę na wiecu w Kielcach Bronisław Komorowski.  Dodał, że jako sprawujący funkcję głowy państwa, występuje do rządu z wnioskiem o  opracowanie strategii zakończenia polskiej obecności w Afganistanie.   –  Jest przygotowywana strategia wyjścia z NATO. Całkiem zwyczajnie, jestem po rozmowie z panem premierem na ten temat właśnie  – powiedział marszałek Sejmu na konferencji prasowej po wiecu.   Kandydat SLD   Grzegorz Napieralski  uznał za niewiarygodne  wypowiedzi polityków PO w sprawie wyjścia z Afganistanu. Wyraził opinię, że  wypowiedzi, według których nadszedł czas, aby polscy  żołnierze opuścili Afganistan, są podyktowane kampanią wyborczą.    Napieralski przypomniał, że wykonujący obowiązki prezydenta kandydat PO Bronisław Komorowski jeszcze niedawno podpisał decyzję o przedłużeniu polskiej misji w Afganistanie. Oświadczył, że żąda od Komorowskiego i premiera Donalda Tuska konkretnych działań, dotyczących wycofania polskiego kontyngentu.   Kandydat SLD wyraził zdziwienie wczorajszą  wypowiedzią Komorowskiego, że „jest przygotowywana  strategia wyjścia z NATO”. Napieralski podkreślił, że udział w Pakcie Północnoatlantyckim jest jednym z filarów bezpieczeństwa Polski, a lewica jest za uczestnictwem w  NATO. Szefowa sztabu kandydata PiS na prezydenta  JarosławaKaczyńskiego , Joanna Kluzik-Rostkowska zaprezentowała  podczas konferencji w sztabie wyborczym listę  wypowiedzi Bronisława Komorowskiego, które oceniła jako „wpadki”.  –  Zatytułowaliśmy tę listę: „Marszałek Bronisław Komorowski herbu Korczak – sentencje, maksymy, porzekadła, cytaty, poezja”  – powiedziała Kluzik-Rostkowska.  Szefowa sztabu PiS dodała także, że prześle Komorowskiemu listękilkudziesięciu organizacji międzynarodowych, których Polska jest członkiem. –  Taką ściągę mam dla pana Komorowskiego po to, żeby marszałek już nie wypisywał nas z kolejnych organizacji międzynarodowych, tak jak to uczyniłwczoraj z NATO  – powiedziała. Waldemar Pawlak   uważa, że polscy żołnierze powinni zostać wycofani z Afganistanu w sposób mądry i skoordynowany. Kandydat PSL na prezydenta, który spotkał się ze zwolennikami w Płońsku, uznał oświadczenia premiera Donalda Tuska i marszałka Sejmu Bronisława Komorowskiego w sprawie Afganistanu jedynie za „ogłoszenie”.   Pawlak podkreślił, że polscy żołnierze powinni  opuścić Afganistan jak najszybciej, ale w sposób skoordynowany, tak, aby Afgańczycy mogli przejąć odpowiedzialność za sytuację w kraju. Zdaniem kandydata, Polska mogłaby pomóc Afganistanowi swymi doświadczeniami w  budowe społeczeństwa obywatelskiego.   Kandydat PSL nie wykluczył, że wypowiedzi premiera Tuska i wykonującego obowiązki  prezydenta Bronisława Komorowskiego o Afganistanie miały związek z kampanią wyborczą. Jego zdaniem, sprawę  wycofania wojsk z Afganistanu powinna omówić Rada Bezpieczeństwa Narodowego. –  Stanąłem do tych wyborów, by przywrócić potencjał iprzydatność urzędu prezydenta  – powiedział na konwencji krajowej niezależny kandydat na prezydenta  Andrzej Olechowski .    –  Jeśli zostanę prezydentem, obiecuję, że wymiotę partyjne interesy i kłótnie z pałacu. W to miejsce wprowadzę troskę i marzenia Polaków. Wywietrzę ze wszystkich pokoi małostkowość, podejrzliwość i zawiść. Zastąpię je dobrą wolą, otwartością, dialogiem i kompromisem  – powiedział.   Olechowski obiecał, że podejmie współpracę z rządem, przedsiębiorcami i związkami zawodowymi na rzecz przyspieszenia wzrostu gospodarczego. –  Pomogęuniknąć greckiego scenariusza, nie dopuszczę do wzrostu podatków, dopilnuję wprowadzenia euro w Polsce  – mówił.",,
USA zniosą wizy dla Polaków? Bruksela porozmawia z administracją Trumpa,Komisja Europejska zapowiedziała rozmowy z nową administracją Stanów Zjednoczonych na temat zniesienia wiz m.in. dla Polaków. Spotkanie ministrów i urzędników wyższego szczebla w tej sprawie ma się odbyć w pierwszej połowie 2017 roku.,"– Pracujemy na rzecz pełnej wzajemności wizowej UE z Kanadą i USA – podkreślił unijny komisarz ds. migracji i spraw wewnętrznych Dimitris Awramopulos.Choć obywatele Stanów Zjednoczonych i Kanady mogą podróżować do wszystkich państw Unii bez wiz, to kraje te nadal wymagają wiz od obywateli niektórych państw unijnych. Dotyczy to między innymi Polaków, Chorwatów, Bułgarów, Rumunów i Cypryjczyków. Kanadyjczycy utrzymują obowiązek wizowy wobec Bułgarii i Rumunii. Negatywne nastawienieO ile w przypadku Kanady, która zadeklarowała zniesienie wiz dla obywateli Rumunii i Bułgarii do grudnia 2017 roku jest postęp, jeśli chodzi o Stany Zjednoczone Brukseli nie udało się zmienić negatywnego nastawienia. „Stany Zjednoczone nie posunęły się w kierunku zniesienia obowiązku wizowego dla obywateli Bułgarii, Chorwacji, Rumunii, Cypru i Polski” – podkreślono w raporcie Komisji Europejskiej.Urzędnicy z Brukseli chcą wykorzystać zmianę administracji w USA po objęciu prezydentury przez Donalda Trumpa, by spróbować zmienić tę sytuację. Jak wynika z informacji KE, w pierwszej połowie przyszłego roku odbędzie się spotkanie ministrów i urzędników wyższego szczebla ds. wymiaru sprawiedliwości i spraw wewnętrznych z Unii i USA. Ma to być okazja do omówienia sposobu dojścia do pełnej wzajemności wizowej.",,
Liderka Inicjatywy Feministycznej: Będziemy walczyć o aborcję do ostatniej kropli krwi,"– Będziemy walczyć do ostatniej kropli krwi, na pewno nie złagodzimy naszego programu w sprawie aborcji, nie pójdziemy na kompromis – powiedziała jedna z liderek Inicjatywy Feministycznej Elżbieta Jachlewska. Partia domaga się m.in. prawa kobiet do przerwania ciąży do 12. tygodnia na żądanie.","14 maja Inicjatywa Polska, Unia Europejskich Demokratów, Inicjatywa Feministyczna, Komitet Obrony Demokracji, Wolność i Równość, Wolne Sądy, Socjaldemokracja Polska dołączyły do Koalicji Europejskiej. Koalicję Europejską tworzyło dotychczas pięć partii: PO, PSL, SLD, Nowoczesna i Zieloni.Inicjatywa Feministyczna w swoim programie ma m.in. bezwzględne prawo kobiet do przerwania ciąży do 12. tygodnia na żądanie, a po upływie 12. tygodnia jej trwania w przypadku, gdy np. ciąża stanowi zagrożenie dla życia lub zdrowia ciężarnej. – Będziemy o to walczyć do ostatniej kropli krwi. Na pewno nie złagodzimy naszego programu. Tutaj nie pójdziemy na kompromis. Nasze doświadczenie, badania, rozmowy z kobietami i ekspertami, pokazują że to jest słuszna decyzja – powiedziała Jachlewska. Jachlewska była również pytana o rozbieżności programowe pomiędzy jej partią, a innymi członkami Koalicji Europejskiej w stosunku do mniejszości seksualnych. Inicjatywa za konieczne uznaje m.in. pilne przyjęcie ustawy o uzgodnieniu płci i ustawy o związkach partnerskich, a także opowiada się za zwiększeniem ochrony prawnej grup narażonych na dyskryminację w tym ścigania tzw. przestępstw z nienawiści ze względu na płeć i orientację seksualną. Liderka Inicjatywy Feministycznej odnosząc się do różnic programowych, przypomniała o osobie ś.p. prezydenta Gdańska Pawła Adamowicza. – Jeszcze kilka lat temu (Adamowicz) nie chodził na marsze równości, a potem jednak – jako polityk progresywny – zrozumiał problemy tej społeczności i zaczął chodzić, patronować marszom równości. Wierzę, że ludzie się zmieniają i pod wypływem dyskusji w końcu dadzą się przekonać – podkreśliła. – Koalicja Europejska skupiła kilka partii o różnych programach. Inicjatywa Feministyczna jest tam po to, abyśmy dyskutowali, ścierali się, ale też dochodzili do wspólnych wniosków, choć niekoniecznie do kompromisu – dodała Jachlewska. Jachlewska przekonywała, że przyłączenie do Koalicji ma pomóc Inicjatywie realizować cele partii. – Jeżeli nie zaczniemy wspólnie działać i rozmawiać, jeżeli się okopiemy (w swoich poglądach), to nigdy nie dojdziemy do porozumienia. Nigdy nikt nie wysłucha do końca naszych argumentów, jeżeli nawzajem się nie wysłuchamy – zaznaczyła. Pytana dlaczego Inicjatywa dołączyła do KE, a nie np. do Wiosny Roberta Biedronia, przypomniała, że strategia Wiosny przy rekrutacji na listy do PE wykluczała współpracę z partiami. – Inicjatywa Feministyczna jest partią kobiet od 10 lat, więc trudno żebyśmy się wyrzekły własnej tożsamości – podkreśliła. Pytana z czyjej strony pojawiła się propozycja dołączenia do KE, Jachlewska powiedziała, że to „jest efekt współpracy z SLD”. – Mamy wspólne postulaty, SLD – jeśli chodzi prawa reprodukcyjne, czy prawa kobiet – też jest partią lewicową – dodała.",,
Powietrze zeszło z balonika. Po lekturze „sensacyjnego” tekstu „GW” o Kaczyńskim,"Od poniedziałku polityczny świat żył zapowiedzią „bomby, która zmiecie PiS z powierzchni ziemi”, kolportowaną przez tzw. dziennikarzy „GW” i pewnego znanego mecenasa. Atmosfera urosła do niebotycznych rozmiarów. Wiele osób, w tym ja, do nocy czekało, by przeczytać „jedynkę” „GW”. Co się okazało? Z dużej chmury mokry kapiszon...","Mówiąc w największym skrócie, to osobiście po lekturze artykułu Wojciecha Czuchnowskiego (rok temu sąd nakazał mu przeprosić partię Jarosława Kaczyńskiego, uznając, że tezy dziennikarza nie znajdują pokrycia w rzeczywistości) nadałbym tej publikacji bardzo długi tytuł, a brzmiałby on mniej więcej tak: „Legalnie działająca spółka chciała legalnie wybudować wieżowiec. Członkiem rady fundacji (która jest właścicielem spółki) jest Jarosław Kaczyński, dlatego bardzo chcielibyśmy, żeby się nie udało, niestety ta spółka sama się z pomysłu wycofała. Nasz informator, Gerald Birgfellner, planował się na tej inwestycji dorobić i bardzo zawiódł się, że spółka Srebrna się z niej wycofała. Nie chciał rozliczać się zgodnie z przepisami i wolał pójść po pieniądze bezpośrednio do Kaczyńskiego, niestety ten zły Kaczyński powiedział mu, że on może działać jedynie w zgodzie z przepisami, co bardzo zasmuciło pana Birgfellnera, który wszystko nagrał i przybiegł po ratunek do nas i Romana Giertycha”.Skąd taki opis? Z samej treści „taśm Kaczyńskiego”. Oddajmy głos autorowi tekstu „Wyborczej”, który sprawia wrażenie, że popiera wątpliwe prawnie działania władz Warszawy rządzonej przez Hannę Gronkiewicz-Waltz, a jednocześnie jest szczerze oburzony faktem, iż Jarosław Kaczyński w prywatnej rozmowie mówi, że nie zgadza się na działania niezgodne z prawem. Cytat:„Kaczyński narzeka, że władze Warszawy złośliwie przeszkadzają w inwestycji: Tamci nielegalnie nam to uniemożliwiają. I w związku z tym nie mamy innego wyjścia, jak to załatwić, ponieważ jesteśmy uczciwi i chcemy załatwić sprawy finansowe. No to wobec tego możemy to zrobić tylko poprzez sąd, bo te poprzednie plany, jak to załatwić, są już dzisiaj nieaktualne, bo one zakładały branie kredytu. My nie możemy brać kredytów, skoro cały plan został nielegalnie uniemożliwiony”. „Frywolny” prezes  Gazeta Adama Michnika opisuje w dalszej części swojego tekstu rzecz tak skandaliczną, że ona się sama komentuje. Cytat: Prezes PiS zagaduje frywolnie tłumaczkę, interesuje się jej spodniami, które mają modne dziury na nogawkach. Kaczyńskiego to dziwi: Powiedz mi, czemu ty chodzisz w spodniach, które wyglądają jak obdarte z piżamy? – To jest moda, nowa moda – odpowiada kobieta. Kaczyński:  Ja cię nie mogę. Tłumaczka:  Teraz jest urlop, czas urlopowy, więc, wiesz (śmiech), na luzie, upał jest (śmiech), rano byłam jeszcze u koleżanki - dodaje tłumaczka. Koniec cytatu. Tak proszę państwa, Jarosław Kaczyński nie tylko jest niezadowolony z działań Hanny Gronkiewicz-Waltz, która prawdopodobnie z przyczyn stricte politycznych blokuje legalną inwestycję, ale jeszcze „frywolnie” zagaduje tłumaczkę ws. dziur w nogawkach. Co naprawdę ciekawe jest w tekście Czuchnowskiego  Ale wracając do informatora „Gazety Wyborczej” i autora „taśmy Kaczyńskiego”. Jaką pracę wykonał Birgfellner? „GW” wylicza: projekt architektoniczny, strategię realizacji, wycenę nieruchomości, prowadził negocjacje z wykonawcami poszczególnych etapów i zatrudnił prawników oraz architektów. Z tekstu wynika, że prowadził te działania (na własną rękę?) bez umowy. Co niepokoi gazetę? Że Jarosław Kaczyński nagabywany przez nagrywającego go Birgfellnera, grzecznie, acz stanowczo tłumaczy, że jego obowiązują przepisy, i proponuje mu pójście do sądu, które on nie będzie traktował jako działanie wrogie, i uczciwą egzekucję pieniędzy, jeśli mu się należą. „Ja nie mogę zmusić nikogo, żeby zapłacił wbrew przepisom” – tłumaczy jak krowie na rowie prezes Prawa i Sprawiedliwości.I tu dochodzimy do sedna. Dlaczego ani autora tekstu, ani redaktora naczelnego gazety, który poświęcił jedynce duży tekst publicystyczny, ani mecenasa Romana Giertycha nie oburza fakt, że nagrywający prezesa PiS Birgfellner nie chciał uzyskać zapłaty na legalnej drodze prawnej, tylko „po cichu pracować dalej”? (słowa tłumaczki). Czy „GW”, Tomasz Lis zapowiadający od wczoraj ten tekst i całe ich środowisko pochwala takie podejście? Jak się to ma do deklarowanej „praworządności”?Wychodzi na to, że politycy opozycji i zaprzyjaźnione z nimi media mają rację. Tekst „GW” zmienił spojrzenie na Jarosława Kaczyńskiego, tyle że ich spojrzenie na Jarosława Kaczyńskiego. Po odsłuchaniu taśmy zobaczyli, że kreowany przez nich wizerunek jest nieprawdziwy, a prezes PiS potrafi być nie tylko skutecznym graczem, ale jednocześnie człowiekiem uczciwym z zasadami. Szok i niedowierzanie.",,
"Obrabował bank, a potem rozdawał pieniądze, krzycząc „Wesołych świąt!”. Później stał się cud","Białobrody i siwowłosy mężczyna dokonał na dwa dni przed Bożym Narodzeniem napadu na bank w Colorado Springs, po czym rozrzucał zrabowane pieniądze na ulicy krzycząc do przechodniów „Wesołych Świąt!”.","Według świadków tego niecodziennego napadu, mężczyzna udał się następnie do pobliskiej kawiarni sieci Starbucks, usiadł przed jej frontem i spokojnie czekał na przybycie policji.Przechodnie okazali się jednak wyjątkowo uczciwi bowiem – być może ze względu na Boże Narodzenie – pozbierali pieniądze i... zanieśli je z powrotem do banku.Według opublikowanego później komunikatu policyjnego „starszy, biały mężczyzna” obrabował Academy Bank w Colorado Springs w poniedziałek w południe.",,
Andruszkiewicz: Merkel i Juncker mają dziś na rękach krew niewinnych ludzi,"– Zamachy są konsekwencją cynicznej polityki unijnych liderów, którzy zaprosili do Europy islamskich imigrantów. Uważam, że europejscy politycy, tacy jak pani Merkel czy pan Juncker, mają dziś na rękach krew niewinnych ludzi – stwierdził w rozmowie z portalem tvp.info Adam Andruszkiewicz, przewodniczący stowarzyszenia Endecja, poseł Kukiz'15. Andruszkiewicz odniósł się do wczorajszych zamachów w Hiszpanii.","W ataku z użyciem furgonetki zginęło w Barcelonie 13 osób, a co najmniej 100 zostało rannych – potwierdziły w czwartek wieczorem władze Katalonii. Zamachowiec wjechał w tłum po południu. Po ataku zbiegł i, jak podawała agencja AFP, zabarykadował się w jednym z barów. Wieczorem poinformowano o zatrzymaniu dwóch podejrzanych i zastrzeleniu kolejnego. Do zamachu doszło także w kurorcie Cambrils, tam zabito kilku napastników.W opinii posła Kukiz'15 „ważne jest, aby Polska nigdy nie zgodziła się na przyjmowanie islamskich imigrantów”. – Równie ważne jest to, aby do władzy w Polsce nigdy nie doszły partie takie, jak Platforma Obywatelska czy Nowoczesna, które są za przyjmowaniem tych niebezpiecznych ludzi do Polski – stwierdził w rozmowie z portalem tvp.info.  Po czym dodał: – Musimy mieć elity polityczne, które będą odporne na szantaże ze strony Komisji Europejskiej i wybiorą wyłącznie bezpieczeństwo Polaków.",,
"„Kuba” strzelał do policjantów, bo nie chciał wrócić do więzienia? Teraz grozi mu dożywocie","– Strzelał do nas, tak aby zabić. Swoim kompanom mówił, że woli zginąć niż znowu trafić do więzienia. Miał zawsze nosić odbezpieczoną broń – tak policjanci CBŚP opowiadają o Jakubie K. ps. „Kuba”, którego proces ma się dzisiaj rozpocząć przed gdańskim sądem. Gangster odpowie m.in. za dwukrotne usiłowanie zabójstwa próbujących go zatrzymać policjantów oraz zamach na koszalińskiego zapaśnika, napady, kradzieże i porwania. Razem z 13 kompanami są podejrzani o popełnienie w sumie ponad 60 przestępstw.","Jakub K. stał się bohaterem kronik kryminalnych po dramatycznych wydarzeniach z 26 września 2017 r. w Inowrocławiu. Podczas zatrzymania „Kuby” przez „łowców cieni” z CBŚP, wywiązała się gwałtowna strzelanina. Gangster miał pierwszy otworzyć ogień do policjantów z dwóch pistoletów, funkcjonariusze zaś zasypali go gradem kul z karabinków. Ranni zostali Jakub K. i dwóch stróżów prawa. Tyle tylko, że ekspertyzy balistyczne wykazały, że jeden z policjantów został najprawdopodobniej postrzelony z broni któregoś ze swoich kolegów. Mało tego: „Kuba” został ujęty tylko dlatego, że jeden z funkcjonariuszy staranował go samochodem. Niewiele brakowało, a gangster dobiegłby do swojego samochodu, w bagażniku którego trzymał karabinek automatyczny wz. 58 V oraz ponad 800 sztuk amunicji. – Policja zabezpieczyła KIA ceed, wykorzystywaną przez podejrzanego. Samochód był wyposażony w używane przez policję sygnały świetlne, modulator sygnałów dźwiękowych oraz w radiostację umożliwiającą prowadzenie nasłuchu na policyjnej częstotliwości. W bagażniku auta znaleziono, poza bronią i amunicją, maczetę, 18 różnych tablic rejestracyjnych, policyjną lampę sygnałową koloru niebieskiego, podrobioną odznakę policyjną, granat dymny, paralizator i fałszywe zagraniczne dokumenty z podobizną Jakuba K. – wyliczali po zatrzymaniu „Kuby” śledczy z Prokuratury Krajowej.Wróg publiczny numer 1Wbrew pozorom bardzo rzadko gangsterzy używają broni przeciwko policjantom. Dlaczego Jakub K. nie miał żadnych oporów, aby zdecydować się na tak desperacki krok. Według śledczych, powód był bardzo prosty: od lutego 2017 r. w policyjnych bazach danych figurował jako uzbrojony i bardzo niebezpieczny. Wtedy to, funkcjonariusze wezwani do awantury w bloku przy ul. Popiełuszki chcieli wylegitymować mężczyznę, który miał wyjść z agencji towarzyskiej. Ten jednak rzucił się do ucieczki i strzelił ośmiokrotnie do goniącego go policjanta. Napastnikowi udało się uciec. Wiedział, że teraz jest najbardziej poszukiwanym polskim przestępcą.Policjanci szybko ustalili, że strzelcem był Jakub K. ps. „Kuba”, były członek gangu „Szkatuły”, który w północnej Polsce zorganizował własną grupę. Jednak, aż do września 2017 r. śledczy nie ujawnili, że poszukują gangstera. A ten był uważany za jednego z najniebezpieczniejszych polskich przestępców. Kompani nazywali go „Desperados”. Z informacji operacyjnych wynikało, że zawsze nosi odbezpieczoną broń. Inne źródła wskazywały, że może mieć przy sobie granat. Ponoć „Kuba” odgrażał się, że woli zginąć niż ponownie trafić za kraty.Jakub K. był jednocześnie wskazywany jako uczestnik porwania mec. Krzysztofa K., które miało miejsce 29 czerwca 2015 r. Adwokat jechał audi a8 do swojej kancelarii, gdy nagle drogę zajechała mu skoda z policyjnym „kogutem” na dachu i wyświetlaczem „policja”. Z samochodu wyszło dwóch mężczyzn w mundurach i kamizelkach z napisem CBŚP. „Funkcjonariusze” grożąc mecenasowi bronią, wyciągnęli go z jego auta i wrzucili do skody. Potem porywacze jeździli z zakładnikiem po Polsce. Co jakiś czas zmieniali samochody. W nocy z 29 na 30 czerwca uwolnili adwokata, grożąc mu m.in. obcięciem palca i śmiercią, jeżeli nie zbierze miliona złotych wykupnego. Milion za życie mecenasaPo porwaniu mecenasa K. powołano specjalną grupę policyjno-prokuratorską, która miała złapać porywaczy. Tym bardziej, że w północnej Polsce doszło do kilku innych rabunków dokonanych przez fałszywych policjantów lub pograniczników. Pomorski Wydział Zamiejscowy Departamentu do Spraw Przestępczości Zorganizowanej i Korupcji Prokuratury Krajowej wszczął śledztwo, a rozpracowanie grupy i zatrzymanie gangsterów zlecono CBŚP. Wówczas wiązano sprawę z wojną o prymat na lokalnym rynku handlu narkotykami. Andrzej R. miał bowiem, po zakończeniu kariery sportowej, razem z innym byłym sportowcem stworzyć „gang zapaśników”, odpowiedzialny za wymuszanie haraczy, rozboje i handel narkotykami w Koszalinie. R. został skazany za te przestępstwa na 5,5 roku więzieniaWedług pomorskich „pezetów”, sprawcami zamachu byli Jakub K. i Maciej B. Bandycki wywiadW czasie śledztwa, prokuratorom z „pezetów” udało się złamać bandycką solidarność. Skruszeni gangsterzy opowiedzieli, że grupa z „Kubą” na czele działała od września 2007 r. do września 2017 r. W skład ekipy, której trzon stanowiło siedem osób, wchodzili przestępcy z powiatów: ostrołęckiego, ciechanowskiego, suwalskiego, łomżyńskiego oraz miejscowości w pobliżu Warszawy. BBandyci działali tzw. metodą na CBŚP i przebrani m.in.  kamizelki taktyczne podobne do policyjnych dokonywali napadów na biznesmenów czy kantorowców przewożących znaczne sumy. Cztery takie napady z lat 2014-15 przyniosły gangsterom ponad 1,7 mln zł. – W toku prowadzonego postępowania prokuratorzy ustalili, że oskarżeni, przygotowując się do przestępstw, prowadzili bardzo skrupulatne rozpoznanie dotyczące pokrzywdzonych. Zbierali informacje nie tylko o tym, kto i kiedy będzie przewoził większe kwoty pieniędzy, lecz również w samochodach wytypowanych osób instalowali urządzenia GPS, aby kontrolować ich aktualne położenie i móc dokonać rozboju w najbardziej dogodnym miejscu – informowała Prokuratura Krajowa.W czasie śledztwa przesłuchano blisko 300 świadków, a w aktach sprawy znalazło się ponad 150 specjalistycznych opinii biegłych. Jakubowi K. grozi nawet dożywocie. Jego kompanom, biorącym udział w rozbojach, do 15 lat więzienia. „Kuba” twierdzi, że jest niewinny.",,
Ukraina zablokuje rosyjskich wyborców. Kreml oburzony „ingerencją”,"Rosja potępiła „ingerencję” Ukrainy w jej sprawy wewnętrzne, po decyzji władz w Kijowie o zakazie dostępu rosyjskich wyborców do konsulatów na Ukrainie i głosowania w niedzielnych wyborach prezydenta Rosji. Kijów argumentuje, że zrobił to wobec organizacji wyborów także na anektowanym Krymie.","„Decyzja ukraińskich władz o zakazie dostępu obywateli rosyjskich do ambasady i konsulatów generalnych Rosji w dniu wyborów prezydenckich nie może wywołać innej reakcji niż oburzenie” – napisało rosyjskie MSZ w komunikacie. „Otwarta ingerencja w sprawy wewnętrzne Federacji Rosyjskiej jest wyraźna i może prowadzić do eskalacji napięcia w stosunkach dwustronnych. Takie bezprecedensowe akty stoją w sprzeczności nie tylko z Konwencjami Wiedeńskimi w sprawie stosunków dyplomatycznych i konsularnych, lecz także z międzynarodowymi zasadami obrony praw człowieka” – wskazano.Węszą zemstę „Mamy wrażenie, że ukraińskie władze, rządzące obecnie w rezultacie zamachu stanu przed czterema laty, mszcząc się na własnych obywatelach na Krymie i w Sewastopolu za głosowanie o przyłączeniu się do Rosji, dziś, w bezsilnej wściekłości, postanowiły odegrać się na zwykłych rosyjskich obywatelach przebywających się na Ukrainie” – podkreślono w oświadczeniu. „Oczekujemy, że działania Kijowa spotkają się z zasadniczą oceną ze strony ONZ, OBWE i innych znaczących struktur międzynarodowych” – dodano.Szef MSW Ukrainy Arsen Awakow ogłosił w piątek na Facebooku, że policja strzegąca rosyjskich przedstawicielstw dyplomatycznych na Ukrainie „w Kijowie, Charkowie, Odessie i we Lwowie nie dopuści rosyjskich obywateli do tych budynków w celu głosowania”. Wyjaśnił, że taka decyzja została podjęta w reakcji na „nielegalną organizację” wyborów prezydenckich na Krymie, gdzie biura wyborcze będą otwarte głównie w Sewastopolu i w Symferopolu.",,
Polsko-brytyjskie konsultacje międzyrządowe już 21 grudnia w Warszawie,"Premier Beata Szydło spotkała się w piątek w Tallinie z szefową brytyjskiego rządu Theresą May. Zapowiedziała później, że jeszcze w grudniu br. w Warszawie odbędą się polsko-brytyjskie konsultacje międzyrządowe. Według Downing Street wezmą w nich udział ministrowie odpowiedzialni m.in. za politykę zagraniczną, obronę i bezpieczeństwo, a także handel.","Podczas konferencji w trakcie szczytu cyfrowego UE premier Polski nawiązała do swojej wcześniejszej rozmowy z szefową brytyjskiego rządu. Jak relacjonowała, rozmowa dotyczyła m.in. propozycji związanych z Brexitem, które Theresa May złożyła w ubiegłym tygodniu podczas wystąpienia  we Florencji, a także kwestii pracowników delegowanych. – Była to kontynuacja mojej rozmowy z panią premier z początku tygodnia, gdy rozmawiałyśmy telefonicznie – powiedziała Beata Szydło.Polska premier przekazała dziennikarzom, że w czasie spotkania została potwierdzona data konsultacji międzyrządowych – odbędą się 21 grudnia w Warszawie. Poprzednie polsko-brytyjskie konsultacje odbyły się pod koniec zeszłego roku w Londynie.O terminie konsultacji poinformowała wcześniej w piątek kancelaria premier May. Według Downing Street wezmą w nich udział ministrowie odpowiedzialni m.in. za politykę zagraniczną, obronę i bezpieczeństwo, a także handel. Brexit a prawa Polaków na WyspachWedług relacji Downing Street polska premier ciepło przyjęła ubiegłotygodniowe przemówienie szefowej brytyjskiego rządu we Florencji, w którym May nakreśliła wizję przyszłych relacji Wielkiej Brytanii z Unią Europejską. Szydło podkreśliła także znaczenie szybkiego porozumienia w sprawie praw obywateli, w tym miliona Polaków mieszkających w Wielkiej Brytanii.W swym przemówieniu brytyjska premier zapewniła też, że Wielka Brytania uszanuje zobowiązania podjęte w trakcie członkostwa w Unii Europejskiej. May mówiła, że nie chce, aby partnerzy Londynu obawiali się, że będą musieli płacić więcej lub otrzymać mniej przez pozostały okres obecnego budżetu UE, w związku z decyzją Wielkiej Brytanii o opuszczeniu Wspólnoty.Pomimo zapewnień szefowej brytyjskiego rządu, Bruksela i Londyn nie znajdują porozumienia w sprawie zobowiązań finansowych Wielkiej Brytanii wobec unijnego budżetu. Podczas czwartej rundy negocjacji w tym tygodniu w Brukseli nie udało się zakończyć tej kwestii, co jest warunkiem przejścia do dalszej fazy rozmów dotyczących przyszłych relacji między UE a Wielką Brytanią.",,
Wielka fala zbliża się do stolicy. Osiągnie ponad trzy metry,"We wtorek spodziewane jest przejście kulminacji fali wezbraniowej w Warszawie – stwierdzono w komunikacie wydanym przez Państwowe Gospodarstwo Wodne – Wody Polskie. Jak dodano, na wodowskazach nie zostaną jednak osiągnięte stany ostrzegawcze.","Wody Polskie poinformowały w komunikacie, że w związku z przemieszczaniem się fali wezbraniowej na Wiśle prognozowane są dalsze wzrosty stanów wód od wodowskazu Dęblin do wodowskazu Włocławek. „Woda nie osiągnie jednak stanów ostrzegawczych” – podkreślono.Jak dodano, przewidywana wysokość fali w stolicy na wodowskazie Warszawa-Bulwary wyniesie 315 cm. „Znajdzie się więc w dolnej granicy stanów wysokich” – wyjaśniono",,
Prezydent o wyborach do parlamentu: To było piękne święto demokracji,"– Wczorajsze wybory parlamentarne to było piękne święto demokracji. Zaprzeczyło ono wszystkim twierdzeniom, jakoby z demokracją w Polsce były jakieś problemy – ocenił w poniedziałek prezydent Andrzej Duda.","W specjalnym wydaniu TVP Info prezydent podziękował wszystkim, którzy wzięli udział w niedzielnych wyborach parlamentarnych i ocenił, że był to naprawdę dobry dzień dla RP.– Wielu ludzi stało w kolejkach, często nawet długo, poza granicami kraju po to, żeby oddać swój głos. To było piękne święto demokracji. Pokazaliśmy, że demokracja w Polsce jest. Zwłaszcza pokazaliśmy to za granicą. Zaprzeczyło to wszystkim twierdzeniom, jakoby z demokracją w Polsce były jakieś problemy. Piękne święto, bardzo wysoka frekwencja, najwyższa od 30 lat, około 60 proc., rzeczywiście to są świetne wiadomości – podkreślił.Głowa państwa pogratulowała także wszystkim tym, którzy uzyskali mandaty. – Mam nadzieję, że państwo posłowie i senatorowie w kolejnej kadencji będziecie dzielnie pracowali dla RP. Życzę, żeby wszystkie te sprawy, które będziecie realizowali, służyły Polsce i żeby debata w Sejmie odbywała się jak najbardziej zgodnie. Żebyśmy w ten sposób rzeczywiście budowali wspólnotę. Ja wiem, że polityczne spory są i będą, ale proszę, żeby te polityczne spory były toczone na zasadach kultury nie tylko politycznej, ale także i kultury bycia i żeby to budowało, a nie burzyło – powiedział. „Nie wybieram się jeszcze na emeryturę” – Jestem jeszcze młodym człowiekiem, na emeryturę się nie wybieram – powiedział prezydent Duda, pytany czy wystartuje w wyborach prezydenckich w 2020 r.Prezydent odnosząc się do wyników wyborów parlamentarnych powiedział, że jest to „spektrum sił, na które zagłosowali Polacy i to jest wybór, którego dokonaliśmy, jako społeczeństwo”. – Ja też dokonywałem, bo też głosowałem w tych wyborach – dodał.Jak mówił, zadaniem polityków dzisiaj jest realizować interesy Rzeczypospolitej. – Oczywiście będą pewnie wszyscy chcieli realizować swoje programy, mam nadzieję, że będzie to z pożytkiem dla Polski i dla nas wszystkich – dodał Andrzej Duda.Na pytanie, czy teraz już jest czas, żeby myśleć o wyborach prezydenckich w przyszłym roku, odpowiedział: „Są tacy, którzy mówią, że kampania zaczyna się w momencie, w którym kończą się wybory, więc można do tego tak podchodzić, oczywiście, że następne wybory w Polsce to będą wybory prezydenckie, pewnie w maju przyszłego roku”.Prezydent Duda pytany, czy wystartuje w wyborach prezydenckich w 2020 r. powiedział: „Jestem jeszcze młodym człowiekiem, na emeryturę się nie wybieram”.",,
„Podtrzymuję: tajnych więzień nie było”,"– Podtrzymuję swoje wypowiedzi na temat tego, co było w Kiejkutach. Współpraca wywiadowcza z USA miała miejsce, ale tajnych więzień nie było. Gdybym podejmował decyzję raz jeszcze, też byłbym za współpracą, ale nauczony doświadczeniem chciałbym wprowadzić więcej elementów kontrolnych – stwierdził były prezydent Aleksander Kwaśniewski, gość Jana Ordyńskiego w „Rozmowie dnia” TVP Info.",,,
Jest wyrok dla nożownika z Chemnitz,"Sąd w Dreźnie skazał w czwartek na dziewięć i pół roku Syryjczyka, który w sierpniu 2018 r. zabił nożem mieszkańca Chemnitz. W konsekwencji w mieście tym doszło wówczas do wielotysięcznych antyrządowych demonstracji i zamieszek.","Tragedia rozegrała się na miejskim festynie, na którym doszło między mężczyznami do kłótni i bójki. 24-letni Syryjczyk Alaa S. wspólnie z poszukiwanym obecnie międzynarodowym listem gończym Irakijczykiem Farhadem A. dodatkowo ciężko ranili wówczas dwie inne osoby. Prokuratura domagała się dla oskarżonego 10 lat więzienia. Obrońcy – uniewinnienia. Ze względu na duże zainteresowanie mediów i opinii publicznej proces odbył się w Dreźnie. Przebiegał z zachowaniem nadzwyczajnych środków bezpieczeństwa. Po zabójstwie 35-letniego Niemca doszło w Chemnitz do wielotysięcznych demonstracji organizowanych m.in. przez narodowo-konserwatywne ugrupowanie Alternatywa dla Niemiec (AfD) i stowarzyszenie kibiców lokalnego klubu piłkarskiego. Oprócz zwykłych obywateli brali w nich też udział członkowie organizacji neonazistowskich. W starciach z lewicowymi kontrdemonstrantami rannych zostało kilkadziesiąt osób.Wydarzenia w Chemnitz przez kilka tygodni były politycznym tematem numer jeden w Niemczech. Dla AfD i prawicowych ugrupowań pozaparlamentarnych były one dowodem, że rząd nie panuje nad sytuacją w państwie, nie jest w stanie skutecznie chronić obywateli, a polityka migracyjna kanclerz Angeli Merkel stanowi zagrożenie dla Niemiec.",,
Australijskie kangury bawią się na śniegu [WIDEO],"Kangury w Australii korzystają właśnie z zimy i cieszą się śniegiem. Prowadzą więc normalny tryb życia, nie chowając się przed opadami. Jak informuje na portalach społecznościowych kanał „Life With Weather”, śnieg w Australii pojawia się jedynie w niektórych częściach kraju, niekoniecznie w dużych miastach czy terenach gęsto zaludnionych.","Opady śniegu w Australii pojawiają się na wysoko położonych terenach i łańcuchach górskich. Zjawisko to obejmuje przede wszystkim stany – Wiktoria i Nowa Południowa Walia, a także góry w Tasmanii – podaje „Life With Weather”. Australijski śnieg nie jest jednak rzadkim zjawiskiem. Sezon zimowy na tym kontynencie trwa od czerwca do sierpnia.",,
Projekt „Samorząd wolny od ideologii LGBT”. Burmistrz z PSL chce chronić dzieci,"Burmistrz Kalwarii Zebrzydowskiej Augustyn Ormanty, który w wyborach reprezentował KW PSL, zapowiedział, że na najbliższej sesji zaproponuje radnym przyjęcie stanowiska deklarującego wolność tego samorządu od „ideologii LGBT” – podały służby prasowe kalwaryjskiego magistratu.","„Zadaniem wszystkich instytucji jest przeciwdziałanie i ochrona dzieci przed deprawacją i demoralizacją” – podkreślił cytowany w komunikacie burmistrz Ormanty.Samorządowiec złożył swą deklarację po spotkaniu małopolskiej kurator oświaty Barbary Nowak z dyrektorami kalwaryjskich szkół, do którego doszło w poniedziałek. „W jego trakcie dyskutowano nad zagrożeniami dla młodego pokolenia” – podał magistrat.Ormanty poparł działania podejmowane przez kurator. „Wyrażam zdecydowane poparcie dla wszystkich działań podejmowanych przez panią kurator wyrażających sprzeciw wobec demoralizujących treści zawartych w standardach edukacyjnych Światowej Organizacji Zdrowia WHO” – poinformował.Burmistrz przekazał Barbarze Nowak pismo, w którym wyraził uznanie za jej „troskę o harmonijny rozwój dzieci i młodzieży”. „Dowodem tego jest przeciwstawienie się ideologicznej indoktrynacji w szkołach” – napisał.",,
Spotkanie w świątyni. Kopcińska: premier z Solorzem rozmawiał o Święcie Niepodległości,"Mec. Roman Giertych, pełnomocnik biznesmana Leszka Czarneckiego, zapowiedział w niedzielę złożenie wniosku o przesłuchanie premiera Mateusza Morawieckiego w śledztwie dotyczącym KNF. To reakcja na publikację „Newsweeka”, która ma ukazać się w poniedziałek. Rzeczniczka rządu Joanna Kopcińska poinformowała, że publikacja jest pozbawiona podstaw, ponieważ spotkanie premiera Mateusza Morawieckiego z miliarderem Zygmuntem Solorzem-Żakiem, które opisuje tygodnik, było wcześniej zaplanowane i dotyczyło obchodów 100. rocznicy odzyskania niepodległości.","Omówienie artykułu tygodnika zamieścił wcześniej w niedzielę portal money.pl. Według portalu dziennikarze „Newsweeka” ustalili, że „na kilka dni przed tym, jak »Gazeta Wyborcza« napisała o propozycji korupcyjnej, którą ówczesny szef KNF (Marek Chrzanowski) złożył bankierowi Leszkowi Czarneckiemu, doszło do spotkania premiera Mateusza Morawieckiego z miliarderem Zygmuntem Solorzem-Żakiem na terenie Świątyni Opatrzności Bożej”.  – Premier Mateusz Morawiecki i Zygmunt Solorz-Żak nie poruszali żadnych podejrzanych tematów, a ich rozmowa dotyczyła obchodów rocznicy odzyskania niepodległości – przekonuje w rozmowie z money.pl rzeczniczka rządu Joanna Kopcińska. Mecenas Giertych jest innego zdania. – Jeśli rzeczywiście PMM (premier Mateusz Morawiecki – PAP) na parę dni przed złożeniem przez PiS poprawki, która umożliwiała małym prywatnym bankom przejęcie dużych banków spotkał się z właścicielem takiego małego banku (p. Solorzem), to będzie głównym świadkiem w katowickiej prokuraturze – napisał Giertych na Twitterze. „Spotkanie odbyło się z inicjatywy Prezesa Centrum Opatrzności Bożej i dotyczyło kwestii związanych z przygotowaniami do obchodów 100. rocznicy odzyskania Niepodległości, których istotna część odbywała się w Świątyni Opatrzności w Wilanowie i była relacjonowana przez media ogólnopolskie. Dyskutowano także na temat inicjatyw kulturalnych towarzyszących obchodom 100-lecia Niepodległości, takich jak produkcja i zaplanowana na 12.11 premiera filmu »Niepodległość«, który okazał się olbrzymim sukcesem. Warto przypomnieć, że w dniu premiery obejrzało go ok. 6 mln widzów zarówno telewizji publicznej, jak i komercyjnej” – napisała w odpowiedzi na pytanie portalu Joanna Kopcińska. „Gazeta Wyborcza” napisała 13 listopada, że w marcu 2018 roku Marek Chrzanowski, ówczesny szef KNF, zaoferował Leszkowi Czarneckiemu, właścicielowi m.in. Getin Noble Banku przychylność dla tego banku w zamian za około 40 mln zł. Miało to być wynagrodzenie dla wskazanego przez szefa KNF prawnika. Czarnecki nagrał rozmowę, ale  zawiadomienie do prokuratury w tej sprawie złożył 7 listopada. W nagraniu nie znalazła się wypowiedź Chrzanowskiego o tej kwocie. Według biznesmena, były szef KNF miał mu pokazać kartkę, na której zapisał 1 proc., co – jak napisała „GW” – miało stanowić część wartości Getin Noble Banku „powiązaną z wynikiem banku”. W zeszłym tygodniu Sąd Rejonowy Katowice-Wschód zdecydował o aresztowaniu na dwa miesiące Marka Chrzanowskiego (jak przekazał PAP jeden z jego obrońców Radosław Baszuk, b. szef KNF wyraził zgodę na podawanie nazwiska). Wcześniej katowicka prokuratura, która wnioskowała o areszt, postawiła Chrzanowskiemu zarzut przekroczenia uprawnień przez funkcjonariusza publicznego - przewodniczącego KNF - w celu osiągnięcia korzyści osobistej i majątkowej przez inną osobę.",,
Dulkiewicz o profanacji na marszu LGBT: Skąd tyle agresji wobec chrześcijańskich symboli?,"„Skąd tyle czynnej agresji wobec drogich chrześcijanom symboli? Jak można oczekiwać szacunku, skoro samemu odbiera się szacunek innym?” – pyta prezydent Gdańska Aleksandra Dulkiewicz w oświadczeniu dotyczącym skandalicznych wydarzeń, które miały miejsce w trakcie ostatniej manifestacji homoseksualistów w Gdańsku. Uczestnicy marszu m.in. nieśli tam planszę, na której rysunek waginy zastąpił Najświętszy Sakrament. Jeszcze kilka dni wcześniej Dulkiewicz odnosiła się do tej sytuacji w znacznie lżejszym tonie.","Dulkiewicz domaga się szacunku dla wierzących, tak jak „broni prawa do równości osób LGBT+”. Wyjaśniła, że chce kontynuować linię Pawła Adamowicza, który miał „tworzyć w Gdańsku prawdziwy klimat równościowy”.„Dopuściliście się Państwo przemocy symbolicznej. O ile marsz powstał z pragnienia miłości, o tyle ten incydent był jej całkowitym zaprzeczeniem. (…) Państwo działanie cofnęło jednak gdańską publiczną debatę równościową o kilkanaście kroków. Wywołało falę komentarzy, pełnych uogólnień, półprawd i nieprawd, siejących nienawiść i rzucających obelgi. Czy rzeczywiście na takiej formie promocji idei Państwu zależało? Jakiej idei?” – napisała Dulkiewicz. Jak dodała, nie rozumie intencji i celów osób, które obrażają religię. „Skąd tyle czynnej agresji wobec drogich chrześcijanom symboli? Jak można oczekiwać szacunku, skoro samemu odbiera się szacunek innym?” – pyta Dulkiewicz. Polityk zakończyła oświadczenie stwierdzeniem, że „czuje głęboki dyskomfort” od momentu zobaczenia zdjęć z marszu. Jak dodała, czuje się „urażona jako osoba wierząca” i „oszukana” jako prezydent miasta.",,
Umierający chłopiec ma być odłączony od aparatury. Radykalny pastor wkracza do akcji,"Najpierw interwencja Donalda Trumpa i papieża Franciszka, teraz do walki o życie cierpiącego i nieuleczone chorego  11-miesiecznego Charliego Garda wkracza radykalny amerykański pastor – 63-letni Patrick J. Mahoney. Brytyjski sąd pozwolił rodzicom na przedstawienie nowych dowodów, które miałyby przemawiać za kontynuacją leczenia chłopca. Mają na to 48 godzin.","63-letni Patrick J. Mahoney to amerykański pastor z Waszyngtonu i radykalny obrońca życia. W przeszłości blokował m.in. kliniki aborcyjne w Houston w Teksasie. Był sądzony i skazywany na krótkie wyroki,  nie tylko w Stanach Zjednoczonych. Chińskie władze zatrzymały go na krótko za modlitwę na placu Tiananmen w 2008 r. Mahoney jest m.in. szefem Chrześcijańskiej Koalicji Obrony. To organizacja, której celem przekonanie wiernych o konieczności dawania świadectwa wiary w sferze publicznej.Teraz pastor przyjechał do Londynu, by wspierać rodziców w walce o życie dziecka. Radykalny duchowny spotkał się z nimi w szpitalu przy łóżku chorego. Mahoney twierdził, że lekarze nie chcieli go wpuścić do placówki. Inne źródła tego nie potwierdzają.Według duchownego on i jego zespół zostali zaproszeni do Wielkiej Brytanii przez rodzinę chłopca. Duchowny powiedział również, że przed wyjazdem spotkał się z urzędnikami w Białym Domu, a prezydent USA jest stale o wszystkim informowany. „Nie zadawać mu więcej bólu”  Charlie Gard cierpi na niezwykle rzadką i nieuleczalną chorobę genetyczną – syndrom wyczerpania mitochondrialnego DNA (mtDNA). Postępująca choroba atakuje mięśnie i uszkadza mózg, a Charlie jest uzależniony od respiratora. Nie porusza już rączkami i nóżkami, nie zawsze potrafi podnieść powieki; nie widzi i nie słyszy. Cierpi też na ataki epilepsji. Ma uszkodzone serce, wątrobę i nerki. Lekarze są bezradni.W lutym szpital, w którym leczy się chłopiec, złożył wniosek o rozpoczęcie leczenia paliatywnego. Oznaczało to, że Charlie zostanie odłączony od respiratora. Sąd się do tego przychylił: „W najlepszym interesie Charliego jest pozwolić mu spokojnie odejść, nie zadawać mu więcej bólu i nie kazać mu znosić kolejnych cierpień”. Prawo lekarzy do zakończenia terapii potwierdziły łącznie dwa brytyjskie sądy i Europejski Trybunał Praw Człowieka. Śmierć, media i polityka Rodzice się na to nie zgodzili. Rozpoczęła się sądowa batalia, która przeniosła się do świata mediów i polityki. O respektowanie woli rodziców, którzy nie chcą, by Charliego odłączać od aparatury, apelował papież Franciszek. Donald Trump również zaoferował pomoc.",,
Zmarznięci i z odmrożeniami. Nastoletni imigranci ukryli się w naczepie tira,"Funkcjonariusze Straży Granicznej zatrzymali we wtorek trzech nielegalnych imigrantów. To nastolatkowie, najprawdopodobniej Afgańczycy, którzy dostali się do Polski ukryci w naczepie polskiego tira. Do zatrzymania doszło w Makowie Podhalańskim.","Kierowca samochodu ciężarowego był zaniepokojony odgłosami dochodzącymi z naczepy i w Makowie Podhalańskim powiadomił policję.                                                          – Policjanci otworzyli naczepę, ujawnili tam trzech nastolatków w wieku 10, 15 i 17 lat, którzy z uwagi na stan zdrowia, wychłodzenie i podejrzenie odmrożenia nóg zostali zabrani do szpitala – powiedział rzecznik małopolskiej policji mł. insp. Sebastian Gleń.  Bez dokumentów                                                    Nastolatkowie nie mieli żadnych dokumentów i nie można się było z nimi porozumieć w języku angielskim. Naczepa tira była zaplombowana na Węgrzech, dlatego policja przypuszcza, że młodociani imigranci ukryli się w naczepie samochodu właśnie w tym kraju.",,
"Papież: by iść za Jezusem, trzeba porzucić wygodne kanapy i ciepło kominków","Podczas mszy w uroczystość Objawienia Pańskiego (Trzech Króli) papież Franciszek wezwał wiernych, by nie zadowalali się „wegetowaniem” i „dryfowaniem”, ale patrzyli w niebo. Podążanie za Jezusem – mówił papież – wymaga opuszczenia wygodnych kanap i ciepła kominków.","W homilii w bazylice Świętego Piotra papież powiedział: „Mędrcy widzą gwiazdę, ruszają w drogę i ofiarowują dary”.Jak zauważył, można zadać sobie pytanie: „Dlaczego tylko Mędrcy zobaczyli gwiazdę?”. – Może dlatego, że niewielu ludzi spojrzało w niebo. Często bowiem w życiu zadawalamy się patrzeniem w ziemię: wystarczy zdrowie, trochę pieniędzy i nieco rozrywki – zaznaczył.Franciszek pytał: „Czy nadal potrafimy patrzeć w niebo? Czy potrafimy marzyć, pragnąć Boga, czekać na Jego nowość, albo też pozwalamy ponieść się życiu, jak sucha gałąź wiatrowi?”. Wskazał, że Mędrcy nie zadowalali się „wegetowaniem, dryfowaniem”, gdyż wyczuli, że w życiu potrzebny jest wzniosły cel i dlatego trzeba wznieść głowę do góry.Papież zachęcił też do refleksji nad tym, jakie gwiazdy wybiera się w życiu. – Istnieją gwiazdy olśniewające, które wzbudzają silne emocje, ale które nie ukierunkowują drogi.",,
Politycy PO-KO znów mówią o koalicji z Konfederacją. „Działa tam kilka rozsądnych osób”,"Posłowie z klubu parlamentarnego Platforma Obywatelska–Koalicja Obywatelska niezdecydowani w sprawie koalicji z Konfederacją. Najpierw Sławomir Neumann nie wykluczył stworzenia rządu „ratunku narodowego”. Następnie wycofał się z tych słów. – Myślę, że Neumann miał na myśli sytuację, w której dogadanej już opozycji brakowałoby do stworzenia rządu jednego czy dwóch posłów. Moglibyśmy z nimi stworzyć rząd, gdyby byli wiarygodni, uczciwi i gdyby wyznawali takie wartości, jak praworządność, wolność i równość – powiedziała portalowi tvp.info posłanka PO Joanna Augustynowska.","Parlamentarzystka twierdzi jednak, że najbardziej pożądanymi koalicjantami dla PO są Lewica i Polskie Stronnictwo Ludowe. Przypuszcza, że większość członków Konfederacji byłaby bardziej skłonna stworzyć rząd z Prawem i Sprawiedliwością.  Koalicji z częścią Konfederacji nie wyklucza też poseł Nowoczesnej Jerzy Meysztowicz. – Konfederacja jest partią, w której działa kilka osób rozsądnych, ale jej część jest w stanie wszystko rozmontować i z ich poglądami nam na pewno nie jest po drodze. Może się okazać, że Konfederacja  podzieli się zaraz po wejściu do Sejmu – stwierdził.  Poseł Nowoczesnej twierdzi, że Koalicja Obywatelska może stworzyć rząd z udziałem posłów Konfederacji, którzy są prorynkowi, ale nie są zadeklarowanymi narodowcami. Wymienia wśród nich Jacka Wilka, który wszedł do Sejmu z listy Kukiz'15, a od 2017 roku jest związany z partią KORWiN Janusza Korwin-Mikkego.  – Jak widać teraz już Korwin Platformie Obywatelskiej nie śmierdzi. Nie wiem co na to Michał Boni, który dostał w twarz od Korwin-Mikkego. Rozumiem, że tak jak Paryż wart jest mszy, tak odsunięcie PiS-u od władzy warte jest układu z Konfederacją – powiedział nam eurodeputowany PiS Ryszard Czarnecki. Zjednoczona Prawica krytykuje polityków Koalicji Obywatelskiej za brak jednoznacznego stanowiska odnośnie ewentualnej koalicji z Konfederacją. – Sławomir Neumann i Grzegorz Schetyna rano wstają, mówią co innego, wieczorem odwołują. Mamy do czynienia z formacją, która jest na równi pochyłej i po tych przegranych wyborach raczej zniknie z mapy politycznej Polski – powiedział nam poseł PiS Jan Mosiński. Politycy mówią, że sama dyskusja o koalicji PO z Konfederacją obrazuje desperację największej partii opozycyjnej. – To pokazuje jak zdemobilizowana i zdezorganizowana jest Platforma Obywatelska, która teraz chwyta się brzytwy i próbuje zaklinać rzeczywistość. To pokazuje też obłudę opozycji. Jeszcze niedawno niektóre osoby kandydujące z list Konfederacji były określane jako środowiska nacjonalistyczne lub nawet „faszystowskie” przez działaczy totalnej opozycji – stwierdził senator PiS Jan Maria Jackowski. Co o perspektywie koalicji z PO mówi sama Konfederacja? – Jesteśmy całością. Są tutaj narodowcy, wolnościowcy, konserwatyści i grono różnych środowisk, które łączy wspólny program. Nie będzie Pan poseł Meysztowicz dzielił nas i mówił, z kim wejdzie w koalicję, a z kim nie –  powiedział portalowi tvp.info Tomasz Grabarczyk, rzecznik prasowy Konfederacji. Polityk zaatakował też Platformę Obywatelską. – Nie będziemy rozmawiać ani z posłem Meysztowiczem, ani z całą Koalicją Obywatelską, ani z nikim innym, dopóki nie zostaną rozliczone złodziejskie lata rządów PO, a program Konfederacji nie zacznie być realizowany – dodał Grabarczyk.",,
"Nie żyje Ross Perot, były niezależny kandydat na prezydenta USA","Ross Perot, miliarder, filantrop i niezależny kandydat na prezydenta Stanów Zjednoczonych zmarł w wieku 89 lat, po kilkumiesięcznej walce z białaczką – podał portal CNBC. Kandydował dwukrotnie – w 1992 i 1996 r. W pierwszym starcie w wyścigu o fotel prezydenta zdobył blisko 20 proc. głosów; był to najlepszy wynik kandydata niepopieranego przez Republikanów ani Demokratów od 1912 r.","„W biznesie i w życiu Ross był człowiekiem uczciwości i działania. Prawdziwy amerykański patriota i człowiek o niespotykanej wizji, zasadach i głębokim współczuciu” – napisał w oświadczeniu przedstawiciel rodziny James Fuller. Jak podkreślił, Perot angażował się w liczne przedsięwzięcia charytatywne, przede wszystkim dla weteranów wojennych.Jeszcze przed startem w pierwszych wyborach zasłynął z krytyki narastającego deficytu budżetowego USA pod koniec lat 80. Opisywał ten problem jako „szaloną ciotkę, którą trzymamy w piwnicy”, a która kiedyś wybuchnie i spowoduje spustoszenie w gospodarce. Swoją postawę zaostrzył jeszcze bardziej w 1991 r., za kadencji George’a D. W. Busha, kiedy Stany zmagały się z recesją i rosnącym bezrobociem.Perot był jednym z przedstawicieli wczesnych przedsiębiorców technologicznych. W 1962 r., mając tysiąc dolarów oszczędności, założył firmę Electronic Data System. Dwie dekady później założył dostarczające usługi informatyczne przedsiębiorstwo Perot Systems, które w 2009 r. przejął Dell za 3,9 mld dol.",,
Schetyna zarekomenduje Siemoniaka na szefa klubu parlamentarnego PO-KO,Przed kolejnym posiedzeniem Sejmu zarekomenduje wiceszefa PO Tomasza Siemoniaka na przewodniczącego klubu parlamentarnego PO-KO – zapowiedział w poniedziałek szef Platformy Obywatelskiej Grzegorz Schetyna.,"– Będziemy mieli posiedzenie Sejmu i także posiedzenie klubu i zarządu krajowego we wtorek, w przyszłym tygodniu. Będę rekomendował na to stanowisko szefa klubu (parlamentarnego) pana posła Tomasza Siemoniaka – powiedział w poniedziałek podczas konferencji prasowej w Szczecinie Schetyna. Sejm wznawia ostatnie w tej kadencji posiedzenie we wtorek 15 października.Dotychczasowy szef klubu parlamentarnego Platforma Obywatelska-Koalicja Obywatelska Sławomir Neumann poinformował w niedzielę, że składa rezygnację z pełnionej funkcji. Ma to związek z opublikowanym w piątek przez TVP Info nagraniem rozmowy Neumanna z lokalnymi działaczami PO z Tczewa, która odbyła się pod koniec 2017 r. w Gdańsku.Na nagraniu polityk w wulgarny sposób wypowiada się w niej na temat sytuacji w tym mieście; rozmowa dotyczy też ewentualnych zarzutów prokuratorskich dla związanych z PO prezydentów miast. Lider pomorskiej PO deklaruje, że stanie murem za wszystkimi, którzy mają problem z prawem, warunkiem jest jednak członkostwo w Platformie.Polityk jest także – według relacji TVP Info – niezadowolony z sytuacji w Tczewie. – Rzygam tym Tczewem. Słowo honoru ci daję, rzygam Tczewem (...) Dlatego, mówiąc szczerze, nie chcę zajmować się Tczewem, bo tam są same p...by, naprawdę – mówił.",,
Prawie setka wyborczych protestów,"Do Sądu Najwyższego do czwartku do godz. 16 wpłynęło 99 protestów wyborczych, z czego 12 zostało wniesionych poza ustawowym terminem.","Ostatnim dniem, kiedy można było zgłaszać protesty wyborcze do SN, była środa. Liczba protestów może się jednak jeszcze zmienić, bowiem do Sądu mogą napłynąć protesty wysłane pocztą do godz. 24 w środę.      Zgodnie z prawem, Sąd Najwyższy rozpatruje protest wyborczy w postępowaniu nieprocesowym, stosując przepisy Kodeksu postępowania cywilnego.  – Wszystkie protesty wniesione w terminie będą rozpoznawane przez trzyosobowe składy sędziowskie. Ich rozpoznawanie rozpocznie się w najbliższych dniach – powiedziała w Teresa Pyźlak z Zespołu Prasowego SN.   Na podstawie sprawozdania z wyborów przedstawionego przez PKW oraz po rozpoznaniu protestów Sąd Najwyższy w składzie całej Izby Pracy, Ubezpieczeń Społecznych i Spraw Publicznych rozstrzyga o ważności wyborów.   Według Kodeksu wyborczego, Sąd Najwyższy podejmuje uchwałę w przedmiocie ważności wyborów oraz o ważności wyboru posła lub senatora, przeciwko któremu wniesiono protest, nie później niż w 90 dniu po dniu wyborów. W przypadku podjęcia przez sąd decyzji unieważniającej wybory, przeprowadza się nowe głosowanie w ciągu 2,5 miesięcy.   Wśród komitetów, które ostatniego dnia złożyły protest wyborczy, jest Nowa Prawica Janusza Korwin-Mikkego; komitet protestuje ws. niezarejestrowania przez PKW jego list w całym kraju. To już drugi protest komitetu do SN. Pierwszy, złożony jeszcze przed wyborami, został pozostawiony przez SN bez dalszego biegu, ponieważ złożono go przedwcześnie. Także Wojewódzki Sąd Administracyjny w Warszawie odrzucił skargę Nowej Prawicy, uznając, że nie jest właściwy do orzekania w tej sprawie. Protesty do Sądu Najwyższego od ubiegłej środy mogli składać wyborcy, którzy uważali, że w trakcie wyborów naruszone zostały procedury wyborcze. Wśród osób uprawnionych do przedłożenia takiego protestu były: osoby, które w dniu głosowania ujęto w spisie wyborców, pełnomocnicy wyborczy oraz przewodniczący właściwej komisji wyborczej. Powodem protestu mogło być naruszenie przepisów Kodeksu wyborczego albo dopuszczenie się przestępstwa przeciwko wyborom, jeżeli to naruszenie lub przestępstwo miało wpływ na wynik wyborów. Osoba składająca protest powinna w nim sformułować zarzuty oraz przedstawić lub wskazać dowody, na których je opiera.",,
Nad Syrią wisi groźba nowej wojny,"Przyszłość Syrii w 2019 roku nie maluje się w jasnych barwach. Po wycofaniu się USA z tego kraju może rozpocząć się nowa wojna, której towarzyszyć będzie gigantyczny kryzys humanitarny oraz odrodzenie Państwa Islamskiego. Alternatywą jest przywrócenie władzy Asada nad Północną Syrią. Otwarte pozostanie jednak wówczas pytanie, na jakich warunkach.","Pięć części Syrii Syria podzielona jest obecnie na pięć części. Na południowym wschodzie, w prowincji Dajr az-Zaur wciąż utrzymują się na niewielkim terytorium kilkutysięczne siły Państwa Islamskiego (IS), z którymi walczą Syryjskie Siły Demokratyczne (SDF). Na północnym-zachodzie prowincja Idlib (z przyległościami) opanowana jest przez dżihadystów, w tym Al-Kaidę, natomiast północno-zachodnia część prowincji Aleppo okupowana jest przez Turcję i protureckich rebeliantów, którzy zasłynęli grabieżami i terroryzują miejscową ludność kurdyjską. Na reszcie terytorium Syrii wojna jest już (póki co) skończona, a w wielu miejscach zresztą nigdy jej nie było. Tereny te, mniej więcej przedzielone Eufratem, z jednej tj. zachodniej strony kontrolowane są przez syryjskie władze czyli Asada, z drugiej zaś przez zdominowane przez syryjskich Kurdów Syryjskie Siły Demokratyczne (SDF). Między wspieranym dotychczas przez USA i Francję SDF-em a korzystającym z pomocy rosyjskiej i irańskiej Asadem utrzymywała się dotąd chłodna neutralność. Do starć dochodziło, ale rzadko i szybko były one przerywane. Gdy byłem w sierpniu w Północnej Syrii, zwanej przez Kurdów Rożawą, miejscowi dowódcy kurdyjskiego YPG (trzon SDF) mówili mi, że jest to zasługa Iranu i Hezbollahu, którzy nie byli zainteresowani konfrontacją z Kurdami syryjskimi na pełną skalę, mając nadzieję na układ. W czerwcu i lipcu 2018 roku toczyły się rozmowy między Asadem a delegacją Syryjskiej Rady Demokratycznej (MSD), czyli cywilnej władzy w Demokratycznej Federacji Północnej Syrii (DFPS) proklamowanej na terenach kontrolowanych przez SDF. Ich wynik był jednak marny, gdyż Asad w zasadzie nic nie zaoferował – żadnej decentralizacji, federalizacji, autonomii dla Kurdów. Rosyjskie „dziel i rządź”Nieoficjalnie wiadomo, że decyzja Trumpa o wycofaniu sił USA z Syrii zaskoczyła wszystkie strony syryjskiej układanki. Stąd trudno do końca przewidzieć, jak wypadki potoczą się dalej. Najbardziej zadowolona musi być z tej sytuacji Rosja, dla której jest kilka korzystnych wariantów rozwoju sytuacji. Jeśli Turcja zajęłaby część północnej Syrii, to ustawiłoby to Rosję w jeszcze bardziej korzystnej pozycji wiecznego mediatora. Jak wiadomo, by była mediacja musi być konflikt i to jest ogromna wartość z punktu widzenia Kremla. USA będą w takiej sytuacji całkowicie skompromitowane na Bliskim Wschodzie i nikt nie będzie chciał z nimi wchodzić w jakiekolwiek układy. Izraelowi i Saudom pozostanie więc dogadywanie się z Rosjanami w sprawie blokowania Iranu w Syrii. Saudowie mogą za to słono zapłacić, dając Rosjanom pieniądze na odbudowę kraju, przez co Kreml jeszcze bardziej zaciśnie żelazny uścisk kontroli nad Syrią. To najczarniejszy wariant, w którym będzie terror, wojna, kryzys humanitarny i czystki etniczne. Rosjanie wygrają jednak również wtedy, gdy uda się im doprowadzić do pełnej kapitulacji Kurdów wobec Asada i jednocześnie nie dopuścić do jakiejkolwiek mediacji irańskiej. Wtedy to oni kontrolowaliby północną trasę Iran-Morze Śródziemne, nie dopuszczając do budowy niezależnego od nich szlaku tranzytowego (m.in. dla transportu irańskiej, irackiej i syryjskiej ropy i gazu) do Europy. Ponieważ na blokowaniu tego projektu zależy i Izraelowi, i Turcji, i Saudom, i USA, to Rosjanie zyskaliby silne karty przetargowe i byliby geopolitycznym zwycięzcą. Czy Asad i Iran zawrą z Kurdami deal?Z punktu widzenia Asada nie są to oczywiście najdogodniejsze rozwiązania. Teoretycznie ma on dwie opcje, tj. postawić Kurdów pod ścianą, oferując im wyłącznie bezwarunkową kapitulację, albo zaoferować układ. To drugie rozwiązanie byłoby również korzystne dla Iranu. Teoretyczność tej opcji polega jednak na tym, że nie jest ona zgodna z interesem Rosji, a to oznacza że Kreml będzie starał się do niej nie dopuścić. W tej chwili SDF/MSD jest oczywiście w jeszcze słabszej pozycji negocjacyjnej niż był latem, a układ z Asadem nie będzie zbyt wiele wart, jeśli nie będzie gwarantowany przez Iran (na pewno nie przez Rosję). Iran (i Chiny) są bowiem zainteresowane względną stabilizacją w Syrii, a także Iraku, co pozwoliłoby skonsolidować im geopolityczny projekt tzw. „szyickiego półksiężyca” (irańska strefa wpływów na Bliskim Wschodzie), a także otworzyć szlak handlowy do Europy. Iran już pokazał przy tym w Iraku, że jest w stanie pragmatycznie podchodzić do współpracy z Kurdami, a czerwoną linią jest tylko jakikolwiek separatyzm. Takie irańsko-kurdyjsko porozumienie miałoby też fatalne skutki dla geopolitycznej sytuacji Turcji. Z kolei problemem Asada jest to, że prawie w ogóle nie dysponuje siłami zbrojnymi, opierając się na Rosjanach (w tym najemnikach), Irańczykach, Hezbollahu, Afgańczykach i Irakijczykach. Tymczasem SDF to prawie stutysięczna, zdyscyplinowana i zaprawiona w boju armia, a do tego dochodzą jeszcze różne inne formacje paramilitarne działające w DFPS. Problemem SDF jest z kolei brak lotnictwa i obrony przeciwlotniczej. Groźba tureckiej inwazji Wszystko wskazuje na to, że Turcja, choć zapowiadała, że już zaraz rozpocznie swoją agresję, w ogóle nie jest do niej przygotowana. Turcy mają teraz trzy opcje. Pierwsza to zwlekać w nieskończoność, ograniczając się do ostrzału i bombardowania kurdyjskich miast przygranicznych, a także wypuszczając rebeliantów na pozycje SDF. Wcześniejsze walki pokazały jednak, że ci rebelianci potrafią głównie grabić i mordować cywilów, natomiast w starciu z oddziałami zbrojnymi nie mają żadnych szans. Druga opcja to przeprowadzenie ograniczonej inwazji i zajęcie miast Manbidż oraz Tel Abjad. Turcja może w takiej sytuacji liczyć na to, że SDF będzie zmuszony do walki na dwa a nawet trzy fronty (z Asadem i Państwem Islamskim) i dlatego szybko dojdzie do podziału północnej Syrii. Trzecia opcja to inwazja na pełną skalę, która dla Turcji może okazać się „Wietnamem”, zwłaszcza, jeśli Kurdowie tureccy również chwycą za broń. Ta opcja oznaczać będzie otwarcie nowego, długiego rozdziału w syryjskiej tragedii i co najmniej kilkaset tysięcy nowych uchodźców. Najgorszym rozwiązaniem są Turcy  Dla Kurdów każda opcja jest lepsza od tureckiej okupacji. Mają więc do wyboru albo walczyć albo z kimś się dogadać. Pierwsza opcja oznacza katastrofę humanitarną. Ponadto SDF ryzykuje walkę na kilku frontach. W takiej sytuacji Asad szybko przekroczyłby Eufrat i zajął większość terenów wschodniej Syrii, z których SDF wycofałby się bez walki. Część tych terenów odzyskałoby natomiast Państwo Islamskie, które starałoby się w takiej sytuacji przebić ponownie do Iraku. Poza tym SDF wypuściłby kilka tysięcy więźniów IS, a także ich rodzin, z których duża część pochodzi z Europy i b. ZSRR. Ludzie ci, korzystając z nowego kryzysu uchodźczego, przedzieraliby się do Europy, gdzie zagrożenie terrorystyczne gwałtownie by wzrosło. Stałoby się to być może jeszcze przed wyborami do europarlamentu, co byłoby kolejnym krokiem na drodze do realizacji kremlowskich planów destabilizacji Europy. Opcja dogadania się jest natomiast problematyczna, gdyż może sprowadzać się do kapitulacji i terroru wobec tych, którzy pokonali Państwo Islamskie. Istnieje wciąż pewna szansa, choć niewielka, a czasu jest mało, że amerykański Kongres lub Europa podejmą pewne działania, które nie dopuszczą do nowej wojny w Syrii i pozwolą na dobicie Państwa Islamskiego. Problem w tym, że podzielona i krótkowzroczna Europa nie chce postawić się Erdoganowi. Sytuacja, w której cały ciężar spadał na USA, był dla niej wygodny. Ale o ile USA mogą zapłacić utratą globalnego przywództwa i niewiarygodnością sojuszniczą, to Europa zostanie wystawiona na zwiększoną aktywność terrorystyczną. Będzie to niestety zasłużona kara za hipokryzję i zdradę jedynej części Syrii, gdzie udało się zaprowadzić pokój i zapewnić swobodę religijną i równość płci.",,
Komitet Wojskowy NATO z wizytą we Lwowie,– Dwudniowe posiedzenie wyjazdowe Komitetu Wojskowego NATO odbyło się we Lwowie – poinformowało w czwartek Ministerstwo Obrony Ukrainy. Delegacji Sojuszu Północnoatlantyckiego przewodniczył szef Komitetu generał Petr Pavel.,"– Było to pierwsze tego rodzaju posiedzenie w historii (ukraińskiego państwa – przyp. red.) – oświadczyła deputowana Iryna Friz z komisji bezpieczeństwa narodowego i obrony Rady Najwyższej (parlamentu) Ukrainy. Prezydent Petro Poroszenko zapowiedział niedawno, że Kijów będzie nalegał na uzyskanie Planu Działań na rzecz Członkostwa w NATO (ang. Membership Action Plan, MAP). – Szef Komitetu Wojskowego NATO generał Petr Pavel zauważył, że posiedzenie wyjazdowe Komitetu jest przykładem całkowitego poparcia (dla Ukrainy - PAP); NATO zaniepokojone jest działaniami bojowymi z wykorzystaniem ciężkiego uzbrojenia na wschodzie Ukrainy – zakomunikował ukraiński resort obrony.",,
Wojna PO-PSL. Protasiewicz pisze o „zainteresowaniu mediów machlojami” w Modlinie za rządów Kierwińskiego,"Ciąg dalszy sporu pomiędzy Platformą Obywatelską i PSL. Tym razem na Twitterze pokłócili się poseł PO Marcin Kierwiński i wybrany z list PSL Jacek Protasiewicz. „Pamiętam jak Pan walczył o nr 1 (na liście wyborczej), na wieść o zainteresowaniu mediów jakimiś machlojami w Zarządzie Portu Lotniczego Warszawa-Modlin” – napisał w pewnym momencie do Kierwińskiego Protasiewicz. Było to nawiązanie do faktu, że polityk PO był w latach 2007–2010 wiceprezesem zarządu wspomnianego lotniska.","Wymiana zdań między politykami rozpoczęła się od dyskusji pomiędzy twitterowymi kontami KO i PSL. „Nawet Rysiu Petru ma większe szanse z Dudą niż kandydat KO” – można było przeczytać na tym drugim. W pewnym momencie konto KO wspomniało o Jacku Protasiewiczu i Michale Dziubaku – politykach PO, którzy przeszli do PSL. Do wpisu odniósł się Protasiewicz, dodając, że KO zachowuje się jak „Gang Olsena w amoku”. Jak przypomniał, szefem „wspaniałej kampanii” Bronisława Komorowskiego w 2015 r. był Robert Tyszkiewicz, a parlamentarnej Marcin Kierwiński. „Jak powszechnie wiadomo, obaj byli też aktywni przy kampaniach w 2019” – dodał.Protasiewiczowi odpowiedział Kierwiński. „Jeszcze Panie Pośle proszę przypomnieć o pańskiej roli w tych kampaniach. Bo chyba nie było tak że po »sukcesach« we Frankfurcie całkowicie się Pan wycofał?” – zapytał. Poseł PO nawiązał w ten sposób do skandalu z udziałem Protasiewicza na lotnisku we Frankfurcie, kiedy ten, pod wpływem alkoholu, wdał się w awanturę z celnikami.",,
„Zwycięstwo na oczach całego świata”. Premier Morawiecki gratuluje „najlepszej w Europie”,"„Viki Gabor najlepsza w Europie!” – napisał w mediach społecznościowych premier Mateusz Morawiecki. Szef rządu był zresztą w niedzielę obecny w Arenie Gliwice, gdzie kibicował tegorocznej triumfatorce Eurowizji Junior. „Serdeczne gratulacje dla naszej młodej, ale już wielkiej artystki” – dodał.","„Wiktoria odniosła zwycięstwo w wielkim stylu na oczach całego świata” – napisał premier na Facebooku, gdzie podzielił się także kilkoma zdjęciami. Mateusz Morawiecki miał okazję bezpośrednio pogratulować Viki Gabor zwycięstwa.",,
Hotel bohatera afery hazardowej zablokowany. Wojewoda unieważnił pozwolenia na budowę,"Wojewoda dolnośląski stwierdził nieważność pozwolenia na budowę gigantycznego apartamentowca w Zieleńcu – poinformowali reporterzy „Magazynu śledczego Anity Gargas” na Twitterze. Orędownikiem postawienia hotelu był burmistrz Dusznik-Zdroju, a za inwestycją stali: znany z afery hazardowej Ryszard Sobiesiak i biznesmen Edward Ptak.","Sobiesiak to jeden z głównych bohaterów „afery hazardowej”, która wybuchła w 2009 r. po opublikowaniu stenogramów nagrań jego rozmów z ówczesnym szefem klubu parlamentarnego Platformy Obywatelskiej Zbigniewem Chlebowskim. Ze stenogramów wynika, że Sobiesiak – biznesmen branży hazardowej – rozmawiał również z ówczesnym ministrem sportu i turystyki rządu PO-PSL Mirosławem Drzewieckim. Sobiesiak i Chlebowski byli także zamieszani w tzw. aferę wyciągową, o której zrobiło się głośno po tym, jak w Zieleńcu postawiono nielegalny wyciąg narciarski, wycinając wcześniej drzewa pod całą infrastrukturę. Ostatecznie obaj nie ponieśli żadnych konsekwencji, a sprawę umorzono.Teraz – także w Zieleńcu – Ryszard Sobiesiak chciał postawić 14-piętrowy apartamentowiec. Lokalne środowiska i media alarmowały, że budowa ogromnego hotelu zaburzy środowisko. Popierał go jednak burmistrz Dusznik-Zdroju, blokując protesty przeciwników inwestycji.",,
"„Ogórek milczy, bo prowadzi niebanalną kampanię wyborczą. Jestem podekscytowany”","– To jest niebanalna kandydatka, która prowadzi niebanalną kampanię wyborczą. Jestem podekscytowany, dlatego, że jest to nowy sposób prowadzenia kampanii. Magdalena Ogórek uważa po prostu, że na tym etapie należy być powściągliwym  – tak Leszek Miller, przewodniczący SLD komentował w programie „Po przecinku” w TVP Info przedłużające się milczenie Magdaleny Ogórek, kandydatki SLD na prezydenta RP. Miller potwierdził, że kandydatka zacznie się udzielać od najbliższej soboty.","Magdalena Ogórek jest kandydatką SLD na prezydenta od 9 stycznia. Jednak od kilku tygodni jest niedostępna dla mediów. Jedyną jej aktywnością są wpisy na portalach społecznościowych. „Jestem dla Was cały czas. Zapraszam, byście pisali o każdym problemie, jaki chcecie, bym podjęła jako Prezydent. Czekam na Was. Piszcie!Czytam wszystkie Wasze komentarze. Dziękuję za zaufanie i za to, że dzielicie się ze mną Waszymi problemami. Kwestie te będę podejmowała podczas kampanii lub, jeśli mnie wybierzecie, jako Wasz Prezydent” – reklamuje się Ogórek na Facebooku. Blisko 500 internautów odpowiedziało na jej post z 9 lutego, ale wciąż nie ma odpowiedzi na zadawane pytania. Leszek Miller potwierdził w TVP Info, że Magdalena Ogórek pojawi się w najbliższą sobotę na konwencji wyborczej. Taktyka milczenia Pytany czy milczenie kandydatki i komunikowanie się z wyborcami z pomocą portali społecznościowych ma być kluczem do zwycięstwa Magdaleny Ogórek, lider SLD przekonywał, że to celowe działanie. – To jest niebanalna kandydatka, która prowadzi niebanalną kampanię wyborczą. Jestem podekscytowany, dlatego, że jest to nowy sposób prowadzenia kampanii. Jest jeszcze kilka miesięcy do wyborów. Już wkrótce pani Magdalena Ogórek odpowie na dziesiątki pytań. Teraz, po prostu, uważa, że na tym etapie należy być powściągliwym – wyjaśniał Leszek Miller. Były premier przekonywał, że nie było jednego pomysłodawcy wystawiania Ogórek w wyścigu po prezydencki fotel. – Powiedzmy, że to był pomysł grupy ludzi. Liczymy na zwycięstwo, bo startuje się po to, aby wygrać – przekonywał. Bez zaufania Komentując protesty rolników, Miller stwierdził, że fala niepokojów w kraju może mieć związek z „zamrożeniem działania komisji trójstronnej”. – Poderwane jest zaufanie stron do siebie. W takiej atmosferze trudno jest wypracować kompromisowe stanowiska – mówił były premier. Miller stwierdził, że jeżeli duża grupa społeczna czuje się pokrzywdzona, to wystarczy iskra, aby doszło do wybuchu. Za winnych sytuacji w rolnictwie, wskazał obecny rząd. – Minister Sawicki już od roku mówi o konieczności zmian. Jest gorzej niż było. Dlatego, że Komisja Europejska zgodziła się, aby Rosja negocjowała z poszczególnymi krajami UE warunki eksportu mięsa czy mleka. My będziemy w najgorszej sytuacji. To wina polityki polskiego rządu, który wybrał miejsce w szpicy polityki antyrosyjskiej – podkreślał. Górnicy i tak dopną swego Były premier dał do zrozumienia, że przy obecnych konfliktach i protestach nie jest widoczna pani premier Ewa Kopacz, która zamiast działać, pojawia się przy okazji programu otwierania żłobków przy uczelniach. Jego zdaniem prezes JSW powinien podać się do dymisji lub zostać zdymisjonowany. – Obecny prezes i zarząd nie są w stanie kontrolować tej spółki. Górnicy są tak zdesperowani, że dopóki jest ten zarząd, oni są gotowi iść pod kule. Oczywiste jest to, że ten zarząd zostanie zmieniony. Tylko jest tu niechęć do ugięcia się pod oczekiwaniami strajkujących. Po co odwlekać to co i tak się stanie. Kto wie, czy za chwilę nie stanie się jakieś potworne nieszczęście – ostrzegał.",,
Zignorowanie polecenia policjanta będzie karane,"Jeśli ktoś nie chce słuchać funkcjonariusza, to ten nic nie może zrobić, chyba że spotka się z agresją. Teraz zlekceważenie nakazu określonego zachowania wydane przez policjanta ma być nowym rodzajem wykroczenia – czytamy w „Rzeczpospolitej”.","Wykroczenie takie będzie zagrożone grzywną, aresztem albo ograniczeniem wolności. „Wprowadzenia takiej zmiany chcą policyjni związkowcy. Pomysł trafił do sejmowej Komisji do Spraw Petycji. Sprawa jest poważna, bo już teraz każdego roku do polskich sądów trafia ponad pół miliona spraw wykroczeniowych” ” czytamy.„Rzeczpospolita” ustaliła, że petycja, którą Niezależny Związek Zawodowy Policjantów pisze do posłów w sprawie zmiany kodeksu wykroczeń, ma szansę na powodzenie. „Autorzy petycji proponują nowe brzmienie art. 54a kodeksu wykroczeń. Miałby on brzmieć: Kto nie podporządkowuje się żądaniu lub poleceniu funkcjonariusza publicznego, wydanego w granicach i na podstawie przepisów ustawy, podlega karze aresztu, grzywny lub ograniczeniu wolności. Par. 3 tego przepisu mówi o identycznej karze dla tych, którzy nie wykonując poleceń, uniemożliwią lub utrudnią wykonanie czynności służbowej” – podaje dziennik.Socjolog Andrzej Kowalski powiedział, że mimo iż zgadza się z głównym przesłaniem propozycji przepisu, obawia się, że jeśli zostanie wdrożony, może być wykorzystywany w sprawach politycznych manifestacji. „W sytuacjach demonstracji wolnościowych byłoby to niekorzystne i zamiast łagodzić sytuację, wręcz by ją zaostrzały” – wyjaśnił.",,
Niemcy: Domniemany zabójca dziennikarki zostanie odesłany do Bułgarii,Niemiecka prokuratura zarządziła w piątek ekstradycję do Bułgarii domniemanego zabójcy dziennikarki Wiktorii Marinowej – poinformowało bułgarskie radio publiczne. W piątek resort sprawiedliwości Bułgarii wysłał do Niemiec odpowiednie dokumenty ws. ekstradycji.,"Ostatnią procedurą formalną do wydania 21-letniego Sewerina Krasimirowa było potwierdzenie, że więzienia bułgarskie odpowiadają minimalnym unijnym standardom. Według niemieckiego prokuratora Bernda Kolkmeiera z Celle, gdzie przebywa Krasimirow, przyznał się on do winy częściowo; przed niemieckim sądem powiedział, że w minioną sobotę w Ruse w parku na brzegu Dunaju, będąc pod wpływem alkoholu i narkotyków, pokłócił się z nieznajomą młodą kobietą i uderzył ją. Do gwałtu i zabójstwa się nie przyznał. Twierdził, że nie miał zamiaru zabijać. – Na podstawie jego zeznań nie ma podstaw, by dopatrywać się politycznych motywów zabójstwa – cytuje radio niemieckiego prokuratora. Do zabójstwa 30-letniej dziennikarki regionalnej telewizji w Ruse doszło w ubiegłą sobotę. Sprawa nabrała szerokiego rozgłosu w bułgarskich i zagranicznych mediach z powodu przypuszczeń, że mogło ono być związane z jej pracą zawodową. W swoim ostatnim programie Wiktoria Marinowa zajmowała się m.in. defraudacją funduszy unijnych i zaprosiła ekipę portalu Biwoł, prowadzącą dziennikarskie śledztwo w tej sprawie. Domniemanego sprawcę, który uciekł do Niemiec dzień po morderstwie, zatrzymano trzy dni później po sygnale bułgarskiej policji. W piątek w Ruse odbył się pogrzeb Marinowej. Jednocześnie w dwóch romskich dzielnicach miasta – w jednej z nich mieszkał Krasimirow – zwiększono obecność policji. Romowie twierdzą, że boją się zemsty i napadów i że w czwartek wieczorem w obu dzielnicach krążyli motocykliści. Premier Borisow zaapelował w piątek w parlamencie o zachowanie spokoju w mieście.",,
Andruszkiewicz prosi o wsparcie. „Trwa na mnie oszczercza nagonka”,"Trwa na mnie oszczercza nagonka, więc dziś bardzo Was proszę o wsparcie! – napisał na Facebooku wiceminister cyfryzacji Adam Andruszkiewicz. W udostępnionym nagraniu wyraża się krytycznie o rządzie PO.","„Jeśli nie zgadzasz się, na tę nagonkę na mnie która trwa – UDOSTĘPNIJ film z opisem #MuremZaAndruszkiewiczem! Pokażmy PRAWDĘ!” – czytamy.W udostępnionym na Facebooku nagraniu Andruszkiewicz odnosi się m.in do płacy minimalnej, wskaźnika bezrobocia i wieku emerytalnego.– Za waszych czasów płaca minimalna w Polsce wynosiła 1200 zł, a dzisiaj wynosi 2250 zł. (...) Bezrobocie potrafiło wynosić nawet 13 proc., a dziś wynosi 5 – mówi na nagraniu.– Pochylacie się nad losem biednych emerytów (...). To dlaczego kazaliście im pracować do 67. roku życia? A najniższa emerytura w Polsce wynosiła 700 zł za waszych rządów. Tak się troszczyliście o emerytów w Polsce – podkreśla.Andruszkiewicz, związany ze środowiskami narodowymi były poseł Kukiz'15 (obecnie niezrzeszony), pełni urząd sekretarza stanu w resorcie cyfryzacji od 28 grudnia. Posłowie PO pytali na konferencji prasowej, czy ABW sprawdziła ewentualne powiązania nowego wiceministra cyfryzacji z Rosją. Zapowiedzieli skierowanie w tej sprawie interpelacji do szefa Agencji. W ostatnich dniach w raporcie węgierskiego think tanku „Political Capital Institute” pojawiła się informacja, że Andruszkiewicz może być rosyjskim agentem wpływu.",,
"„Na Kremlu nie zasiada John Lennon, a w Berlinie nie rządzi Yoko Ono”. W Sejmie debata o polityce MSZ","W Sejmie trwa debata na temat polskiej polityki zagranicznej. Krzysztof Szczerski, który wystąpił w imieniu Prawa i Sprawiedliwości nie zostawił na dyplomacji suchej nitki. – Wiarygodność i odpowiedzialność w polityce zagranicznej jest kluczowa, a właśnie tego brakuje w czasie rządów PO-PSL – mówił. Poseł PiS odniósł się też bezpośrednio do Grzegorza Schetyny, nazywając go „ostatnią ze źle wybranych liczb na kuponie Lotto”. Zdaniem Stanisława Żelichowskiego z PSL polityka zagraniczna powinna zostać wyłączona z bieżącej walki politycznej, a Leszek Miller stwierdził, że Polska, która była liderem Europu Środkowo-Wschodniej  utraciła tę pozycję.","Zwracając się do szefa MSZ Grzegorza Schetyny, Szczerski mówił: „ocena tej polityki zagranicznej którą pan zaprezentował, nie może abstrahować o dokonań koalicji PO-i PSL i pięciu lat prezydentury Bronisława Komorowskiego”.    W ocenie Szczerskiego, Schetyna nie jest nikim nowym – „jest raczej jak ostatnia ze źle wybranych liczb na kuponie Lotto”. „Pan jest epigonem złej polityki PO-PSL” – Pan nie jest twórcą jakiejś nowej polityki zagranicznej. Wprost przeciwnie: pan jest epigonem tej samej złej polityki, kontynuatorem nieszczęsnych założeń politycznych, które zostały zakwestionowane przez rzeczywistość – podkreślił poseł PiS.    – W zasadzie przegrał pan już w pierwszym dniu, kiedy przekroczył pan próg ministerstwa – dodał.                                                teraz odtwarzane„Kierowanie się w polityce myśleniem życzeniowym to grzech ciężki” „Na Kremlu nie zasiada John Lennon, a w Berlinie nie rządzi Yoko Ono”  Poseł Szczerski podkreślił, że każdy kraj ma obszar, o którym musi wiedzieć wszystko. Dla Polski jest to Rosja, a rząd ciągle popełnia tu błędy w ocenie. – Być może to, co widzieliśmy w ostatnich latach, to była zwykła naiwność, ale to gorzej niż niekompetencja. Bo kierowanie się myśleniem życzeniowym w polityce to grzech ciężki – mówił.    – Czasem mam wrażenie, kiedy słucham polityków z obozu władzy, że niekiedy najlepszym dla was opisem świata, adekwatnym do waszego sposobu myślenia, jest opis z piosenki „Imagine” – świat bez granic, wojen, a  w zamian wolna miłość. Tylko że na Kremlu nie zasiada John Lennon, tylko Władimir Putin, a w Berlinie nie rządzi Yoko Ono, tylko Angela Merkel – powiedział polityk PiS. Szczerski podkreślił, że Polska musi domagać się szacunku i szanować sama siebie. Jak mówił, „musimy mieć własne zdanie i wygłaszać je”. Tymczasem Schetyna prowadzi „politykę sym-sym – symboliczno-symbiotyczną, czasem zdobywając się na fajerwerki”. „Mamy dwa ważne zadania”Po Krzysztofie Szczerskim głos zabrał Stanisław Żelichowski z PSL. Jego zdaniem polityka zagraniczna powinna być trwała, niezależnie od tego, komu Polacy powierzą swój mandat wyborczy. – Polityka zagraniczna w wielu krajach jest wyłączona z bieżącej walki politycznej. Wystąpienie PiS dowodzi, że to niemożliwe. Podzielam zdanie pana ministra Schetyny, że mamy dwa ważne zadania, mówiąc w skrócie – Ukraina i Państwo Islamskie. Aby sprostać tym zadaniom, Polska musi być silna gospodarczo i militarnie – mówił. Poseł PSL stwierdził też, że we wspólnym działaniu krajów europejskich ważne jest to, aby Europa pozbyła się egoizmów narodowościowych, a wyznaczyła sobie cele ją wzmacniające. Dodał, że Ukraina dobrze rządzona leży zarówno w interesie Polski, jak też interesów rosyjskich. – O słabości dyplomacji świadczyłoby ofiarowywanie broni. Jeśli damy ją jednej stronie, po drugiej taki sprzęt też się znajdzie – stwierdził. I powiedział, że ważniejsze jest to aby pomóc Ukrainie gospodarczo i w przeprowadzaniu reform.                                                teraz odtwarzaneŻelichowski popiera Schetynę w sprawie Ukrainy i Państwa Islamskiego „To polityczna paranoja”Z ostrą krytyką exposé Schetyny wystąpił również Leszek Miller. Szef SLD zwrócił uwagę głównie na ekonomiczną pozycję Polski. – Polska gospodarka traci, tracą polscy producenci. Trzeba stosować politykę pragmatyczną, a nie idealistyczną albo mesjanistyczną – mówił.Stwierdził, że jego ugrupowanie niepokoi fakt, że rząd nie podejmuje wciąż debaty publicznej i rządowej na temat korzyści i kosztów przystąpienia do euro. – Nie pokazuje żadnej drogi do tego celu, nie prezentuje wizji – powiedział. Miller zwrócił uwagę, że Polska, która była liderem Europy Środkowo-Wschodniej utraciła tę pozycję. Stwierdził, że za czasów negocjacji wejścia do UE polska polityka była skuteczna, bo nie była nastawiona na wewnętrzną walkę, ale na dobro kraju; dziś jest nieskuteczna, bo jest skrajnie upolityczniona. – Wpadła w przestrzeń śmieszności. Groteskowa jest dyskusja wokół Nocnych Wilków, w cieniu których rozgrywa się dramat polskiego przemysłu zbrojeniowego. Władze naszego państwa zachowują się tak, jakby chodziło o wjazd rosyjskiej dywizji pancernej, a nie 30 motocyklistów. To polityczna paranoja – mówił. Jego zdaniem Polsce nie zagrażają „Wilki Putina”, ale nieudolny rząd, bieda, bezrobocie czy masowa migracja. – I bałagan w naszym, własnym kraju. Polska odbiega od unijnego środka grawitacji i to jest odpowiedź dlaczego nie ma nas w rozmowie na temat Ukrainy – podsumował.                                                teraz odtwarzaneMiller: trzeba stosować politykę pragmatyczną, a nie idealistyczną albo mesjanistyczną „Rząd nie wyciągnął wniosków”– Polska polityka zagraniczna nie jest suwerenna – mówił z kolei Arkadiusz Mularczyk z Solidarnej Polski. Jego zdaniem jednym z przejawów nieudolności polskiej dyplomacji jest porażka naszej polityki historycznej. Nawiązał w ten sposób do wypowiedzi szefa FBI o „polskich wspólnikach nazistów"". Poseł zaznaczył, że rząd nie wyciągnął żadnego wniosku z podobnej sytuacji sprzed trzech lat, kiedy prezydent USA Barack Obama mówił o „polskich obozach śmierci"".",,
Zdecydowana przewaga Partii Konserwatywnej w sondażach,Dwa dni przed głosowaniem brytyjskiego parlamentu ws. ewentualnego rozpisania przedterminowych wyborów parlamentarnych Partia Konserwatywna premiera Borisa Johnsona może liczyć na 16 pkt proc. głosów więcej niż opozycyjna Partia Pracy – wynika z sondażu firmy Opinium.,"Zgodnie z badaniem popularność torysów wzrosła od ostatniego sondażu (sprzed ośmiu dni) o 3 pkt proc., do 40 proc., podczas gdy laburzyści mogą niezmiennie liczyć na 24 proc. poparcia.Proeuropejscy Liberalni Demokraci plasują się na trzecim miejscu z 15 proc. głosów, a eurosceptyczna Partia Brexitu Nigela Farage'a – która mogłaby konserwatystom odebrać część głosów zwolenników wyjścia z UE - ma 10-procentowe poparcie. Sondaż przeprowadzono w dniach 23-25 października. We wtorek 22 października Izba Gmin przegłosowała nowy projekt porozumienia w sprawie brexitu, uzgodniony z UE przez Johnsona, choć nie zgodziła się na forsowaną przez rząd szybką ścieżkę legislacyjną. Oznacza to, że nie ma szans na ratyfikację porozumienia z UE przed 31 października, czyli dotychczas obowiązującym terminem brexitu. Johnson zapowiedział więc, że zaproponuje, by 12 grudnia odbyły się w Wielkiej Brytanii przedterminowe wybory parlamentarne. By jednak do tego doszło, potrzebna jest zgoda dwóch trzecich posłów. Johnson już dwukrotnie złożył taki wniosek, ale za każdym razem był on odrzucany przez opozycję.",,
"Czepek, w którym Jezus Chrystus spoczywał w grobie, będzie wystawiony na widok publiczny","Czepek, w którym Jezus Chrystus spoczywał w grobie, będzie
wystawiony na widok publiczny w katedrze św. Szczepana w Cahors
w południowo-zachodniej Francji, gdzie jest przechowywany
od wielu stuleci. Okazją po temu jest 900. rocznica konsekracji
świątyni przez papieża Kaliksta II.","W czasach Jezusa Chrystusa Żydzi grzebali zmarłych w czepku,który - podwiązany pod brodą - podtrzymywał szczękę nieboszczyka,by zapobiec otwieraniu się jego ust. Dopiero na ten czepeknakładano chustę, przykrywającą twarz, a resztę ciała owijanocałunem. Czepek z grobu Jezusa, zwany we Francji „Sainte Coiffe” (świętyczepek), jest jedną z Jego nielicznych relikwii. W przypadkuChrystusa mogą nimi być jedynie przedmioty, które miałybezpośredni kontakt z Jego ciałem. Odnalezione w Jerozolimie,często zabrane stamtąd do Konstantynopola, zostaływ średniowieczu przewiezione do Włoch i Francji. Na czepku z Cahors znajdują się krwawe ślady, zgodne z tymi,które widać na Całunie Turyńskim. Według tradycji czepek miałauszyć Maryja, matka Jezusa, a po zmartwychwstaniu zabraligo z grobu Jego uczniowie. Patriarcha jerozolimski Tomasz i kalifHarun ar-Raszid podarowali czepek Karolowi Wielkiemu, a tenprzekazał go w 803 r. biskupowi Cahors – Aymatowi.",,
"Sprzeczności w PO-KO: „Poprzemy projekty PiS”, „500 Plus zależne od dochodów”","Klub PO-KO poprze projekty PiS, w tym dot. programu 500 plus dla każdego dziecka, trzynastej emerytury oraz zerowy PIT dla młodych do 26 roku życia, jeśli zostaną złożone w Sejmie – zapowiedział szef klubu Sławomir Neumann. Z kolei wiceprzewodnicząca PO-KO Kamila Gasiuk-Pihowicz stwierdziła, że 500 plus powinno być zależne od dochodów.","Sławomir Neumann powiedział na konferencji prasowej w Rzeszowie, że Platforma Obywatelska w lutym 2016 r. złożyła poprawki, przewidujące objęcie programem 500 Plus także pierwsze dziecko, „żeby program był sprawiedliwy”.Pytany o propozycję trzynastej emerytury Neumann powiedział, że to projekt, który zaproponowała PO. – Szef PO Grzegorz Schetyna przez półtora roku o tym mówił, więc my nie mamy z tym problemu – zapewnił. Odnosząc się do propozycji zerowego PIT dla młodych do 26. roku życia stwierdził, że PO już złożyła projekt, który ma pomóc „młodym ludziom wchodzącym na rynek pracy”. Według niego dotyczy on „nie tylko PIT, ale też składek na ubezpieczenie społeczne”. – Ten projekt leży w Sejmie, wystarczy go poprzeć – zaznaczył szef klubu PO-KO.",,
Niemiecki dziennik „Die Welt”: a może Jarosław Kaczyński ma rację?,"Zamiast krytykować Warszawę, lepiej byłoby postawić na niemiecko-polski dialog, także z polską prawicą – pisze „Die Welt”. Jak zauważa dziennikarz, w ostatnim czasie mnożą się apele z Polski do zagranicznych, w tym niemieckich mediów, by traktować Polskę „fair i bez uprzedzeń”.","Gerhard Gnauck, korespondent niemieckiej prasy w Polsce, cytuje w tym kontekście list otwarty opublikowany na jednym z prawicowych portali, którego autor skarży się, że mało kto za granicą rozumie, co tak naprawdę dzieje się w Polsce. „Można by uzupełnić, że także coraz mniej Polaków rozumie konflikt we własnym kraju” – komentuje Gnauck podkreślając, że rząd Prawa i Sprawiedliwości ma stabilną większość w parlamencie i całkowite prawo do rządzenia. Zastrzega jednak, że „każdy rząd ma prawo do rządzenia, ale kiedy przestaje stosować się do obowiązujących w państwie reguł lub nagina te reguły, nie powinien się skarżyć, że demonstranci nie stosują się do przepisów ruchu drogowego”. „Czy nie powinniśmy uczciwie porozmawiać?” Gnauck cytuje autora listu, który chwali rząd Prawa i Sprawiedliwości za efektywną politykę prorodzinną, zwalczanie korupcji, uszczelnienie systemu podatkowego, ograniczanie drenażu polskiej gospodarki przez zagraniczny kapitał, jak i wyrównywanie szans na awans społeczny poprzez inną politykę socjalną.  „Czy nie powinniśmy uczciwie porozmawiać?” – zastanawia się autor eseju w „Die Welt” dodając, że w przytoczonych argumentach jest coś na rzeczy. W jego opinii zasiłki na dzieci i program tanich mieszkań powinien właściwie ucieszyć wielu z tych, którym na sercu leży sprawiedliwość społeczna. „Także odkupywanie zagranicznych banków jest formą protekcjonizmu praktykowaną w wielu krajach”, a „restrykcyjna polityka migracyjna Polski, jak i Węgier i Czech cieszy się nie tylko szerokim poparciem w tych krajach, ale i rosnącą akceptacją w Niemczech” – przyznaje Gerhard Gnauck. „Czas przemawia na korzyść tego rodzaju polityki. Określanie odmowy przyjęcia uchodźców mianem »ksenofobii« czy nawet absurdalnym pojęciem »rasizmu« jest wygodne, ale bezużyteczne – przekonuje autor eseju. „Coraz mniej przywódców” Jego zdaniem niesłuszna jest też teza, z którą wystąpił niedawno jeden z niemieckich ekspertów do spraw polskich twierdząc, że Jarosław Kaczyński „nie ma koncepcji”.  – „Oczywiście, że ma koncepcję” – pisze „Die Welt” zwracając uwagę, że to właśnie żelazna konsekwencja w działaniach Jarosława Kaczyńskiego robi wrażenie na wielu ludziach.  „Europa znajduje się obecnie w sytuacji, w której coraz mniej (dobrych) przywódców mówi, w którym kierunku trzeba pójść... ale i w takich czasach trzeba uprawiać politykę, także twardo, także z charyzmą, z tymi wszystkimi przyprawami, które szczególnie w Niemczech z pewnych powodów wydają się podejrzane” – dodaje autor. Jego zdaniem Niemcy powinni nastawić się „na dłuższą erę Kaczyńskiego i w dialogu polsko-niemieckim postawić także na polską prawicę”. Gnauck zwraca jednak uwagę, że obok pozytywnych zmian można się spodziewać także w dłuższej perspektywie negatywnych konsekwencji rządów Prawa i Sprawiedliwości. Zdaniem autora, na końcu może się okazać, że Jarosław Kaczyński wygra historyczną batalię przeciwko Adamowi Michnikowi i projektowi „Polski liberalnej”, ale nie starczy mu sił, by zbudować nowe państwo.",,
CIS: Nie uda się zorganizować spotkań z Komisją Wenecką w oczekiwanym terminie,"Centrum Informacyjne Sejmu poinformowało, że ze względu na trwające posiedzenie izby, poświęcone ważnym projektom ustaw, zaplanowane liczne komisje sejmowe, a także kilkugodzinne głosowania, organizacja spotkań w oczekiwanym przez przedstawicieli Komisji Weneckiej terminie nie będzie możliwa.","To odpowiedź CIS na korespondencję od przedstawiciela Komisji Weneckiej w sprawie zorganizowania przez marszałka Sejmu spotkań z przedstawicielami Komisji.  W komunikacie podkreślono, że najbliższe posiedzenie Sejmu będzie poświęcone wielu ważnym projektom ustaw – w tym m.in. ustawie budżetowej państwa. Z tego powodu nie będzie możliwe zorganizowanie spotkań w oczekiwanym terminie.  Jak dodano, zaplanowane prace nad przedłożonymi projektami ustaw, w tym najważniejszej ustawy dla sprawnego funkcjonowania państwa, wymaga zawsze nadzwyczajnego zaangażowania parlamentarzystów, a także urzędników Kancelarii Sejmu.   „Marszałek, jako osoba nadzorująca i koordynująca prace Izby, jest odpowiedzialny za postępy prac, ich tempo oraz terminowość ” – zauważył CIS.  CIS zapewnił jednocześnie, że Sejm jest otwarty na wszelką współpracę z instytucjami i podmiotami, także zagranicznymi. CIS wyraził też przekonanie, że zaplanowana wizyta reprezentantów Komisji Weneckiej w Ministerstwie Sprawiedliwości pozwoli w pełni zapoznać się ze wszystkimi aspektami związanymi z reformą sądownictwa w Polsce.  Delegacja Komisji Weneckiej, w której składzie są eksperci z Bułgarii, Irlandii, Szwecji i Niemiec, przyjeżdża w czwartek do Warszawy na dwudniowe rozmowy w związku z pracami nad przygotowaniem pilnej opinii na temat nowelizacji ustaw sądowych. O wydanie opinii wystąpił do Komisji Weneckiej marszałek Senatu Tomasz Grodzki.  W czwartek przed południem z przedstawicielami Komisji Weneckiej spotka się marszałek Senatu. Jak powiedziała wicedyrektor Centrum Informacyjnego Senatu Anna Godzwon, w programie wizyty Komisji Weneckiej jest też planowane spotkanie z senacką większością oraz senacką opozycją, a przedstawiciele Komisji chcieli spotkać się także z większością sejmową i opozycją w Sejmie. Ponadto jest planowane spotkanie przedstawicieli Komisji Weneckiej z Rzecznikiem Praw Obywatelskich i z I prezes Sądu Najwyższego.",,
Mucha: prezydent rozważa poszerzenie kompetencji Sądu Najwyższego,"– Prezydencki projekt ustawy o Sądzie Najwyższym może zawierać rozwiązania, których nie było w zawetowanej ustawie. Andrzej Duda rozważa znaczące poszerzenie kompetencji Sądu Najwyższego – informuje RMF FM, powołując się na zastępcę szefa kancelarii prezydenta Pawła Muchę.","Według Muchy – cytowanego przez RMF FM – prezydent Andrzej Duda chce „nie tylko tworzyć Izbę Dyscyplinarną, ale także żeby rozważać kwestię rozpoznania merytorycznego sprawy na poziomie Sądu Najwyższego w takich wypadkach, kiedy mamy do czynienia z rażącym naruszeniem prawa, kiedy jest potrzeba rozpoznania sprawy nie tylko w sensie kasacyjnym”.Prezydent Andrzej Duda poinformował w poniedziałek, że zdecydował o zawetowaniu ustawy o Sądzie Najwyższym i KRS. Jak argumentował, nie ma tradycji, by prokurator generalny mógł w jakikolwiek sposób ingerować w pracę SN. Prezydent zapowiedział też przygotowanie projektów ustaw o SN i KRS w ciągu dwóch miesięcy. – Te ustawy muszą zostać naprawione tak, by były do przyjęcia dla wszystkich – powiedział.",,
Timmermans zablokował spotkanie Juncker - Kaczyński? „Aby zachować paliwo w eurowyborach”,"W ubiegłym roku spotkanie szefa Komisji Europejskiej Jean-Claude’a Junckera z prezesem PiS Jarosławem Kaczyńskim miało zakończyć wytoczoną przeciwko Polsce procedurę z art. 7. Jednak do porozumienia nie doszło, bo „storpedował” je wiceszef KE Frans Timmermans, „aby zachować paliwo w eurowyborach” – donosi „Rzeczpospolita”. „Nie ma też sygnałów, że polska komisarz Elżbieta Bieńkowska postawiła interes kraju ponad kalkulację partyjną i próbowała wesprzeć plan Junckera. Podobnie zresztą jak Donald Tusk, który ze sprawy przestrzegania konstytucji uczynił sedno swojego wystąpienia w Warszawie 3 maja 2019 roku” – stwierdzono w artykule.","Jean-Claude Juncker ocenił w ubiegłym tygodniu w rozmowie z „Rz”, że nie będzie polexitu. – Nie – odpowiedział pytany, czy istnieje możliwość opuszczenia UE przez Polskę, jeśli PiS wygra w październiku wybory do Sejmu. – Polska jest z nami, bo podzielamy wspólne wartości – zaznaczył.Juncker stwierdził też, że w 2018 r. chciał spotkać się z prezesem PiS Jarosławem Kaczyńskim, lecz nie otrzymał żadnej odpowiedzi na przesłane politykowi zaproszenie.Jak donosi gazeta, przewodniczący Komisji Europejskiej chciał w ub. roku zakończyć procedurę z art. 7 przeciwko Polsce, lecz jego pomysł „storpedował” wiceprzewodniczący KE Frans Timmermans – który kandyduje na nowego szefa Komisji z poparcia socjalistów. Według gazety Timmermans zrobił to, by „zachować paliwo w eurowyborach”.„Rozmowy z czterema zachodnimi i polskimi źródłami wskazują, że już 10 stycznia 2018 r., ledwie miesiąc po zaprzysiężeniu na szefa rządu, Mateusz Morawiecki ustalił na spotkaniu w wąskim gronie z Jeane-Claude'em Junckerem w unijnej centrali zarys porozumienia, które miało docelowo doprowadzić do wstrzymania procedury z art. 7 o praworządność” – czytamy w artykule. To właśnie wtedy miało dojść do porozumienia, z którego wynikało, że polskie władze wycofają się z niektórych wprowadzonych zmian, m.in. dotyczących Sądu Najwyższego. Do tego porozumienia jednak ostatecznie nie doszło. „Tak zostałby uruchomiony proces polityczny, w ramach którego od początku, w zamian za cząstkowe zmiany, Komisja Europejska zrezygnowałaby ze zbyt ostrej krytyki Polski, a także wniosków o wszczynanie kolejnych procedur i przesłuchań naszego kraju. Zakładano, że w kolejnych miesiącach reszta koniecznych zmian zostanie wprowadzona w życie. Obie strony mogłyby więc uratować twarz: Bruksela wizerunek instytucji zdolnej wdrażać zasady państwa prawa, polski rząd – ekipy, która jest w stanie przeprowadzić zmiany w sądownictwie” – stwierdzono.Gazeta zauważa, że wówczas „stopniowo między Morawieckim a Junckerem rodziło się coraz większe zaufanie”. Już po trzech miesiącach po pierwszym spotkaniu polityków do Warszawy przyjechał – w celu uzgodnienia szczegółów takiego porozumienia – sekretarz generalny Komisji Martin Selmayr.Gazeta informuje, że  Selmayr „wiele godzin” rozmawiał w Warszawie z wicemarszałkiem Senatu Adamem Bielanem, a także spotkał się z prezesem PiS Jarosławem Kaczyńskim. Na tym spotkaniu uzgodniono, że umowa zostanie sfinalizowana w trakcie bezpośrednich rozmów między Junckerem a Kaczyńskim. Jednak do spotkania Kaczyński - Juncker nie doszło. „Wśród naszych rozmówców nie ma zgody, czy przeprowadzone wiosną przez polskie władze zmiany prawne w pełni wypełniały ustalenia obu stron. Ale z pewnością okazały się próbą nowego otwarcia, na którą na spotkaniu ministrów ds. ogólnych UE w maju wiceszef KE odpowiedzialny za praworządność Frans Timmermans nie odpowiedział równie znaczącą zmianą tonu. Przeciwnie: z nową siłą zaatakował Warszawę. To wtedy Kaczyński uznał, że proces polityczny zainicjowany przez Junckera »nie rokuje«. I nie odpowiedział na zaproszenie Luksemburczyka” – czytamy.      „Deal się rozpadł, bo w Komisji Europejskiej wyszła na jaw zbyt duża różnica zdań w sprawie Polski. Juncker nie był w stanie narzucić Timmermansowi swojego punktu widzenia, tym bardziej że Holendra popierała znaczna część, być może większość, komisarzy” – mówi cytowany przez gazetę „wysoko postawione zachodnie źródło”.„Procedura wobec Polski nabrała już wtedy tak publicznego charakteru, że Timmermans był nie do ruszenia. I dobrze o tym wiedział” – twierdzi inny rozmówca.",,
Pompeo ostrzega Iran: Niosące zagrożenia zachowanie nie będzie tolerowane,"USA stoją ramię w ramię z Arabią Saudyjską i popierają jej prawo do samoobrony – napisał na Twitterze, po spotkaniu z saudyjskim następcą tronu, szef amerykańskiej dyplomacji Mike Pompeo. „Niosące zagrożenia zachowanie Iranu nie będzie tolerowane” – zaznaczył.","Sekretarz Stanu USA spotkał się z następcą tronu księciem Muhammadem ibn Salmanem, pierwszym wicepremierem i zarazem szefem resortu obrony Arabii Saudyjskiej. Tematem rozmowy były wspólne działania po sobotnim ataku z użyciem dronów na saudyjskie instalacje naftowe w rafineriach należących do koncernu Aramco w mieście Bukajk i Churajs na wschodzie kraju.Szef amerykańskiej dyplomacji poparł ideę powołania międzynarodowej grupy ekspertów, która miałaby zbadać okoliczności tych ataków. Z inicjatywą wystąpiły władze Arabii Saudyjskiej.W depeszy poświęconej spotkaniu Pompeo i Muhammada saudyjska agencja prasowa zacytowała słowa saudyjskiego następcy tronu, który uznał, że „atak na instalacje koncernu Aramco miał na celu naruszenie systemu bezpieczeństwa w regionie i zaszkodzeniu płynności dostaw surowca w ramach gospodarki światowej”.Czynniki amerykańskie i saudyjskie są przekonane, że za atakiem na rafinerie stał Iran, nawet jeśli bezpośrednim wykonawcą byli wspierani przez ten kraj szyiccy rebelianci Huti z Jemenu.Prezydent Donald Trump podjął decyzję o wprowadzeniu kolejnych sankcji wobec Iranu, co rynki odczytały jako wykluczenie a priori działań militarnych wobec Teheranu. „Poinstruowałem biuro Sekretarza Skarbu USA, by znacznie zwiększyć sankcje na Iran” – napisał na Twitterze. Prezydent USA nie podał żadnych szczegółów, w jaki sposób to zaostrzenie sankcji miałoby wyglądać. Ostrzeżenie Prezydent Iranu Hasan Rowhani oświadczył, że atak na instalacje naftowe Arabii Saudyjskiej kraj ten powinien potraktować jako ostrzeżenie, że musi zakończyć swój udział w wojnie w Jemenie. Przedstawiciele Iranu wysłali do Waszyngtonu wiadomość, w której odżegnują się od przeprowadzenia ataku na rafinerie Aramco.W ocenie stacji NBC News nie jest wykluczone, że Stany Zjednoczone użyją siły, jeśli zajdzie taka potrzeba. Cyberatak oraz ataki militarne na irańskie instalacje naftowe i obiekty irańskich Strażników Rewolucji są wśród opcji działań odwetowych, jakie rozważa administracja USA w odpowiedzi na przypisywane Iranowi ataki na dwie saudyjskie rafinerie – oceniono.W artykule opublikowanym we wtorek wieczorem (czasu miejscowego) amerykańska stacja napisała, że wojskowi eksperci przedstawili prezydentowi Donaldowi Trumpowi wachlarz dostępnych opcji militarnych i niemilitarnych na poniedziałkowym spotkaniu w sprawie bezpieczeństwa narodowego.Wśród potencjalnych celów dla uderzenia wojskowego armia USA wskazała irańską rafinerię w Abadanie – największy tego rodzaju obiekt na świecie, oraz wyspę Chark, na której znajduje się największy irański terminal eksportowy ropy naftowej. Inne opcje obejmują zbombardowanie wyrzutni pocisków, baz wojskowych lub innych obiektów należących do Strażników Rewolucji, elitarnej formacji irańskiej armii.",,
Prof. Iwanow o słowach Putina: to „słodki cukierek” dla Rosjan w ciężkim dla nich roku,"Ostatni rok dla zwykłego Rosjanina był trudny, obniżył się poziom życia. Dlatego prezydent Władimir Putin chciał dać im „słodki cukierek”, dodać pewności ich wielkiego zwycięstwa w II wojnie. Powiedział to, co chce usłyszeć zwykły obywatel – mówi historyk prof. Nikołaj Iwanow.","Rosyjski historyk, autor książek m.in. „Pierwszy naród ukarany: Polacy w Związku Radzieckim w latach 1921-1939” I „Zapomniane ludobójstwo. Polacy w państwie Stalina. »Operacja polska« 1937-1938” odniósł się w ten sposób do wypowiedzi prezydenta Rosji, który m.in. skrytykował wrześniową rezolucję Parlamentu Europejskiego dotyczącą wybuchu II wojny światowej. Putin stwierdził m.in., że przyczyną II wojny był nie pakt Ribbentrop-Mołotow, a pakt monachijski z 1938 r. Podkreślił przy tym wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał też, że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.  W ocenie historyka to nie przypadek, że Putin wypowiedział się teraz o Polsce, o rozpoczęciu II wojny. – Istnieje jakby dwóch Putinów. Jeden na użytek zewnętrzny, drugi – na użytek wewnętrzny. To wszystko, co teraz powiedział na temat Polski, było na użytek wewnętrzny. Putin rozumie jedną prostą rzecz, że ideologia komunistyczna w ZSRR, a teraz w dzisiejszej Rosji została kompletnie skompromitowana. Kraj jest teraz w poszukiwaniu swoistej nowej ideologii. Ideologia imperialna jeszcze z czasów carskich powoli wchodzi w życie, ale to będzie długi proces i nie wiadomo, czym się skończy – powiedział PAP Iwanow.  – Natomiast jest jedna rzecz w dziedzinie jakby duchowości narodu rosyjskiego, która ma ogromne znaczenie i wpływ na rozwój dzisiejszego społeczeństwa rosyjskiego - to historia II wojny światowej. Ten kraj stracił w niej ponad 20 mln mieszkańców. To jest taki swoisty holokaust, który urządzili narodowi socjaliści wspólnie z komunistami, którzy ich sprowokowali. Ale nie ma w Rosji żadnej rodziny, która wówczas kogoś nie straciła. I świadomość zwycięstwa w tej wojnie to rzecz, która naprawdę działa na duchowość w tym społeczeństwie – mówił. – Bo powiedzieć w Rosji to, co dla nas w Polsce jest oczywiste, że II wojna została wszczęta wspólnie przez komunistów sowieckich i narodowych socjalistów niemieckich, którzy podpisali pakt Ribbentrop-Mołotow, to jest prawie karygodne. 95 proc. Rosjan uważa, że II wojna rozpoczęła się 22 czerwca 1941 r., a w 1939 r. to było wyzwolenie bezprawnie okupowanych przez Polskę terytoriów zachodniej Białorusi i zachodniej Ukrainy. Także Putin chce dodać jeszcze społeczeństwu takiej pewności ich tego wielkiego zwycięstwa. Dać prostemu Rosjaninowi taką otuchę na ten trudny 2019 rok – podkreślił.  Według niego dlatego prezydent Rosji teraz to wyciągnął. – I powiedział, że Polska jest winna rozpoczęciu II wojny, że razem z Niemcami uczestniczyła w rozbiorze Czechosłowacji. Mówił też, że może trzeba było ustąpić Niemcom ten »korytarz« przez Polskę, bo przecież oni tak znowu dużo nie chcieli. No i nikt nie wie, na jakie dokumenty on się powołuje z archiwów sowieckich, co mu podrzucili doradcy, co to za dziennik ambasadora polskiego w Berlinie. On to cytuje, ale to dokument znany tylko jemu. Archiwa sowieckie są zamknięte, ale nawet jeżeli tam faktycznie coś takiego się znalazło, to to jakieś prywatne notatki ambasadora, tego wtedy nie było w obiegu powszechnym. A powiedzieć, że Polacy chcieli postawić Hitlerowi pomnik w Warszawie, dla zwykłego Rosjanina, który ogląda telewizję rosyjską, gdzie codziennie jest podsycana niechęć wobec Polski, to zagrywka bardzo dobra z punktu widzenia Putina – mówił Iwanow.  – On powiedział to, co chce usłyszeć taki obywatel. Powiedział, że nie my jesteśmy winni rozpoczęciu II wojny, inni są winni, patrzcie jakie świnie, antysemici Polacy, którzy razem z Hitlerem chcieli urządzić Holokaust. Dla nas to brzmi jak jakaś kompletna głupota, natomiast dla zwykłego Rosjanina brzmi jak słodki cukierek, który logicznie pasuje do jego widzenia świata i Putin to rozumie. To bardzo sprawny polityk, nic nie mówi przypadkiem. Wyciągnął to, żeby osłodzić te gorzkie doświadczenia tego 2019 r., który dla Rosji nie był nadzwyczajny – dodał historyk.",,
Tillerson: najnowsze próby rakiet balistycznych Korei Płn. to prowokacja,"Za prowokację uznał w niedzielę sekretarz stanu USA Rex Tillerson odpalenie w sobotę przez Koreę Płn. trzech pocisków balistycznych krótkiego zasięgu w kierunku Morza Japońskiego. Jego zdaniem pokazuje to, że reżim w Pjongjangu wciąż nie jest gotów do dialogu.","Tillerson powtórzył jednak, że Stany Zjednoczone chcą przekonać reżim Kim Dzong Una do powrotu do stołu rozmów.– Wystrzelenie pocisków balistycznych, jakiegokolwiek rodzaju, jest naruszeniem rezolucji Rady Bezpieczeństwa ONZ. Uważamy, że chodzi o prowokację, prowokację wymierzoną w Stany Zjednoczone i naszych sojuszników – powiedział Tillerson w telewizji Fox News.AFP przypomina, że we wtorek Tillerson cieszył się „z pewnego umiarkowania”, jakie wykazał Pjongjang, powstrzymując się od nowych prób nuklearnych i balistycznych od czasu przyjęcia przez ONZ najnowszych sankcji na początku sierpnia. Także prezydent USA Donald Trump wyraził zadowolenie, że Kim Dzong Un zaczyna szanować Stany Zjednoczone. Nie było zagrożeniaTillerson wielokrotnie wcześniej deklarował gotowość do rozmów z reżimem w Pjongjangu, ale tylko pod warunkiem powstrzymania się od prób nuklearnych i balistycznych. Władze w Waszyngtonie podkreślają, że końcowym celem ewentualnych negocjacji ma być rozbrojenie nuklearne na Półwyspie Koreańskim.– Będziemy kontynuować naszą kampanię pokojowego nacisku – powiedział Tillerson, podkreślając rolę współpracy z Chinami, by doprowadzić do negocjacji z Koreą Płn.W sobotę reżim Kim Dzong Una wystrzelił trzy pociski balistyczne krótkiego zasięgu w kierunku Morza Japońskiego z poligonu w prowincji Kangwon na wschodnim wybrzeżu. Jak podało dowództwo Floty Pacyfiku USA, pierwsza i trzecia z rakiet eksplodowały na morzu, a druga przy starcie. Dowództwo zapewniło, że nie było żadnego zagrożenia dla sił zbrojnych Stanów Zjednoczonych na wyspie Guam na Pacyfiku.",,
Papież o broni nuklearnej: nie marnujmy na nią pieniędzy,Świat bez broni nuklearnej jest możliwy. Pieniądze na jej produkcję można by przeznaczyć na rozwój – podkreślił Papież Franciszek w przesłaniu na odbywającą się w Nowym Jorku konferencję nt. poszukiwania prawnych narzędzi zakazu tej broni.,"Następnie Franciszek oznajmił:   – Gdy weźmie się pod uwagę podstawowe zagrożenia dla pokoju i bezpieczeństwa w ich wielorakich wymiarach w tym wielobiegunowy świecie XXI wieku – jak na przykład terroryzm, konflikty asymetryczne, sprawa bezpieczeństwa informatycznego, kwestie środowiska, ubóstwo – pojawia się niemało wątpliwości co do nieadekwatności odstraszania nuklearnego jako skutecznej odpowiedzi na takie wyzwania  – powiedział Franciszek. Papież położył nacisk na „katastrofalne konsekwencje humanitarne i środowiskowe”, wynikające z wszelkiego użycia ładunków nuklearnych wraz z niszczącymi, niepodlegającymi żadnej kontroli efektami „w czasie i przestrzeni”.",,
"Waszczykowski: nie będziemy za wszelką cenę ratować Merkel, ale nie zaapelujemy o jej dymisję","– Z naszego punktu widzenia odejście niemieckiej kanclerz Angeli Merkel byłoby niekorzystne, bo jest to polityk z sympatią odnoszący się do Polski, choć ostatnio mieliśmy mało punktów stycznych. Nie chcę powiedzieć, żebyśmy za wszelką cenę ratowali panią Merkel, ale z Polski nie wyjdzie apel, aby ją zdymisjonować – powiedział w programie „Dziś wieczorem”, w TVP Info minister spraw zagranicznych Witold Waszczykowski. Przestrzegł też, aby problem uchodźców rozwiązywać nie w Europie, a w zarodku.","Szef MSZ ciepło wyrażał się o Angeli Merkel, która w Niemczech ma coraz więcej przeciwników swojej polityki wobec uchodźców i jej pozycja mocno osłabła. Witold Waszczykowski zapewnił jednak, że Polska nie chce jej dymisji. Zaapelował również o rozsądne rozwiązanie problemu migracyjnego w UE. – Europa przez 4 lata nie zrobiła nic, aby rozwiązać konflikty, które spowodowały obecną falę uchodźców. Nie dostrzegano np., że Irak nie radzi sobie z sytuacją, że Libia się rozpada – wskazywał. Rozwiązać kryzys Podkreślił też, że trudno się dziwić ludziom z tamtych regionów, że szukają pomocy. – Po czterech latach konfliktu w Syrii nie można się dziwić, że ci ludzie w końcu szukają możliwości przeżycia. Trzeba zrobić wszystko, aby te kryzysy, powodujące falę uchodźców, rozwiązać – dodał. Minister Waszczykowski przestrzegł jednak, aby Unia Europejska nie skupiała się tylko na doraźnym rozwiązaniu kłopotu z obecną falą migrantów. – Jeśli teraz rozwiążemy ten kryzys, to paradoksalnie na wiosnę może przyjechać kolejna fala uchodźców, zachęcona właśnie tym – dowodził. – Kryzys uchodźczy trzeba rozwiązać tam, gdzie się narodził – mówił. Gość TVP Info zwrócił uwagę, że nawet prężnie działające administracje europejskich państw nie radzą sobie z taką dużą liczbą przybyszów. – Z nadmiarem uchodźców nie radzi sobie nawet świetna niemiecka administracja – wskazywał. Dodał też, że kraje skandynawskie chcą nawet masowo odsyłać migrantów. – Jednak tę część, która kwalifikuje się jako uchodźcy, których m.in. poszkodowało Państwo Islamskie, trzeba będzie w Europie przechować, do czasu rozwiązania problemu – zauważył. Co z Nord Stream II? Szef MSZ odniósł się też do planowanej budowy gazociągu Nord Stream II, przeciw której Polska protestuje. Według polityka jest szansa na zatrzymanie tego projektu. – Możemy perswadować, pokazując dowody, że jest to projekt polityczny, który nie ma uzasadnienia gospodarczego i ekonomicznego – wskazywał. I wyliczał, że Nord Stream II osłabia m.in. pozycję Słowacji i Ukrainy oraz narusza unijne przepisy. – Projekt łamie prawo europejskie, które mówi, że nie można sprzedawać gazu z jednego  źródła – podkreślał. Waszczykowski zdradził, że Polska wciąż szuka sojuszników w tej sprawie, ale i wspólników w Komisji Europejskiej, gdzie - według szefa MSZ - niektórzy urzędnicy niemieckiego pochodzenia mają za nim optować. Minister Waszczykowski mówił też o relacjach z Rosją. Zapowiedział, że Polska jest otwarta na pragmatyczne zachowanie ze strony Moskwy. – Sam zapowiadałem, że pragmatycznie możemy się porozumieć – podkreślił. Rozwiązać spór Dodał, że liczy m.in. na szybkie rozwiązanie ostatnio sporu o polskich przewoźników, którzy jeżdżą do Rosji. Strona rosyjska obwiniła Polaków o umyślne przeciąganie rozmów w sprawie wydawania przewoźnikom z obu krajów pozwoleń na przewozy. Te mogą ustać 1 lutego, jeśli szybko nie dojdzie do porozumienia. Szef MSZ ma nadzieję, że tak się nie stanie. Witold Waszczykowski bagatelizował też ostatnie ocieplenie na linii Węgry-Rosja. – Nie ma takich silnych relacji Węgier z Rosją. To, że nasz znajomy Victor Orban porozumiał się z Rosjanami, aby mu wyremontowali elektrownię jądrową, nie oznacza zażyłych związków z Rosją i Putinem – przekonywał.Według niego musimy w polityce zagranicznej zacieśniać więzy nie tylko z Grupą Wyszehradzką, ale i np. z Rumunią, z którą „mamy wiele problemów, które nas łączą”, choćby granicę z Ukrainą. Ważne są też relacje Polski m.in. z NATO, z krajami bałtyckimi, czy z Wielką Brytanią. – Chcielibyśmy z Brytyjczykami, aby Unia Europejska uznała, że mamy we Wspólnocie system wielowalutowy, nie tylko euro – zdradzał.  – Chcemy prowadzić dyplomację na wielu instrumentach, wykorzystywać współpracę i przyjaźnie z różnymi partnerami i instytucjami, aby realizować nasze interesy narodowe – zakończył.",,
Długie macki Pekinu. W Niemczech śledztwo w sprawie chińskich szpiegów,"Niemiecka policja przeszukała domy i biura w kilku miejscowościach kraju, a także w Brukseli. Sprawa dotyczy trzech osób, podejrzanych o szpiegostwo na rzecz Chin.","Według tygodnika „Der Spiegel”, jednym z podejrzanych jest niemiecki dyplomata, który do 2017 roku zajmował wysokie stanowisko w służbie zagranicznej Unii Europejskiej. Dwaj pozostali to pracownicy znanej niemieckiej firmy lobbystycznej.  Podejrzani mieli przekazywać chińskiemu ministerstwu bezpieczeństwa państwowego informacje, dotyczące między innymi spraw gospodarczych.  Rzecznik niemieckiego prokuratora federalnego potwierdził, że jest prowadzone śledztwo w sprawie szpiegostwa. Dodał, że na razie nikogo nie aresztowano.",,
Lubnauer o fuzji z Platformą: Uwspólnienie przekazu. Wcześniej mówiła o „zdradzie”,"Przejście do klubu PO-KO ośmiu posłów Nowoczesnej w grudniu 2018 r. było błędem; dziś czeka nas kampania przed wyborami parlamentarnymi, musimy zrobić wszystko, żeby uwspólniać przekaz, żeby wspólnie zabierać głos na posiedzeniach – powiedziała szefowa Nowoczesnej Katarzyna Lubnauer.","W sobotę na wspólnym posiedzeniu Rady Krajowe PO i Nowoczesnej wezwały do połączenia klubów parlamentarnych obu ugrupowań, a także budowy „jak najszerszego, prodemokratycznego bloku na wybory parlamentarne”. Do połączenia klubów PO-KO i Nowoczesnej ma dojść w ciągu kilku dni; klub ma pozostać przy dotychczasowej nazwie: KP Platforma Obywatelska-Koalicja Obywatelska. Szefem klubu nadal będzie Sławomir Neumann (PO), a jedną z jego zastępczyń – liderka Nowoczesnej Katarzyna Lubnauer.Wcześniej, w grudniu, klub PO zmienił nazwę na Klub Parlamentarny Platforma Obywatelska – Koalicja Obywatelska; dołączyło do niego ośmiu posłów Nowoczesnej, w tym szefowa klubu tej partii Kamila Gasiuk-Pihowicz. Szefowa Nowoczesnej mówiła wówczas, że przejście do nowego klubu grupy posłów jest objawem „nielojalności, szczególnie ze strony Kamili Gasiuk-Pihowicz w stosunku do członków Nowoczesnej”; jej zdaniem Gasiuk-Pihowicz „zdradziła swoich ludzi”.Lubnauer była pytana w RMF FM, czy przeprosiła Kamilę Gasiuk-Pihowicz za wypowiedziane w grudniu słowa. Jak stwierdziła liderka Nowoczesnej, nie ma powodu do przeprosin. Podtrzymała też opinię, że przejście do klubu PO-KO posłów Nowoczesnej w grudniu 2018 r. było błędem. Jak oceniła, decyzja ta została wówczas podjęta bez zgody władz partii, bez zgody większości kluby i osłabiła Nowoczesną.– Byliśmy wtedy przed wyborami, nie wiedzieliśmy, w jakiej konfiguracji będziemy startować, jakie będą koalicje, nie było wówczas Koalicji Europejskiej, która poszła do w wyborach do PE. Było to z resztą na bardzo wiele miesięcy przed końcem kadencji. W tej chwili jesteśmy na 3-4 posiedzenia przed końcem kadencji Sejmu – tłumaczyła. Jak dodała, decyzja o połączeniu klubów PO-KO i Nowoczesnej – w przeciwieństwie do sytuacji z grudnia ub.r. – była decyzją władz partii.Szefowa Nowoczesnej – tłumacząc decyzję o połączeniu klubów – wskazywała, że czeka nas kampania przed wyborami parlamentarnymi, w związku z tym „trzeba zrobić wszystko, żeby uwspólniać przekaz, żeby wspólnie zabierać głos na posiedzeniach”.",,
Ołeksandr Usyk pięściarzem 2018 roku w prestiżowym plebiscycie,"Mistrz świata kategorii junior ciężkiej Ołeksandr Usyk został wybrany pięściarzem 2018 roku w plebiscycie cenionego amerykańskiego magazynu „The Ring”. Ukrainiec w kończącym się sezonie wygrał trzy walki, do niego należą pasy federacji WBA, WBO, IBF, WBC.","31-letni Usyk, mistrz olimpijski z Londynu oraz były amatorski mistrz świata i Europy, zaczął rok od zwycięstw nad Łotyszem Mairisem Briedisem i Rosjaninem Muratem Gasijewem.  Pierwsza walka odbyła się w półfinale prestiżowego turnieju World Boxing Super Series, a druga była finałem zmagań o Puchar Muhammada Alego.  W ten sposób ukraiński bokser wywalczył tytuły wszystkich najważniejszych organizacji: WBA, WBO, IBF i WBC. W ich obronie, w listopadzie w Manchesterze, znokautował Anglika Tony'ego Bellewa. Pojedynkiem 2018 roku „The Ring” uznał wrześniowe starcie Kazacha Giennadija Gołowkina z Meksykaninem Saulem „Canelo” Alvarezem. Gołowkin przegrał walkę w Las Vegas na punkty i stracił pasy mistrzowskie federacji WBA i WBC w wadze średniej.",,
„Albania i Macedonia Płn. czekają”. Liderzy instytucji UE ponaglają kraje członkowskie,"Do rozpoczęcia rozmów akcesyjnych z Albanią i Macedonią Płn. wezwali kraje członkowskie w czwartek w liście otwartym przywódcy instytucji UE: szef KE Jean-Claude Juncker i jego przyszła następczyni Ursula von der Leyen, szef PE David Sassoli i szef Rady Europejskiej Donald Tusk.","Przypominają oni w liście, że w czerwcu ubiegłego roku UE uzgodniła, iż podejmie decyzję w sprawie otwarcia negocjacji akcesyjnych z Macedonią Północną i Albanią nie później niż w październiku 2019 r.„Unia Europejska stoi przed strategicznym wyborem. To, czy UE zdecyduje się teraz rozpocząć rozmowy akcesyjne z Macedonią Północną i Albanią, jest sprawdzianem zdolności Unii do dotrzymania obietnic i spojrzenia w przyszłość. (...) Macedonia Północna i Albania zrobiły to, o co ich poprosiliśmy. Osiągnięcie tego wymaga znacznego wysiłku ze strony ich obywateli, dla których europejska perspektywa była źródłem motywacji i determinacji” – wskazali.Przywódcy jednocześnie podkreślają, że „nie ma gwarancji sukcesu”. „Po drodze będzie wiele ciężkiej pracy nad reformami. Członkostwo nie nastąpi z dnia na dzień. Oba kraje są tego świadome. Równolegle współpraca UE będzie się pogłębiać wraz z rozszerzaniem, we wspólnym interesie obywateli Europy i krajów kandydujących. Uważamy, że nadszedł czas na rozpoczęcie rozmów akcesyjnych z obu krajami” – wskazują.",,
Platforma Europejskiej Pamięci i Sumienia chce osądzenia zbrodni komunizmu,"Platforma Europejskiej Pamięci i Sumienia w ramach projektu „Justice 2.0” pracuje nad mechanizmem osądzenia sprawców zbrodni komunistycznych. Były prezes IPN Łukasz Kamiński, który kieruje jej pracami, przekonuje, że tego rodzaju sąd może być symboliczny.","– Idea wytoczenia procesu dotyczącego zbrodni komunistycznych - na wzór procesów norymberskich, dzięki którym przynajmniej w części osądzono zbrodnie III Rzeszy Niemieckiej - pojawiła się już w pierwszych latach po 1989 r. Niestety, niewiele jest działań, które są realną próbą rozwiązania tego problemu i od 30 lat trwają różnego rodzaju dyskusje, które w większości przypadków ograniczają do wygłaszania różnego rodzaju apeli w tej sprawie  – powiedział Kamiński, historyk, w latach 2011-2016 prezes IPN, który obecnie kieruje pracami Platformy Europejskiej Pamięci i Sumienia zrzeszającej instytucje pamięci. – Dopiero konkretnym krokiem w tej sprawie jest inicjatywa rządu Estonii, który trzy lata temu powołał międzynarodowy komitet - uczestniczy w nim także strona polska - mający wypracować drogę prawną do powołania trybunału mającego osądzić zbrodnie komunistyczne –  podał szef PEPiS. Trudność powołania tego rodzaju sądu, który miałby mieć charakter międzynarodowy, wiąże z koniecznością „przyznania się” poszczególnych krajów, gdzie dochodziło do zbrodni komunistycznych, że nie potrafią one tego problemu samodzielnie rozwiązać. To powoduje, że nie jest łatwo znaleźć poparcie polityczne dla tego typu inicjatywy. – Tak było z trybunałem mającym rozliczyć zbrodnie w byłej Jugosławii. To było przecież przedsięwzięcie społeczności międzynarodowej, która uznała, że np. Serbia czy Chorwacja nie są w stanie same osądzić sprawców masakr z lat 90. –  tłumaczył Kamiński. Były prezes IPN zaznaczył jednak, że Polska jest liderem spośród wszystkich krajów Europy Środkowo-Wschodniej w obszarze rozliczeń z komunizmem. – Zaryzykuję twierdzenie, że liczba osób skazanych w Polsce za zbrodnie komunistyczne jest większa niż liczba osób skazanych we wszystkich innych krajach razem wziętych. Pomijając Niemcy, ale to specyficzny przypadek, ponieważ nie było to samorozliczenie - zbrodnie NRD rozliczyła RFN – przypomniał. – To oczywiście nie znaczy, że nasze poczucie braku sprawiedliwości jest niesłuszne; ono jest uzasadnione, gdy porównamy liczbę i skalę zbrodni z liczbą osądzonych – zastrzegł. Trybunał, którego powołanie w ramach projektu „Justice 2.0” postuluje Platforma Europejskiej Pamięci i Sumienia, mógłby mieć jednak symboliczny charakter. – Byłoby to symboliczne wymierzenie sprawiedliwości –  bez mocy prawnej, ale zrobione na wzór prawdziwego procesu. To jest bardzo trudne do przygotowania, ale możliwe dzięki temu, że Platforma posiada – dzięki naszej sieci członkowskiej –potencjał do przygotowania takiego wydarzenia, w którym poszczególne państwa reprezentowane przez instytucje pamięci przedstawiłyby akt oskarżenia  – zaznaczył były prezes IPN. W tego rodzaju akcie oskarżenia - przygotowanym m.in. w związku z konwencjami ONZ w sprawie zbrodni ludobójstwa lub zbrodni przeciwko ludzkości - wymienione zostałyby nie tylko konkretne represje komunistyczne, ale także ich sprawcy - z imienia i nazwiska. – Inna możliwość osądzenia komunizmu – jak tłumaczył Kamiński – nie wymagałaby powołania specjalnego trybunału i wiązałaby się z zasadą jurysdykcji uniwersalnej. – Czyli każde państwo, które podpisało stosowne konwencje – a jeśli się nie mylę wszystkie kraje europejskie je podpisały – jest uprawnione do tego, żeby ścigać każdą ze zbrodni przeciwko ludzkości niezależnie od tego, gdzie one byłyby popełnione. I w Europie mieliśmy przypadki aresztowania osób odpowiedzialnych za zbrodnie popełnione w innych częściach świata i stawiania ich przed sądem bez specjalnego trybunału –  mówił. – To mechanizm, który jest dostępny, choć nikt go do tej pory nie użył do ścigania sprawców zbrodni komunistycznych  – podkreślił szef PEPiS, dodając jednak, że i ta droga od strony prawnej byłaby trudna. Platforma Europejskiej Pamięci i Sumienia, która zrzesza instytucje pamięci z całej Europy (w Polsce to m.in. Instytut Pamięci Narodowej) została powołana w 2011 r. Organizacja od dawna postuluje wypracowanie międzynarodowego mechanizmu rozliczenia sprawców zbrodni komunistycznych. Zbrodnie te nie ulegają przedawnieniu i wciąż na ich sprawcach ciąży odpowiedzialność za to, co zrobili w przeszłości swoim ofiarom. W Polsce ich ściganiem zajmuje się pion śledczy IPN (Komisja Ścigania Zbrodni przeciwko Narodowi Polskiemu), natomiast w tych krajach, gdzie nie ma wyspecjalizowanych w tym obszarze organów ścigania zajmuje się tym prokuratura powszechna. PEPiS, który działa w kilkunastu krajach europejskich, podejmuje też konkretne kroki prawne składając do prokuratur różnych państw zawiadomienia dotyczące zbrodni komunizmu. To np. sprawa zabójstw popełnionych na granicach państw bloku komunistycznego i zachodniej Europy, czyli na tzw. żelaznej kurtynie. Z inicjatywy Platformy pion śledczy IPN w Krakowie wszczął śledztwo w sprawie zabójstw ok. 30 obywateli polskich na granicy czechosłowacko-austriackiej w latach 1948-1989. Ofiary te zostały śmiertelnie porażone prądem podczas próby przekroczenia granicy. Komunistyczne władze - jak podawał IPN - nie pozwalały na umieszczanie jakichkolwiek ostrzeżeń o takim zagrożeniu w razie podejmowania prób ucieczki. Osoby mogące ponosić odpowiedzialność karną za te przestępstwa żyją wciąż na terenie dawnej Czechosłowacji. Kilka tygodni temu w sprawie tych zbrodni rozpoczął prace także zespół prokuratorów z Czech i Niemiec. Ponadto Platforma Europejskiej Pamięci i Sumienia we współpracy z Ośrodkiem Pamięć i Przyszłość we Wrocławiu rozpoczęła w tym roku także prace nad sporządzeniem bazy danych ofiar zabójstw na tzw. żelaznej kurtynie - zabitych, rannych lub w różny sposób represjonowanych przez władze komunistyczne. Platforma Europejskiej Pamięci i Sumienia (The Platform of European Memory and Conscience) została powołana w 2011 r. PEPiS obecnie zrzesza ponad 60 organizacji rządowych i pozarządowych z Unii Europejskiej i całego świata. Jej najważniejszym zadaniem jest współpraca na rzecz rozpowszechniania wiedzy dotyczącej systemów totalitarnych i upamiętnianie ofiar zbrodniczych reżimów. Organizacja przyznaje też raz w roku nagrodę za wkład wniesiony w działania skierowane przeciwko odradzającym się reżimom totalitarnym.",,
„To była stara rura”. Poseł PO komentuje awarię ciepłowniczą,"– Widać, że w Warszawie mamy zarządzanie od kryzysu do kryzysu. Mieliśmy awarię oczyszczalni „Czajka”, teraz mamy kolejną wielką awarię. (…) Dziś tak naprawdę widzimy, że rządy Trzaskowskiego i Rabieja nie służą Warszawie. Niczym na Egipt plagi, na Warszawę spadają kolejne kryzysy i kolejne awarie – mówił w TVP Info poseł PiS Arkadiusz Mularczyk. Zdaniem posła PO Roberta Kropiwnickiego, który również był gościem programu, w tej konkretnej sytuacji Trzaskowskiemu nie należy mieć nic do zarzucenia.","Jak mówił Kropiwnicki, „to wielka tragedia, że ktoś ucierpiał, ale takie awarie zdarzają się w całej Polsce, a nagle robi się z tego większą sprawę polityczną”. Do słów tych odniósł się Mularczyk. – Widać, że w Warszawie mamy zarządzanie od kryzysu do kryzysu. Mieliśmy awarię oczyszczalni „Czajka”, teraz mamy kolejną wielką awarię. Infrastruktura krytyczna, która dotyczy zapewnienia mieszkańcom podstawowych spraw, ciepłej wody w kranie, po prostu leży – mówił. Zdaniem Kropiwnickiego w tej sytuacji Trzaskowskiemu nie należy mieć nic do zarzucenia. – Skoro został powołany sztab kryzysowy, skoro jest pełna informacja i mieszkańcy mają tę informację, kiedy będzie usunięta awaria, jakie są straty, co się będzie działo, jakie ulice są zamknięte – wszystko jest tak naprawdę zostało powiedziane. Nie ma powodu, by kogoś oskarżać. Pewnie ta rura nie była młoda, to jest stara rura, stara infrastruktura i niestety w dużych miastach te awarie się po prostu zdarzają – mówił.",,
Ponad dwa tysiące amerykańskich żołnierzy na granicy z Meksykiem,"Pełniący obowiązki szefa Pentagonu Richard Spencer wydał zgodę na wysłanie dodatkowych sił na granicę z Meksykiem, w tym 1 tys. członków Gwardii Narodowej z Teksasu i 1,1 tys. żołnierzy służby czynnej – poinformował rzecznik Pentagonu mjr Chris Mitchell.","Obecnie na południowej granicy USA pełni służbę 4,5 tys. żołnierzy i gwardzistów. Dodatkowe siły mają ich wesprzeć logistycznie, a także prowadzić obserwacje lotnicze.Agencja Reutera ocenia, że wysłanie na granicę kolejnych żołnierzy to element nasilonej kampanii antyimigracyjnej prezydenta Donalda Trumpa.W listopadzie 2018 r., gdy do granicy USA zbliżała się karawana migrantów z krajów Ameryki Środkowej, prezydent ogłosił, że zezwolił amerykańskiemu wojsku na użycie w razie konieczności „śmiercionośnej siły” i zagroził całkowitym zamknięciem na pewien okres granicy USA z południowym sąsiadem.",,
"Heynen do premiera: mam nadzieję, że będę mógł Panu podarować medal","„Co za wspaniałe uczucie, kiedy uzyskujemy wsparcie od naprawdę wszystkich w Polsce. Dziękuje wszystkim kibicom. Dziękuje Panu Premierowi Mateuszowi Morawieckiemu. Mam nadzieję, że będę mógł Panu podarować mój medal za kilka dni...” – napisał na Twitterze trener reprezentacji siatkarzy Vital Heynen.","W poniedziałek polscy siatkarze pokonali w Apeldoorn Niemców 3:0 i awansowali do półfinału mistrzostw Europy, a we wtorek rano mieli udać się do Lublany, gdzie w czwartek zmierzą się ze współgospodarzami imprezy w meczu o awans do finału. Biało-Czerwoni utknęli jednak na lotnisku w Amsterdamie. Ich lot został odwołany, ponieważ słoweńskie linie Adria Airways, którymi miała podróżować polska ekipa, zawiesiły na dwa dni działalność. Polski Związek Piłki Siatkowej (PZPS) rozpoczął szukanie połączenia zastępczego, a na problemy kadry zareagował szef rządu Mateusz Morawiecki. „Nasza siatkarska kadra utknęła na lotnisku w Amsterdamie. Wysyłamy po nią nasz rządowy samolot, żeby spokojnie mogła dotrzeć na półfinał do Lublany” – poinformował premier na Twitterze i dodał: „Trzymamy za nich kciuki”. Według PZPS samolot rządowy ma pojawić się w Amsterdamie po godz. 15 i zabrać reprezentację do Lublany.",,
Beata Kempa o Donaldzie Tusku: Jest mi wstyd za takiego obywatela,"– W dużej polityce jak nie wiadomo, o co chodzi, to chodzi na pewno o osobistą karierę – powiedziała Beata Kempa, szefowa kancelarii Premier Beaty Szydło. Skomentowała w ten sposób wpis szefa RE na Twitterze, w którym m. in. przyrównał politykę prowadzoną przez Prawo i Sprawiedliwość do polityki Kremla.","Donald Tusk napisał na Twitterze: „Alarm! Ostry spór z Ukrainą, izolacja w Unii Europejskiej, odejście od rządów prawa i niezawiłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie”.Beata Kempa, szefowa Kancelarii Premiera, skomentowała te słowa w programie „O co chodzi”. – W dużej polityce jak nie wiadomo o co chodzi, to chodzi na pewno o osobistą karierę – powiedziała Beata Kempa. Jej zdaniem postawa szefa RE, „ten dość nerwowy głos”, wskazuje, że chce za dwa lata wrócić do polskiej polityki. – Wraca, co prawda, na nieco spaloną ziemię, która została przygotowana w ramach wewnętrznych walk, bo tym jest w tej chwili zajęta opozycja – powiedziała. Jej zdaniem tweet Tuska to także chęć przykrycia głosowania w Parlamencie Europejskim, kiedy sześcioro polityków Platformy Obywatelskiej zagłosowało za rezolucją przeciwko Polsce.",,
"„Polska potrzebuje władzy, która sięga do tradycji”","– Polska potrzebuje władzy, która sięga do tradycji i dobrych doświadczeń, także europejskich – przekonywał w Kolbuszowej (woj. podkarpackie) prezes PiS Jarosław Kaczyński. Jak ocenił, potrzebna jest władza, która będzie odwoływała się do polskiej godności i siły.","Jarosław Kaczyński przebywa na Podkarpaciu, gdzie w ostatni weekend kampanii wyborczej, wspiera Zdzisława Pupę, kandydata PiS w wyborach uzupełniających do Senatu. – Musimy pamiętać, że Polska potrzebuje władzy, która nie będzie ogłaszała, że nie będzie klękać przed księżmi, tylko (takiej, która) sięga do tradycji i dobrych doświadczeń, także tych europejskich – powiedział Kaczyński na spotkaniu w Kolbuszowej. Według niego, chodzi o to, czy Polska będzie krajem kryzysu, gdzie właściwie wszystkie dziedziny życia społecznego wyglądają źle, czy też będzie krajem, który wykorzysta swój największy zasób, czyli „wartości i kulturę”: gotowość służenia ojczyźnie, gotowość do pracy i służenia własnym rodzinom. – To ogromna siła w krajach, które potrafiły z biedy i nędzy dojść do wielkiego sukcesu, bogactwa, wielkiej siły i znaczenia – powiedział prezes PiS. Jako przykład podał Bawarię, która w latach 40-tych była najbiedniejszączęścią zachodnich Niemiec, a – jak mówił – szybko stała się częściąnajbogatszą. – Połączenie tradycji i nowoczesności, tego nam potrzeba. Władzy, która będzie potrafiła to uczynić, która nie będzie się wszędzie kłaniała i wszystkich przepraszała, która będzie odwoływała się do polskiej godności, siły, do tego co piękne i wielkie w nasze tradycji – mówił Kaczyński. Zdaniem szefa PiS, w wyborach uzupełniających do Senatu na Podkarpaciu – mimo że to tylko wybór jednego senatora – chodzi o Polską przyszłość. – Historia biegnie tak, że czasem jej szeroki nurt się zwęża i gdzieś w jakimś jednym miejscu się koncentruje i to co najważniejsze dzieje się właśnie tam, dzisiaj jest tak tu, na tej ziemi, m.in. na ziemi kolbuszowskiej – powiedział. Szef PiS stwierdził też, że ci, którzy chcą podtrzymać „chory, niewydajnysystem” w Polsce bronią się rozbijając prawicę oraz „mieszając dobro i zło”. Jak dodał, kłamstwem jest wmawiania ludziom, że wszyscy politycy są źli, że i ci, którzy walczą ze złym systemem i ci którzy go umacniają, „żyją z niego jak pączki w maśle”. Wybory uzupełniające do Senatu w okręgu nr 55 obejmującym powiaty: dębicki,kolbuszowski, mielecki, ropczycko-sędziszowski i strzyżowski, stały siękonieczne po tym, gdy dotychczasowy senator PiS Władysław Ortyl zostałmarszałkiem woj. podkarpackiego. Nastąpiło to po odwołaniu poprzedniegomarszałka Mirosława Karapyty z PSL. O mandat senatora w wyborach uzupełniających do Senatu w okręgu nr 55ubiegają się, Zdzisław Pupa (PiS), Mariusz Kawa (PO-PSL), Kazimierz Ziobro(SP), Ewa Kantor (KWW Ewy Kantor), Ireneusz Dzieszko (KWW PrawicaPodkarpacka), Andrzej Marciniec (PJN) i Józef Habrat (Samoobrona).",,
Raport ONZ krytykuje rodzinę. Upodmiotowienie kobiet widzi np. w seksie nastolatków,"Zjawiska takie jak rozwody, tzw. małżeństwa jednopłciowe, dzieci spoza związków małżeńskich czy seks wśród nastolatków mają odzwierciedlać rosnące upodmiotowienie kobiet. Miejscem prawdziwie niebezpiecznym dla kobiet i dziewcząt okazuje się rodzina. Do takich wniosków doszły autorki raportu UN Women.","O tym dokumencie, który – zdaniem obrońców życia i rodziny – stanowi „kolejną zmarnowaną okazję do pomocy kobietom i dziewczętom na świecie”, pisze w swym biuletynie Katolicki Instytut Praw Człowieka i Rodziny (C-FAM) z USA. Raport Jednostki Narodów Zjednoczonych ds. Równości Płci i Uwłasnowolnienia Kobiet (UN Entity for Gender Equality and the Empowerment of Women), w skrócie zwana UN Women, przedstawia rodzinę jako miejsce, w którym kobiety i dziewczęta nie otrzymują tego, co jest im potrzebne, i tracą  autonomię.  Jak relacjonuje Katolicka Agencja Informacyjna, rodzinę wielokrotnie określa się w raporcie mianem „ambiwalentnej przestrzeni”, zaś pozytywnie ocenia się poligamię i związki jednopłciowe, które przyczyniają się do niszczenia patriarchalnej struktury rodziny. Zdaniem C-FAM, pełen błędów ortograficznych i gramatycznych oraz pospiesznie zredagowany raport UN Women jest świadectwem niezrozumienia istoty międzynarodowego ustawodawstwa dotyczącego praw człowieka.",,
„DGP”: sfałszowany węgiel trafia do Polski. Zyski płyną do separatystów w Ługańsku,"Polska sprowadza antracyt, czyli najbardziej energetyczny rodzaj węgla, między innymi z Rosji. „Dziennik Gazeta Prawna” ujawnia, że surowiec pochodzący od spółki Doncoaltrade wydobywany jest na kontrolowanym przez separatystów wschodzie Ukrainy, a potem jego certyfikat jest fałszowany.","Węgiel jest wywożony do Unii Europejskiej quasi-legalnie dzięki rosyjskim dokumentom, a zyski z jego sprzedaży trafiają m.in. do kieszeni Ihora Płotnyckiego, szefa samozwańczej Ługańskiej Republiki Ludowej (ŁRL) – ustalili dziennikarze.Spółka Doncoaltrade, która sprowadza surowiec do Polski, jest według KRS od 2012 roku zarejestrowana w Katowicach. Jej prezesem i głównym udziałowcem jest Ołeksandr Melnyczuk, który przez pewien czas był wiceministrem paliw, energetyki i przemysłu węglowego w ŁRL.Pusty wpisJako udziałowiec firmy figuruje w KRS także „Roman Ziukow, syn Jurija, byłego dwukrotnego wiceministra energetyki i przemysłu węglowego Ukrainy”. Jak powiedział gazecie jego asystent, Kyryło Meszkowski, Ziukow nie ma obecnie nic wspólnego z tym biznesem. – Jego udziały na początku 2014 roku przejąć miał Melnyczuk – zdradził.Dziennik odtworzył, w jaki sposób węgiel trafia z Ługańska do Polski: Melnyczuk wysyła do Rosji surowiec pochodzący z kontrolowanych przez siebie kopalń oraz skupowany od ludzi zajmujących się kopankami. Mafijni właściciele kopanek sprzedają antracyt po 22 dolary. za tonę, podczas gdy jego oficjalna cena na polskiej granicy to 140 dolarów.",,
Skrajna prawica w Austrii chce „zdelegalizowania faszystowskiego islamu”,"Szef skrajnej, antyimigranckiej  prawicowej Partii Wolności (FPO) wezwał do ustanowienia prawa zakazującego „faszystowskiego islamu” oraz używania symboli muzułmańskich, podobnego do tego, jakie odnosi się do symboli nazistowskich. Stwierdził także że islam może zniszczyć społeczeństwo europejskie.","Lider Partii Wolności Heinz-Christian Strache, przemawiał do kilkutysięcznego tłumu podczas partyjnego spotkania w Salzburgu. Stwierdził, że Austria potrzebuje „ustawy, która zabrania faszystowskiego islamu”. – Połóżmy kres polityce islamizacji... inaczej Austriaków, nas, Europejczyków, czeka rychły koniec – powiedział Strache, nawiązując do kursu forsowanego przez austriacki rząd. Natomiast propozycje koalicyjnej, mniejszościowej Austriackiej Partii Ludowej – która wezwała do zmniejszenia o połowę liczby przyjętych wniosków o azyl, o połowę – za niewystarczającą. – Potrzebujemy zerowej lub ujemnej imigracji – stwierdził.",,
Pytania o związki posła Brejzy z SokiemzBuraka. „Jest nieformalnym szefem Kozaka-Zagozdy”,"„Moje źródło w Platformie Obywatelskiej, zniesmaczone SokiemzBuraka utrzymuje, że nieformalnym szefem Mariusza Kozaka-Zagozdy jest Krzysztof Brejza” – napisał na Twitterze dziennikarz TVP Cezary Gmyz. Jak dodał, ma nadzieje, że to „ohydne pomówienia”.","Według ustaleń dziennikarzy „Sieci”, Mariusz Kozak-Zagozda jest zatrudniony w stołecznym ratuszu w biurze marketingu. Zdaniem tygodnika, od kwietnia miał tam zarobić w ciągu pięciu miesięcy co najmniej 25 tys. zł. „Drugim jego etatem jest praca w partii Platforma Obywatelska. Jest tam zatrudniony od lutego 2018 roku do dziś. Jego wynagrodzenie to miesięcznie od kilku do kilkunastu tysięcy zł (w sumie ponad 150 tys.)” – napisano.Autorzy dodają, że Mariusz Kozak-Zagozda we wrześniu, październiku i listopadzie 2018 roku miał wykonywać zlecenia dla KKW Platforma Nowoczesna Koalicja Obywatelska (przed wyborami samorządowymi), a w kwietniu i maju 2019 r. dla KKW Koalicja Europejska PO-PSL (przed wyborami do PE).Sprawę ujawnioną przez dziennikarzy „Sieci” skomentował na Twitterze korespondent TVP w Berlinie Cezary Gmyz.",,
Wykluczony z PO poseł: Głosuję zgodnie z sumieniem,"– Tak nakazywało mi moje sumienie – wyjaśnił poseł Jacek Tomczak przyczynę, dla której poparł projekt ustawy znoszący przesłankę eugeniczną. Zagłosował za odrzuceniem projektu dopuszczającego aborcje na życzenie, za co został wykluczony z Platformy Obywatelskiej. W rozmowie z „Naszym Dziennikiem” wyraził zdziwienie, że został usunięty z partii.","– Platforma Obywatelska zawsze była partią o wielu nurtach politycznych, bardzo pluralistyczną. Było w niej miejsce zarówno dla ludzi o przekonaniach konserwatywnych, jak i dla osób o poglądach liberalnych. I nikomu to nie przeszkadzało – zwrócił uwagę Tomczak.Jak dodał, w PO „w kwestiach światopoglądowych przestrzegano wolności sumienia”.  – Nie wprowadzano w głosowaniach dotyczących tego typu kwestii dyscypliny partyjnej. Uważałem, że to wielki atut tego ugrupowania. Zasada ta została złamana. Wprowadzono dyscyplinę głosowania nad kwestią dotyczącą ochrony ludzkiego życia. To – moim zdaniem – naruszenie wolności sumienia. I próba złamania niektórym parlamentarzystom kręgosłupa moralnego – ocenił.Dziwna decyzja– Podjęto – w moim przekonaniu – dość dziwną decyzję o wyrzuceniu kilku parlamentarzystów – powiedział poseł. Pytany, czy będzie się odwoływał od tej decyzji, przyznaje, że „rozważa różne warianty”. – Kluczową sprawą jest to, czy w PO nadal jest miejsce dla ludzi, którzy chcą głosować zgodnie z sumieniem. To obyczaj, do którego parlamentarzyści Platformy są przywiązani. Zresztą obowiązuje on w parlamentach europejskich – powiedział Tomczak.Wyjaśnił również, że nie poparł projektu „Ratujmy kobiety”, ponieważ „projekt ten naruszał zapisy Konstytucji RP oraz ustalenia Trybunału Konstytucyjnego”. – W Polsce już wcześniej były próby wprowadzenia aborcji na żądanie – kwestia ta została już rozstrzygnięta. Trybunał Konstytucyjny uznał to rozwiązanie za niedopuszczalne, niezgodne z Ustawa Zasadniczą – przypomniał.",,
Więcej niż Finów. Syryjczycy największą grupą obcokrajowców w Szwecji,"W Szwecji już nie Finowie, ale Syryjczycy stanowią największą grupę obcokrajowców – wynika z najnowszych danych szwedzkiego Centralnego Urzędu Statystycznego (SCB). – To historyczna zmiana – komentuje analityk SCB Tomas Johansson.","W marcu tego roku w Szwecji zameldowanych było ponad 158 tys. osób, które urodziły się w Syrii wobec ponad 152 tys. imigrantów przybyłych z sąsiedniej Finlandii. – Finowie tradycyjnie przyjeżdżali do Szwecji jako siła robocza po II wojnie światowej do lat 80. ubiegłego wieku, gdy było ich wówczas ponad 250 tys. Dziś większość urodzonych w Finlandii mieszkańców Szwecji jest w wieku emerytalnym. Ta grupa wymiera – twierdzi Johansson. Według analityka oczywistą przyczyną wzrostu liczebności Syryjczyków jest trwająca w ich kraju wojna. – Zaledwie w ciągu kilku lat do Szwecji przyjechało bardzo wielu imigrantów z Syrii. W ubiegłym roku to aż 50 tys. osób – podkreśla analityk.",,
Prezydent zaprosił szefów partii na spotkanie ws. marszu przeciw przemocy i nienawiści,– Prezydent zaprosił na godz. 16.00 w poniedziałek do Pałacu Prezydenckiego przedstawicieli partii parlamentarnych w sprawie wspólnego marszu przeciwko przemocy i nienawiści - poinformował w poniedziałek rzecznik prezydenta Błażej Spychalski.,"– Do spotkania ma dojść dziś o godz. 16.00, a sam marsz miałby się odbyć jutro wieczorem w Gdańsku – powiedział minister Błażej Spychalski. – Jestem przekonany, że wszystkie siły polityczne będą w tym wspólnym marszu uczestniczyły – podkreślił minister.Jak dodał rzecznik prezydenta, w dzisiejszym spotkaniu wezmą udział m.in. premier Mateusz Morawiecki i szef MSWiA Joachim Brudziński.W niedzielę podczas finału Wielkiej Orkiestry Świątecznej Pomocy w Gdańsku Paweł Adamowicz został zaatakowany nożem. Atak przeprowadził mężczyzna, który podczas odliczania do „Światełka do nieba” wtargnął na scenę. Prezydent został przewieziony do szpitala, gdzie przeszedł operację.W nocy z niedzieli na poniedziałek doktor Tomasz Stefaniak, dyrektor ds. lecznictwa Uniwersyteckiego Centrum Klinicznego w Gdańsku poinformował – po pięciogodzinnej operacji Adamowicza - że pacjent żyje, ale jest w bardzo ciężkim stanie.",,
„Zespół ekspertów ws. Smoleńska? Czemu nie?”,"Potrzebna jest ofensywa. Dlaczego nie przyjąć propozycji prof. Michała Kleibera, by stworzyć zespół ekspertów międzynarodowych? Niech ludzie usłyszą, co myślą o tezach Macierewicza. To mogłoby przekonać tych racjonalnych, ale wątpiących. Jak PO o to nie zadba, przegra kolejne wybory – mówi były prezydent Aleksander Kwaśniewski w wywiadzie dla „Gazety Wyborczej” pytany o kwestię przyczyn katastrofy smoleńskiej i śledztwa w tej sprawie.","Gazeta zapytała też byłego prezydenta jak rząd Donalda Tuska radzi sobie ws. śledztwa smoleńskiego.  –  Źle. Owszem, ok. 18 proc wierzy w zamach(...)Ale  pozostałe 80 proc chce mieć mocne argumenty, by te bzdury obalać. Ta część obywateli, która myśli racjonalnie, nie ma pewności, co się wydarzyło w Smoleńsku. Dostaje kakafonię: komisja Anodiny, komisja Jerzego Millera, śledztwo polski i rosyjskie. Nie wiadomo komu wierzyć. I nie ma usprawiedliwienia dla faktu, że szczątki samolotu wciąż są w Rosji – powiedział Aleksander Kwaśniewski.Przestroga przed walką na lewicyKwaśniewski namawia do zaprzestania walk na lewicy i ostrzega, że 2012 może być rokiem straconym w tworzeniu silnej lewicowej opozycji. Przyczyną może być starcie silnych osobowości Leszka Millera i Janusza Palikota.- Ciągle wierzę, że nie da się osiągnąć (Ruchowi Palikota-red) image'u partii zdolnej do rządzenia bez poważnych treści merytorycznych. Dopóki Palikot nie zbuduje programu, będzie traktowany jak aktor w teatrze politycznym, a nie polityk – podkreślił były prezydent.",,
PKW we wtorek odpowie prezydentowi w sprawie terminu wyborów,"W poniedziałek na popołudniowym posiedzeniu Państwowa Komisja Wyborcza zajmie się opiniowaniem projektu postanowienia prezydenta w sprawie zarządzenia wyborów do Sejmu i Senatu. Następnie, we wtorek, opinia trafi do Kancelarii Prezydenta – poinformowała szefowa Krajowego Biura Wyborczego Magdalena Pietrzak.","W piątkowym wywiadzie dla Polsat News prezydent Andrzej Duda poinformował, że wystąpił do Państwowej Komisji Wyborczej o opinię projektu postanowienia prezydenta w sprawie zarządzenia wyborów do Sejmu i Senatu. Zapowiedział, że zarządzenie wyborów nastąpi niezwłocznie po tym, jak otrzyma odpowiedź z PKW.  Szefowa Krajowego Biura Wyborczego Magdalena Pietrzak poinformowała, że Państwowa Komisja Wyborcza zajmie się opiniowaniem projektu postanowienia prezydenta w poniedziałek, na popołudniowym posiedzeniu. Jak poinformowała, we wtorek PKW przekaże swoją odpowiedź do Kancelarii Prezydenta.  Andrzej Duda zdradził w piątkowym wywiadzie, że we wniosku do PKW wskazał niedzielę 13 października jako datę wyborów parlamentarnych, bo chciałby, żeby kampania wyborcza była jak najkrótsza.  Zgodnie z konstytucją wybory parlamentarne zarządza prezydent nie później niż na 90 dni przed upływem 4 lat od rozpoczęcia kadencji Sejmu i Senatu. Data wyborów wyznaczana jest na dzień wolny od pracy, przypadający w ciągu 30 dni przed upływem 4 lat od rozpoczęcia kadencji obu izb parlamentu. Pierwsze posiedzenia Sejmu VIII kadencji i Senatu IX kadencji odbyło się 12 listopada 2015 r.  Po opublikowaniu postanowienia prezydenta o zarządzeniu wyborów w Dzienniku Ustaw – najpóźniej piątego dnia od dnia zarządzenia wyborów – formalnie ruszy kampania wyborcza.",,
Czarzasty grozi prawicy: my też potrafimy wyjść na ulicę,"SLD apeluje do ugrupowań politycznych o zwołanie okrągłego stołu w sprawach kraju. Jego lider zapewniał podczas Samorządowego Kongresu Lewicy w Łodzi, że „Sojusz usiądzie bez warunków wstępnych”. Zagroził, że jeśli prawica odrzucie tę propozycję, to przedstawiciele lewicy wyjdą na ulicę.","–  Polska potrzebuje porozumienia, a nie ciągłych sporów – mówił w sobotę w Łodzi Czarzasty, nawiązując do wystąpień ulicznych zwolenników i przeciwników obecnego obozu władzy. – Przedstawiamy inną drogę: spokojnej rozmowy. Jeśli prawica ją odrzuci, my też potrafimy wyjść na ulicę – ostrzegł.   „Pan Kaczyński nas nie oszuka” Jak zaznaczył, „SLD usiądzie do okrągłego stołu bez warunków wstępnych, bo tak się rozpoczyna dialog”. – Odrzucamy zarzuty, że pan Jarosław Kaczyński nas oszuka. Mamy swój rozum i oszukać się nie damy – dodał. Lider Sojuszu przypominał, że przedstawiciele lewicy aktywnie uczestniczyli w obradach okrągłego stołu w 1989 r. – Czy ktoś może więc twierdzić, że teraz nie dogadamy się w sprawie opublikowania wyroku Trybunału Konstytucyjnego i znalezienia kompromisu? Ale chcemy też zadać kilka pytań, m.in. jaki, a nie czyj ma być Trybunał. By jego sędziowie przestali być politykami, a politycy – sędziami – podkreślił. „Ręce precz od aborcji” Szef SLD zwrócił się także do Episkopatu Polski, który w środowym oświadczeniu zaapelował do parlamentarzystów i rządzących do zaostrzenia prawa regulującego przerywanie ciąży. – Jako SLD mówimy „ręce precz od spraw aborcji”. W Polsce jest ona dopuszczalna w trzech przypadkach: przy zagrożeniu życiu matki, przy ciężkim upośledzeniu płodu i kiedy ciąża pochodzi z gwałtu. Komu z was to przeszkadza? Dlaczego chcecie zmuszać kobiety do rodzenia dzieci z gwałtu? Dlaczego chcecie zmuszać je do rodzenia śmiertelnie chorych dzieci? – pytał. Podczas kongresu w Łodzi zapowiedziano start przygotowań SLD do kampanii samorządowej do wyborów w 2018 r.",,
Trump ułaskawił indyki. „Mogą otrzymać od Demokratów wezwania sądowe”,"Zgodnie z tradycją Święta Dziękczynienia Donald Trump skorzystał z przysługującego prezydentowi prawa łaski i oszczędził parę indyków – ważącego niespełna 18 kg Peasa oraz 18,5 kg Carrotsa. W przeciwnym razie zwierzęta skończyłyby na świątecznym stole. Przy okazji prezydent USA zrobił parę żartów i aluzji do własnej sytuacji.","Trump ostrzegł ułaskawione indyki, że wprawdzie mogą spokojnie żyć do końca swoich dni, ale być może będą musiały odpowiadać na pytania kongresmenów Partii Demokratycznej, którzy od stycznia będą kontrolować Izbę Reprezentantów i zapowiedzieli dochodzenia w sprawie działań i kontaktów biznesowych prezydenta.Biały Dom zorganizował internetowe głosowanie w sprawie tego, który z indyków ma być oszczędzony. Jak ujawnił Trump, zwycięzcą okazał się Peas. – To było uczciwe głosowanie. Niestety Carrots odmówił uznania swojej porażki i zażądał powtórnego przeliczenia głosów, cały czas walczymy z Carrotsem. Ale powiem ci, Carrots, wynik się nie zmienił – żartował prezydent podczas ceremonii, która odbyła się w Ogrodzie Różanym Białego Domu.Pod opiekę studentówOstatecznie ułaskawione zostały oba indyki. Zostaną one wysłane na uniwersytet Virginia Tech, gdzie trafią pod opiekę studentów weterynarii. – Ostrzegłem je, że Demokraci z Izby Reprezentantów prawdopodobnie wyślą obu wezwania sądowe. Niestety nie mogę zagwarantować, że wasze ułaskawienia będą honorowane przez Dziewiąty Okręg – mówił Trump, co było aluzją do Sądu Apelacyjnego dla Dziewiątego Okręgu, który unieważniał niektóre z decyzji prezydenta.Już na poważnie prezydent mówił, że „Święto Dziękczynienia to czas, by Amerykanie zebrali się razem w duchu miłości, zrozumienia, jedności i radości jak jedna dumna amerykańska rodzina”. Dodał też, że wszyscy Amerykanie łączą się w myślach z osobami dotkniętymi przez tragiczne pożary w Kalifornii.",,
Ukraina: wstrzymany ruch samochodów przy granicy z Polską,Ze względu na gołoledź państwowa agencja drogowa Ukrainy Ukrawtodor całkowicie wstrzymała w czwartek ruch pojazdów w sąsiadującym z Polską obwodzie wołyńskim. Ograniczenia mają obowiązywać do poprawy warunków pogodowych.,"Gołoledź w obwodzie wołyńskim to efekt opadów deszczu przy minusowej temperaturze. Użytkownicy sieci społecznościowych donoszą, że do stłuczek samochodów dochodziło tam nawet przy prędkości 30 kilometrów na godzinę. Informują również o wielu wypadkach.Podobne warunki panują na drogach północnej części obwodu chmielnickiego, gdzie ogłoszono zakaz ruchu ciężarówek. Władze ostrzegły, że ograniczenia mogą być wprowadzone także w innych regionach.",,
Były szef WSI zaniepokojony nominacją Andruszkiewicza,"Były szef WSI, członek PZPR i uczestnik kursów GRU w Moskwie Marek Dukaczewski skrytykował wybór Adama Andruszkiewicza na wiceministra cyfryzacji. Stwierdził, że nie czuje się on bezpiecznie, bo poglądy posła budzą duże wątpliwości.","Wojskowe Służby Informacyjne (WSI) zostały utworzone w 1991 r. i były kontynuacją służb specjalnych PRL.  WSI było kierowane przez oficerów wywiadu wojskowego PRL, w tym przez m.in. Marka Dukaczewskiego. Był on członkiem PZPR i uczestnikiem kursów GRU w Moskwie. WSI były organizacją o charakterze przestępczym – zdaniem wielu historyków głęboko spenetrowaną przez służby rosyjskie. Po kilkunastu latach – w 2006 r. służbę zlikwidowano. W jej miejsce powołano Służbę Kontrwywiadu Wojskowego i Służbę Wywiadu Wojskowego. W lutym 2007 r. prezydent Lech Kaczyński upublicznił sygnowany przez szefa komisji weryfikacyjnej Antoniego Macierewicza raport z weryfikacji WSI. Na podstawie raportu wszczynano śledztwa ws. przestępstw WSI; większość umorzono.  W piątek Dukaczewski udzielił wywiadu portalowi onet.pl, gdzie skrytykował wybór Adama Andruszkiewicza na wiceministra cyfryzacji.Stwierdził on, że nie czuje się bezpiecznie. – Akurat w Ministerstwie Cyfryzacji powinni pracować ludzie o udokumentowanych kompetencjach, o jakimś doświadczeniu zawodowym i życiowym. Ludzie, których poglądy nie budzą moich wątpliwości jako obywatela Dukaczewskiego – powiedział. Dodał, że poglądy posła Andruszkiewicza wzbudziły jego niepokój.",,
"„Polska nie może przyjąć tego wyroku”, „wchodząc do Unii, zgodziliśmy się na przestrzeganie pewnych zasad”","– Konstytucja nadal w Polsce ma pierwsze znaczenie. I Polska z przykrością czy radością, ale nie może przyjąć tego wyroku – powiedział w „Minęła dwudziesta” Dobromir Sośnierz, europoseł z partii Wolność. – Zacznijmy rozmawiać o pewnych prawach, które my chcemy respektować w Polsce, a nie mieć przez urzędników narzucane w naszym państwie – oceniła Dorota Arciszewska-Mielewczyk z PiS. Krzysztof Gawkowski z SLD stwierdził, że wchodząc do Unii, zgodziliśmy się na przestrzeganie pewnych zasad.","Goście programu „Minęła dwudziesta” dyskutowali miedzy innymi o wyroku Trybunału Sprawiedliwości UE, który orzekł, że państwa UE nie mogą naruszać prawa swoich obywateli do swobodnego przemieszczania się, odmawiając tego prawa współmałżonkowi tej samej płci. Chodzi o sprawę Rumuna Relu Adriana Comana i jego męża Amerykanina Roberta Clabourna Hamiltona.Krzysztof Gawkowski z SLD podkreślił, że wchodząc do Unii, zgodziliśmy się na przestrzeganie pewnych zasad. – Jedną z nich jest przestrzeganie wyroków Europejskiego Trybunału Sprawiedliwości – powiedział i dodał, że lewica jest za normalnością. – Trzeba wprowadzić ustawę o związkach partnerskich – powiedział Gawkowski. ",,
Kijów: Skwer przy ambasadzie Rosji będzie nosił imię Niemcowa,"Skwer przy rosyjskiej ambasadzie w Kijowie będzie nosił imię Borysa Niemcowa, zabitego w 2015 roku byłego wicepremiera Rosji i polityka opozycji antykremlowskiej – postanowiła w czwartek rada miejska stolicy Ukrainy.","Po śmierci Niemcowa mer Kijowa Witalij Kliczko proponował nadanie jego imienia całej ulicy Prospekt Powitrofłotski, przy którym znajduje się ambasada Rosji. Radni zdecydowali jednak, że nazwą tak plac na rogu Prospektu i ulicy Surykowa. Przy samym Prospekcie mieści się m.in. Ministerstwo Obrony Ukrainy.W 2015 roku kijowska rada miejska zmieniła nazwy kilkunastu ulic, wśród których była ulica Panfiłowców, nazwana tak na cześć grupy żołnierzy radzieckich walczących w trakcie drugiej wojny światowej w bitwie pod Moskwą. Przy tej ulicy znajdował się konsulat Rosji w Kijowie. Po zmianie nazwy ulicy rosyjska placówka znajduje się przy ulicy Batalionów Ochotniczych, które biorą udział w trwającym konflikcie ze wspieranymi przez Moskwę separatystami w Donbasie i są oskarżane przez Rosjan o skrajny nacjonalizm. Borys Niemcow został zabity 27 lutego 2015 r. późnym wieczorem strzałami w plecy. Polityk był jednym z przywódców opozycyjnej Republikańskiej Partii Rosji – Partii Wolności Narodowej (Parnas) i deputowanym regionalnego parlamentu w Jarosławiu. Był zagorzałym krytykiem prezydenta Władimira Putina, a zwłaszcza jego polityki wobec Ukrainy. W latach 90. Niemcow był wicepremierem Rosji, wcześniej - gubernatorem Niżnego Nowogrodu. Należał do grona najbliższych współpracowników pierwszego prezydenta Rosji Borysa Jelcyna.",,
Papież zamknął Drzwi Święte w Watykanie. „Uczyńmy Chrystusa panem naszego życia”,Papież Franciszek uroczyście zamknął w niedzielę Drzwi Święte w bazylice watykańskiej. Tym samym zakończył obchody Roku Świętego dedykowanego miłosierdziu. Z tej okazji na mszę na placu Świętego Piotra przybyły tysiące ludzi.,"W ciągu Roku Miłosierdzia przeszło przez nie ponad 20 milionów ludzi. Drzwi Święte będą następnie zamurowane. Pozostaną zamknięte do następnego Roku Świętego, przewidzianego na 2025 r.– Bo, choć zamykają się Drzwi Święte, pozostaje otwarta dla nas na oścież prawdziwa brama miłosierdzia, którą jest serce Chrystusa. Z przebitego boku Zmartwychwstałego aż do końca czasów wypływa miłosierdzie, pocieszenie i nadzieja – mówił Franciszek.Papież Franciszek chciał, aby Jubileusz Miłosierdzia przyczynił się do pogłębienia wiary. Nakazał, aby w tym celu oprócz drzwi w Bazylice świętego Piotra otworzyć bramy katedr i szczególnych miejsc kultu na całym świecie.",,
Adwokaci działali na szkodę Birgfellnera? Senator PiS pyta rzecznika dyscyplinarnego,"Według senatora PiS Marka Pęka, adwokaci Roman Giertych i Jacek Dubois z pobudek politycznych mogli naruszyć zasady etyki zawodowej, działając na szkodę swojego klienta – Geralda Birgfellnera. Zawiadomienie złożone przez parlamentarzystę trafiło do Rzecznika Dyscyplinarnego mec. Krzysztofa Stępińskiego, który jest bliskim znajomym Jacka Dubois.","Opinia publiczna poznała Austriaka dzięki publikacjom „Gazety Wyborczej”, która ujawniała tzw. taśmy Kaczyńskiego – na nagraniach oprócz innych osób, jest również zarejestrowany głos nagrywającego biznesmena – Geralda Birgfellnera. Jakie pytania stawia senator Pęk? Czy adwokaci z pobudek politycznych nie działali na szkodę swojego klienta, narażając go na ewentualną odpowiedzialność karną. Albo – czy wiedząc, że ma on zamiar ujawnić nagrania mediom, próbowali go od tego odwieść – pisze polskieradio24.pl. 5 lutego ukazał się w „Gazecie Wyborczej” artykuł, w którym ujawniono nagranie rozmowy Birgfellnera z Kazimierzem Kujdą, dyrektorem Narodowego Funduszu Ochrony Środowiska i Gospodarki Wodnej. Z treści stenogramu wynika – co wprost sugeruje autor tekstu – że austriacki biznesmen składał propozycję o charakterze korupcyjnym, chcąc wręczyć bliżej nieokreśloną korzyść Kujdzie. Ten stanowczo odmówił.",,
Kidawa-Błońska o prezesie PiS: Jemu zależy tylko na Polsce [WIDEO],"Kandydatka Platformy Obywatelskiej w wyborach prezydenckich Małgorzata Kidawa-Błońska udzieliła wywiadu dziennikarzom TVN. Wypowiadała się o Jarosławie Kaczyńskim. Oceniła, że prezesowi  PiS nie zależy „na świecie”. – Jemu zależy tylko na Polsce – powiedziała.","– Jak wiemy, Jarosławowi Kaczyńskiemu nie zależy na świecie, na Europie. Jemu zależy tylko na Polsce – powiedziała Małgorzata Kidawa-Błońska.",,
"„Olbrzymia praca”, „udana podróż”. Trump zakończył wizytę w Azji","Przed wylotem z Manili prezydent Trump ocenił, że w czasie jego 11-dniowej wizyty w pięciu krajach Azji wykonano olbrzymią pracę, która przyniesie niesamowite efekty, i to już w najbliższej przyszłości.","– Mieliśmy niesamowicie udaną podróż. Olbrzymia praca została wykonana w sprawie handlu – ocenił Trump, który w czasie wizyt promował zawieranie dwustronnych umów handlowych zamiast umów wielostronnych, które, jego zdaniem, są nieuczciwe, i zapowiadał redukcję deficytu USA w obrotach z państwami Azji.– Po mojej podróży w Azji wszystkie kraje prowadzące z nami handel wiedzą, że zasady się zmieniły. Stany Zjednoczone muszą być traktowane uczciwie i w sposób wzajemny. Olbrzymie deficyty handlowe muszą być szybko usunięte – napisał amerykański prezydent na Twitterze. W krajach Azji domagał się „wolnego, uczciwego i obustronnego” handlu z USA. Nawoływanie do zwiększenia presji na Koreę Północną                        Na szczycie ASEAN, podobnie jak kilka dni temu na spotkaniu Wspólnoty Gospodarczej Azji i Pacyfiku (APEC) w Wietnamie, Trump nawoływał do zwiększenia presji na Koreę Północną, która mimo międzynarodowych sankcji nie przerywa swojego programu zbrojeń nuklearnych. Wcześniej amerykański prezydent uzgodnił twarde stanowisko wobec tego reżimu z prezydentem Korei Południowej Mun Dze Inem i premierem Japonii Shinzo Abem w czasie swoich wizyt w tych krajach w ubiegłym tygodniu.Do zwiększenia presji na Koreę Północną amerykański prezydent nakłaniał również przywódcę Chin Xi Jinpinga, który gościł go w zeszłym tygodniu w Pekinie. Według komentatorów nie doszło tam jednak do porozumienia w tej sprawie, a Xi nie posunął się publicznie dalej niż do powtórzenia, że Chiny wspierają pokojowe wysiłki na rzecz rozbrojenia nuklearnego Pjongjangu.W czasie wizyty prezydenta USA w Pekinie amerykańskie i chińskie firmy podpisały umowy warte - zgodnie z oficjalnymi informacjami - 253 mld dolarów. Prezydent Donald J. Trump zapowiedział, że dłuższe oświadczenie w sprawie podróży po Azji przedstawi po powrocie do Waszyngtonu.",,
Prawybory Konfederacji: Bosak zwycięża w Kielcach,"Krzysztof Bosak, wiceprezes Ruchu Narodowego, zwyciężył w prawyborach prezydenckich Konfederacji, które w sobotę odbyły się w Kielcach. Ma największą liczbę głosów po sześciu zjazdach. Jednak nadal najwięcej głosów elektorskich ma partia KORWiN.","W stolicy regionu świętokrzyskiego do podziału między dziewięcioro kandydatów było osiem głosów elektorskich. Do udziału w głosowaniu zarejestrowało się 190 osób. Ich głosy rozłożyły się następująco: Krzysztof Bosak - 75, Grzegorz Braun - 38, Konrad Berkowicz - 33, Artur Dziambor - 19, Janusz Korwin-Mikke - 13, Paweł Skutecki - 7, Jacek Wilk - 3, Krzysztof Tołwiński i Magdalena Ziętek-Wielomska - po 1.Po sześciu zjazdach kandydaci w prawyborach Konfederacji na prezydenta zdobyli następującą liczbę głosów: Bosak - 860, Braun - 416, Dziambor - 358, Berkowicz - 227, Korwin-Mikke - 130, Wilk - 84, Skutecki - 37, Ziętek-Wielomska - 20 i Tołwiński - 18.Najwięcej głosów elektorskich w Kielcach zdobył Bosak - 3. Dwa głosy elektorskie otrzymał Braun, a po jednym Dziambor, Berkowicz i Korwin-Mikke. Kolejne zjazdy i głosowaniaW niedzielę będzie można głosować na zjazdach w Rzeszowie i Lublinie. Kolejne okazje do głosowania będą na zjazdach 4 stycznia w Krakowie i Gliwicach, 5 stycznia w Opolu i Wrocławiu, 11 stycznia w Łodzi i Poznaniu oraz 12 stycznia w Zielonej Górze i Szczecinie.Zagłosować może każdy dorosły Polak mieszkający w Polsce, który zarejestruje się poprzez formularz internetowy i przekaże co najmniej 30 zł darowizny na rzecz partii Konfederacja Wolność i Niepodległość, nie później niż trzy dni przed danym zjazdem prawyborczym.Zgodnie z regulaminem na Zjeździe Wyborczym głosuje się osobiście po okazaniu dowodu tożsamości i weryfikacji posiadanego czynnego prawa wyborczego. Niedopuszczalne jest głosowanie przez pełnomocnika lub korespondencyjnie. „Głosowanie na zjeździe wyborczym jest tajne poprzez zaznaczenie znaku x na karcie wyborczej w kratce obok wybranego kandydata i umieszczenie karty w urnie wyborczej” - czytamy w regulaminie. Po każdym ze zjazdów, kandydat otrzymuje proporcjonalną do poparcia liczbę mandatów elektorskich, które będzie mógł obsadzić wybranymi przez siebie przedstawicielami.Zjazd elektorski zaplanowano na 18 stycznia w Warszawie. Wtedy zostanie wyłoniony zwycięzca prawyborów.W jesiennych wyborach parlamentarnych Konfederacja Wolność i Niepodległość zdobyła poparcie ponad 1 mln 256 tys. wyborców, czyli 6,8 proc. głosujących i wprowadziła do Sejmu 11 posłów. Pięciu z nich bierze udział w prezydenckich prawyborach: Berkowicz, Bosak, Braun, Dziambor i Korwin-Mikke.",,
Francuzi wyszli na ulice,"„Marsz wszystkich” kontra  „Małżeństwo dla wszystkich”. Dziesiątki tysięcy ludzi wyszło w niedzielę na ulice Paryża, żeby zaprotestować przeciwko projektowi ustawy umożliwiającej parom homoseksualnym zawieranie małżeństw i adopcję dzieci – donoszą francuskie media.","Demonstracja, nazywana przez organizatorów „Marszem wszystkich”, jestprotestem przeciw ustawie, której socjalistyczny rząd nadał nazwę „Małżeństwodla wszystkich”.Konserwatywny dziennik ”Le Figaro” relacjonuje na bieżąco przebiegmanifestacji. Według gazety o godz. 12.30, a więc pół godziny przed czasem,pierwsi demonstranci i wolontariusze ruszyli w kierunku centrum stolicy zplacu Denfert-Rochereau, znajdującego się w 14. dzielnicy, w południowejczęści miasta.  Manifestacja odbywa się przy dźwiękach muzyki grupy rockowej U2 i przebojówtechno. – Jest nam trochę zimno, ale jesteśmy zmotywowani – mówi jeden zuczestników marszu, do którego co chwila dołączają kolejne osoby. W niedzielęw Paryżu zanotowano około 4 stopni Celsjusza.Według organizatorów marsze, które miały ruszyć z trzech różnych punktówmiasta, mogą przyciągnąć nawet pół miliona uczestników. Agencja AssociatedPress pisze, że przeciwnicy ustawy zjeżdżają do Paryża autobusami,samochodami i pociągami z całego kraju. Policja spodziewa się ok. 300 tys. manifestantów.   Projekt ustawy francuski rząd przyjął 7 listopada. Umożliwia on paromhomoseksualnym zawieranie cywilnych związków małżeńskich i adoptowaniedzieci. Nie pozwala jednak na korzystanie przez pary tej samej płci z metodmedycznie wspomaganej prokreacji, jak technika in vitro. Ustawa ma byćrozpatrywana przez francuski parlament, począwszy od 29 stycznia. Projekt ustawy wywołał w ostatnich tygodniach silny sprzeciw w środowiskachreligijnych i politycznych. Wystąpili przeciw niemu przedstawiciele wyznańmonoteistycznych: chrześcijan, muzułmanów i żydów. Najbardziej zdecydowanieprzeciw legalizacji takich związków opowiedział się Kościół katolicki.Przeciwna legalizacji małżeństw tej samej płci i adopcji dzieci jest głównasiła opozycyjna w kraju Unia na Rzecz Ruchu Ludowego (UMP). Ugrupowanie tozapowiedziało, że jeśli socjaliści przeforsują swój pomysł, to prawica poponownym dojściu do władzy unieważni tą ustawę. Wielu francuskich merówogłosiło, że w razie legalizacji małżeństw osób jednej płci odmówiąudzielenia zgody na takie śluby cywilne.Mająca bezwzględną większość w parlamencie lewica może jednak samodzielnieprzeprowadzić projekt, realizując tym samym wyborczą obietnicę prezydentaFrancois Hollande'a.Według sondaży obecnie około 50 proc. Francuzów (spadek o 15 pkt proc. odsierpnia ub.r.) popiera małżeństwa gejów. Mniej niż połowa respondentówakceptuje prawo par homoseksualnych do adoptowania dzieci.We Francji geje i lesbijki mogą zawierać od 1999 roku rejestrowane związkipartnerskie, tzw. PACS. Legalizowane są związki nieformalne między dwojgiemludzi bez względu na płeć, dając takim parom w niektórych dziedzinach – jakrozliczanie się z fiskusem – podobne prawa jak małżeństwom.",,
Wim Wenders chciał zostać księdzem. W Cannes pokazał najnowszy film,"Wim Wenders powiedział, że w młodości zamierzał zostać katolickim księdzem. Niemiecki reżyser pokazał na festiwalu filmowym w Cannes swój najnowszy film „Pope Francis. A Man of his Word” (Papież Franciszek – człowiek Słowa).","– Wyrosłem w Kościele katolickim, znałem kilku duchownych, którzy wywarli na mnie wielkie wrażenie, dlatego Kościół i wiara stanowiły dla mnie zawsze poważną opcję - stwierdził reżyser w wypowiedzi dla niemieckiej agencji katolickiej KNA. Przyznał, że pochodzenie z głęboko wierzącej rodziny wpłynęło także na jego życie artystyczne. – Jeśli dla kogoś Bóg jest ważny w życiu, wówczas odbija się to na wszystkim, co robi – powiedział. Niemiecki reżyser uważa papieża Franciszkaza „wyjątkowy autorytet o wysokiej wiarygodności”. Powiedział, że największe wrażenie robi na nim  „serdeczność papieża i bezpośredni, całkowicie naturalny stosunek do wszystkich ludzi”. Na trwającym obecnie w Cannes festiwalu filmowym twórca pokazał swój najnowszy film „Pope Francis. A Man of his Word” (Papież Franciszek – człowiek Słowa).   Wendersowi najbardziej zaimponowało – jak powiedział – to , że Ojciec Święty „żyje tak jak mówi”. Jest on kimś, kto „nie reprezentuje żadnych własnychinteresów ani politycznych, ani gospodarczych, lecz naprawdęma na względzie tylko dobro wspólne” – podkreślił reżyser.  Według niego zadaniem artysty jest pokazywać człowieka tak, żeby „pod powierzchownym wizerunkiem sugerować obecność czegośinnego”.   Wenders, autor takich obrazów, jak „Paryż, Teksas”, „Niebo nadBerlinem”, „Lisbon Story” czy „Buena Vista Social Club”ocenił, że „filmami nie można radykalnie zmienić świata, alemożna wpływać na wyobrażenie o nim”. Wenders wyraził nadzieję,że uda się to także w przypadku filmu o papieżu.",,
„Nie zgadzam się na nazywanie faszystami mnie i innych uczestników Marszu Niepodległości”,"– Mam nadzieję, że uda się, aby sąd uchylił immunitet Guya Verhofstadta, ponieważ nie zgadzam się z nazywaniem wszystkich uczestników Marszu Niepodległości nazistami czy faszystami. Tak nie było. Ja sam jestem polskim patriotą i konserwatystą. Jednak w Brukseli jedni ludzie mają prawo głosu, a drudzy są z tego rugowani – dr Bawer Aondo-Akaa (Prawica Rzeczpospolitej) komentował pozwanie do sądu przywódcy liberałów w europarlamencie Guya Verhofstadta. Stwierdził on, że w Marszu Niepodległości, maszerowało „60 tys. faszystów, neonazistów i zwolenników supremacji białej rasy”.",,,
"Premier: w rządzie nie liczą się indywidualne kariery, tylko zespół","– Indywidualne kariery naprawdę się nie liczą, liczy się zespół, który się nazywa rząd Prawa i Sprawiedliwości - powiedziała w czwartek premier Beata Szydło. Jak dodała, każdy, kto chce realizować program PiS, ma w tej drużynie miejsce, ale jeśli ma inne poglądy, to może z tego zespołu zrezygnować.","– Uważam, że w tej chwili rząd ma naprawdę bardzo dużo do zrealizowania jeszcze przed sobą, dużo już zrealizował. W interesie Polski powinniśmy wszyscy skoncentrować się na tym. Indywidualne kariery naprawdę się tutaj nie liczą, tutaj się liczy zespół, który się nazywa rząd Prawa i Sprawiedliwości, rząd Rzeczypospolitej Polskiej, rząd zjednoczonej prawicy – powiedziała premier w czwartek w TVP Info.Jak podkreśliła, każdy z ministrów musi pamiętać, że „stawka jest zbyt wysoka, abyśmy poświęcili program na rzecz indywidualnej kariery”.– Powiedziałam wczoraj bardzo wyraźnie na naszym spotkaniu, że to jest gra zespołowa, drużynowa. Każdy, kto chce realizować taktykę tej drużyny ma w niej miejsce. Natomiast jeżeli ktoś ma inny pogląd, to jest jego decyzja i może z tej drużyny zrezygnować – podkreśliła szefowa rządu.W środę premier spotkała się z ministrami i wiceministrami. Rzecznik gabinetu Rafał Bochenek relacjonował, że Szydło przypomniała wszystkim ministrom, iż rząd jest jedną drużyną, nie ma miejsca na wolne elektrony, na indywidualne ambicje i kariery. „PR jest potrzebny, zrobimy pewną korektę”– Mamy lepsze wpływy z podatków VAT oraz CIT, a finanse publiczne są stabilne. Mówiliśmy o uszczelnieniu systemów i zrobiliśmy to; wystarczy rządzić uczciwie, konsekwentnie i mieć dobry plan - podkreśliła premier.Szefowa rządu pytana, jak udało się zwiększyć wpływy ze wszystkich podatków, odpowiedziała: – Wystarczy rządzić uczciwie, konsekwentnie, mieć dobry plan i pilnować tego, co jest najistotniejsze. W ocenie Szydło w „polityce bardzo łatwo zrobić PR i bardzo często to jest tak, że niektórzy politycy tylko i wyłącznie na tym się koncentrują”.  – PR jest potrzebny, potrzebne jest pokazanie ludziom tego, powiedzenie tego, co się robi. Tyle tylko, że po tym evencie – jeżeli nic nie zostanie – to to jest niewiele warte – zaznaczyła. – Zrobimy w tej chwili pewną korektę, jeśli chodzi o politykę medialną – zapowiedziała premier. Beata Szydło w trakcie programu odniosła się również do ostatniego zamieszania medialnego związanego z Donaldem Tuskiem. Były premier, a obecny szef Rady Europejskiej został wezwany przez prokuraturę jako świadek w śledztwie dotyczącym współpracy Służb Kontrwywiadu Wojskowego z rosyjską Federalną Służbą Bezpieczeństwa. Do Warszawy przyjechał pociągiem, witali go i odprowadzali zwolennicy, w tym była premier Ewa Kopacz (PO) i lider KOD Mateusz Kijowski.– Donald Tusk pokazał, że jest przywódcą opozycji i nie jest bezstronnym przywódcą europejskim, realizuje konsekwentnie politykę skierowaną przeciw rządowi. On kreuje konsekwentnie politykę związaną z atakowaniem polskiego rządu, więc trudno, żeby polski premier popierał człowieka, który nie popiera polskiego państwa – skonkludowała Szydło.",,
"Apel europejskich biskupów: Zbudź się, Europo! Odkryj na nowo swoje korzenie","„Zbudź się, Europo! Odkryj na nowo swoje korzenie” – napisali biskupi Rady Konferencji Episkopatów Europy (CCEE) w orędziu na zakończenie obrad w Santiago de Compostela. Zebranie plenarne z udziałem przewodniczącego Konferencji Episkopatu Polski i wiceprzewodniczącego CCEE abp. Stanisława Gądeckiego trwało od 3 do 6 października 2019 r.","„W tych dniach odczuwaliśmy radość, widząc tak wielu młodych ludzi, i już nie młodych, którzy pieszo docierali do Santiago, przybywając przed Portal Chwały. Świadomi naszych ograniczeń i wielu słabości, które dostarczają cierpień całemu Kościołowi, my także weszliśmy do Katedry, aby złożyć –  w geście objęcia figury –  nasze smutki i błagania na ramionach Apostoła, ażeby prosić o wybaczenie naszych błędów i angażować się z nadzieją i ufnością w przyszłość” – napisali biskupi Rady Konferencji Episkopatów Europy.  Zgromadzeni w Santiago de Compostela zwrócili uwagę na sytuację w jakiej żyją kraje Europy oraz  na różne istniejące sprzeczności, wśród nich znalazły się m.in.: pragnienie Boga, a jednocześnie kruchość życia chrześcijańskiego; pragnienie życia opartego na Ewangelii, a jednocześnie słabość kościelna i ludzka; pragnienie świętości, a jednocześnie małe świadectwo życia; pragnienie powszechnych praw człowieka i jednocześnie utrata szacunku godności ludzkiej. „Każdy człowiek żywi ukryte pragnienie spotkania kogoś, kto pomoże jego sumieniu przebudzić się i obudzić kluczowe pytania egzystencjalne, dotyczące życia po śmierci, zła, które rani człowieka oraz zła, które narusza życie i świat. Oto dlatego niczym stróżowie poranka, czujni i gotowi wskazać nowy dzień, chcemy dać spragnionej Europie przesłanie nadziei i mówimy z mocą: Zbudź się, Europo!” – piszą biskupi. Zwracają też uwagę, że „w różnych historiach i tradycjach, w starych i nowych wyzwaniach znajdują się elementy nadziei”.  Biskupi wezwali państwa Europy do odkrywania na nowo własnych korzeni,  podając liczne przykłady spełnionej nadziei w osobach świętych patronów Starego Kontynentu: Benedykta z Nursji, Cyryla i Metodego, Brygidy Szwedzkiej, Katarzyny ze Sieny, Teresy Benedykty od Krzyża. Duchowni podkreślili, że postaci te są „znakiem Europy zjednoczonej w różnorodności”. „Ciesz się, Europo, dobrocią swego ludu, tylu prawdziwych świętych, którzy co dzień po cichu przyczyniają się do budowy bardziej sprawiedliwego i bardziej ludzkiego społeczeństwa obywatelskiego. Popatrz na liczne rodziny, które jako jedyne są zdolne zrodzić przyszłość”  – przekonują biskupi. Duchowni przypominają wezwanie papieża Franciszka, aby „przyczyniać się do tworzenia nowego europejskiego humanizmu, zdolnego do dialogu, integracji i rodzenia”. Wskazują też o wartości, które są najdroższe tradycji kontynentu: obronie życia i godności człowieka, wspieraniu rodziny i poszanowaniu podstawowych praw osoby.  „Poprzez takie zaangażowanie Europa będzie mogła wzrastać jako jedna rodzina ludów, ziemia pokoju i nadziei” – piszą biskupi.",,
Radni PiS pytają o szczegóły sfinansowania konwencji Hołowni w Gdańsku. Miasto odpowiada,"Lokalni radni PiS złożyli interpelację do prezydent Gdańska Aleksandry Dulkiewicz. Pytają w niej, ile zapłacono za  wynajęcie sali w Gdańskim Teatrze Szekspirowskim, w którym odbyła się niedzielna konwencja Szymona Hołowni i czy wydarzenie zostało dofinansowane przez miasto.","Na konwencji zorganizowanej w Gdańsku publicysta Szymon Hołownia ogłosił swój start w wyborach prezydenckich. Gdańscy radni PiS Przemysław  Majewski i Andrzej Skib chcą wiedzieć, za jaką kwotę i na jakich zasadach udostępniono jego sztabowi salę teatru, w której zorganizowano wydarzenie.  Majewski podkreśla, że celem interpelacji nie jest polityczne przykrycie wystąpienia Hołowni, ponieważ wysłano ją już w piątek, a więc jeszcze przed konwencją. – Liczyliśmy, że do tego czasu pojawią się informację na temat zasad udostępniania GTS (Gdańskiego Teatru Szekspirowskiego – red.), niestety tak się nie stało – powiedział Majewski w rozmowie z portalem Onet.pl. Polityk podkreślił również, że „Hołownia nie odpowiedział na konwencji na pytania dotyczącego finansowania jego kampanii”, a transparentność jest w tym przypadku bardzo ważna. – Jawność finansów jest tez istotna dla władz miasta Gdańska – dodał.",,
Nieoficjalnie: prezydent Donald Trump odwiedzi Polskę 1 września,"– Mamy nieoficjalne sygnały, że prezydent USA Donald Trump będzie 1 września, na obchodach 80. rocznicy wybuchu II wojny światowej, w Polsce – powiedział w czwartek sekretarz stanu w Kancelarii Prezydenta Andrzej Dera. Zaznaczył jednak, że „decyzji jeszcze nie ma”.","Dera powiedział na antenie Polsat News, że prezydent USA został zaproszony do Polski na obchody 80. rocznicy wybuchu II wojny światowej. – Po cichu liczymy, są pewne takie sygnały, na razie nieoficjalne, że możemy liczyć na tę wizytę – powiedział minister.Zaznaczył, że decyzję w tej sprawie podejmie administracja waszyngtońska z niedługim wyprzedzeniem. – Tak 1,5-2 miesiące przed wizytą, więc musimy jeszcze chwileczkę poczekać, ale na razie są takie dosyć miłe sygnały, że można się spodziewać wizyty pana prezydenta Trumpa 1 września w Polsce – podkreślił prezydencki minister.– My, jako strona zapraszająca mamy sygnały, że ta wizyta może dojść do skutku, bo czasami jest tak, że ktoś kogoś zaprasza, ale z góry już wiadomo, że kogoś nie będzie, bo takie sygnały są puszczane, tu są odwrotne sygnały puszczane – zdradził prezydencki minister.Podkreślił jednocześnie, że „decyzji jeszcze nie ma”.",,
"Rząd rozważa, czy nie karać finansowo za nieprzyjście do lekarza","Będą opłaty od pacjentów, którzy nie odwołują umówionych wcześniej wizyt? Rząd poważnie rozważa taką możliwość. Niestawianie się u lekarza specjalisty to poważny problem – informuje „Fakt”.","Jak podaje gazeta, powołując się na najnowsze dane Narodowego Funduszu Zdrowia, w ub.r. z powodu niestawiania się u specjalisty lekarze nie udzielili 17 mln porad, czyli „pół Polski niepotrzebnie czekało w kolejce do lekarza”. „Największy problem dotyczy ambulatoryjnej opieki specjalistycznej, czyli świadczeń realizowanych przez lekarzy specjalistów, do których kolejki są najdłuższe. Ale zdarza się także, że pacjenci nie stawiają się na umówioną operację” – mówi Renata Jażdż–Zaleska, prezes Specjalistycznego Centrum Medycznego im. św. Jana Pawła II w Polanicy–Zdroju. I – jak podkreśla – Polska wzorem innych krajów powinna wprowadzić przepisy dyscyplinujące pacjentów, np. kary finansowe. Wiceminister zdrowia Janusz Cieszyński przyznaje, że placówki medyczne zgłaszają resortowi problem niestawiania się na wizyty u specjalisty. „Jednym z rozwiązań, jakie postulują, jest wprowadzenie pewnej formy odpłatności za niestawienie się u specjalisty” – mówi. „Rozważamy różne możliwości rozwiązania tego problemu, tak, by na tym rozwiązaniu skorzystało jak najwięcej pacjentów” – dodaje.",,
Koniec z popuszczaniem przemytnikom ludzi. Rusza nowa misja UE,"Unia Europejska rozpoczyna nową misję na Morzu Śródziemnym, której celem jest powstrzymanie przemytników ludzi od przerzucania migrantów na wybrzeża państw UE. Dotychczas załogi biorące udział w misji prowadzili głównie działania ratunkowe i obserwacyjne.","W ramach nowej operacji, noszącej kryptonim Sophia, głównym celem będzie tropienie, przeszukiwanie i przejmowanie lub zawracanie statków, służących przemytnikom ludzi. W tym roku już 130 tys. osób przypłynęło do Europy z afrykańskiego wybrzeża. W trakcie podróży zginęło ok. 2,7 tys. Błędy EuropyDotychczasowe działania państw UE wobec kryzysu migracyjnego skrytykował w środę w czasie wystąpienia w Parlamencie Europejskim prezydent Francji Francois Hollande. – Europa za późno zrozumiała, że tragedie na Bliskim Wschodzie i w Afryce będą miały swoje konsekwencje także dla niej. Europa nie udzieliła wystarczającej pomocy krajom, które przyjmują dużo więcej migrantów niż ona, dopiero w sytuacji kryzysowej zareagowała i zaczęła się organizować – powiedział. ",,
Będzie prawna definicja whisky? Chce tego Szkocja,O stworzenie definicji whisky w brytyjskim prawie zaapelował do rządu szkocki minister gospodarki Keith Brown. Ma to na celu ochronę wysokiej jakości trunku przed importowanym alkoholem niższej jakości ze Stanów Zjednoczonych.,"Brown napisał do ministrów w Londynie w związku z wizytą brytyjskiego ministra ds. handlu międzynarodowego Liama Foxa w Stanach Zjednoczonych. Rozmawiał on tam m.in. o warunkach przyszłego porozumienia o wolnym handlu pomiędzy krajami.Drogi rynek Rynek eksportu szkockiej whisky jest wart ok. 4 miliardów funtów, a obecne przepisy Unii Europejskiej chronią konsumentów przed zalewem produktów niższej jakości. Rząd w Edynburgu jest jednak zaniepokojony tym, co może się wydarzyć po planowanym wyjściu Wielkiej Brytanii z unijnej wspólnoty.– Stany Zjednoczone powiedziały jasno w trakcie negocjacji ws. umowy TTIP, że popierałyby liberalizację obecnej definicji whisky, co otworzyłoby rynek na produkty, które nie spełniają obecnych standardów – ostrzegł Brown. Jak dodał, szkocka whisky zasługuje na ochronę, bo „oprócz bycia częścią szkockiej kultury i tożsamości wspiera także około 20 tysięcy miejsc pracy”.Z kolei szkocki minister ds. negocjacji ws. wyjścia Wielkiej Brytanii z Unii Europejskiej Michael Russell zaapelował w rozmowie z BBC Radio 4 do Liama Foxa, aby „nie spierał się i chronił branżę whisky, a nie ją wyprzedawał”.Wielka Brytania rozpoczęła formalne negocjacje ws. wyjścia z Unii Europejskiej 29 marca br. i powinna opuścić wspólnotę najpóźniej 29 marca 2019 roku. Podpisanie nowych porozumień o wolnym handlu z tzw. krajami trzecimi - w tym ze Stanami Zjednoczonymi - będzie możliwe dopiero po tej dacie.",,
"„Służby specjalne PRL, sowieckie, gangsterzy. Zło jak w soczewce”","– W aferę FOZZ uwikłani byli niezwykle wpływowi ludzie, m.in. ze służb specjalnych PRL oraz sowieckich, dlatego obawiano się sądzić tę sprawę – powiedział w sobotę minister sprawiedliwości. Zbigniew Ziobro, komentując ekstradycję skazanego w aferze Dariusza Przywieczerskiego podkreślił, że w rabunek pieniędzy zaangażowane były też osoby, „które miały kontakty z przede wszystkim jeszcze PRL-owską władzą oraz z ludźmi, którzy byli ulokowani w Banku Handlowym i ministerstwie finansów”.","W sobotę wylądował samolot z konwojowanym przez polskich policjantów 72-letnim Dariuszem Przywieczerskim na pokładzie. Rozpoczęła się procedura związana z ostatecznym ulokowaniem go w polskim zakładzie karnym. Deportowany z USA skazany, nazywany „mózgiem afery FOZZ” pojawi się w nim po 12 latach od wyroku na 3,5 roku za wyprowadzenie z Funduszu 1,5 mln dolarów.   Minister Ziobro powiedział na konferencji prasowej, że wokół sprawy narastała „nuta tajemniczości i lęk”. – W aferę FOZZ uwikłani byli niezwykle wpływowi ludzie, z wielu środowisk, przede wszystkim ze służb specjalnych dawnego PRL, aparatu komunistycznego, ludzie związania z aparatem władzy. Pojawili się też ludzie związani z służbami sowieckimi oraz zwykli bandyci, gangsterzy. Była tam wybuchowa mieszkanka, konglomerat uwikłań, zło jak w soczewce – podkreślił. – To budziło naturalny strach ludzi, którzy byli odpowiedzialni za funkcjonowanie organów kontroli państwa, ludzi, którzy odpowiadali za organy ścigania. W sposób naturalny bali się sądzić tę sprawę, bali się zemsty ludzi wpływowych, bezwzględnych ludzi, którzy dorobili się gigantycznych majątków kosztem FOZZ – dodał Ziobro. „Można ujawnić kompromitujące fakty” Minister był również pytany, czy – jeśli pojawią się jakieś nowe fakty w sprawie – zostaną postawione kolejne zarzuty. – Niestety upływ czasu, w zderzeniu z obowiązującym w Polsce prawem i do tego jeszcze zmianami, jakie wprowadziła PO pod koniec swojego urzędowania, która wprowadziła de facto taką cichą amnestię (...), spowodowały, że nie ma dzisiaj w mojej ocenie szans na to, żeby wrócić – od strony prawno-karnej – do odpowiedzialności tych, którzy dopuścili się przestępstw w związku z FOZZ-em – powiedział.  – Można natomiast dążyć do tego, aby ujawnić pewne okoliczności i fakty, które z całą pewnością mogą mieć charakter kompromitujący i mogą wiele mówić o początkach tworzenia się wielkich fortun; tego rodzaju informacje, gdyby wypłynęły z tej sprawy, mogłyby być pouczające i dające do myślenia – dodał szef resortu sprawiedliwości.  Kto może obawiać się powrotu Przywieczerskiego? Szefa resortu sprawiedliwości zapytano, kto dziś może obawiać się powrotu Dariusza Przywieczerskiego do Polski. – Nie ulega wątpliwości, że fundusz ten (FOZZ - PAP) i działanie Banku Handlowego (...) były realizacją zasady, (...) że pierwszy milion dolarów trzeba ukraść; czasami kradziono dziesiątki milionów dolarów i robiły to grupy osób, które miały kontakty z ówczesną władzą, a przede wszystkim władzą jeszcze PRL-owską, ludźmi służb specjalnych i ludźmi, którzy byli ulokowani w Banku Handlowym i ministerstwie finansów – powiedział Ziobro. Deportowany ma dziś swoje Waterloo – Pan Dariusz Przywieczerski mówił o sobie, że jest Napoleonem polskiego biznesu. Dziś ma więc swoje Waterloo – mówił minister. – To jest symboliczny moment, który pokazuje, że polskie państwo jest do końca skuteczne i w zakresie jakim to jest tylko możliwe ściga przestępców, którzy uderzają w nasze interesy – powiedział Ziobro. Przywieczerski został skazany przez Sąd Okręgowy w Warszawie w marcu 2005 roku na 3,5 roku więzienia w związku z wyprowadzeniem z Funduszu Obsługi Zadłużenia Zagranicznego 1,5 miliona dolarów amerykańskich. Biznesmen jeszcze przed decyzją sądu pierwszej instancji zniknął i został za nim wydany list gończy. W 2006 Sąd Apelacyjny w Warszawie złagodził mu wyrok za pierwszy czyn (wyprowadzenie kwoty 503 tys. dolarów) na 2,5 roku bezwzględnego pozbawienia wolności i karę grzywny. W 2009 roku taką samą karę wymierzono mu za drugi z czynów (wyprowadzenie 1 mln dolarów). W 2010 roku stołeczny sąd okręgowy wydał wyrok łączny, skazując Przywieczerskiego na 3,5 roku pozbawienia wolności.  Ministerstwo nie podaje, do jakiego trafi więzienia.                                                teraz odtwarzane„Kradły osoby, które miały kontakty z władzą, specsłużbami, ludźmi ulokowanymi w Banku Handlowym i resorcie finansów” Wyjątkowo długie procedury ekstradycyjne W 2006 roku ustalono, że skazany może ukrywać się w Stanach Zjednoczonych. Wniosek o ekstradycję został przekazany do Departamentu Stanu USA w lipcu. W kolejnych latach (2007-2010) strona amerykańska wielokrotnie żądała uzupełnienia dokumentacji. W 2012 roku, po uprawomocnieniu się wyroku łącznego, Sąd Okręgowy w Warszawie ponownie zwrócił się do resortu sprawiedliwości o ekstradycję skazanego. Te dokumenty również przesłano do USA, a przez kolejne lata resort musiał udzielać stronie amerykańskiej wyjaśnień. Dopiero dziesięć lat od wysłania Amerykanom pierwszego wniosku w sprawie coś się ruszyło. Sąd Okręgowy w Warszawie otrzymał z USA pismo, że ekstradycją biznesmena zajmie się Biuro Prokuratora Federalnego dla Środkowego Okręgu Florydy w Tampie. W lutym 2017 USA informowało, że Przywieczerski może wkrótce zostać aresztowany. Do zatrzymania doszło 31 października ub.r. na Florydzie – podało MS.  Przywieczerski odwoływał się od decyzji sądu w Tampie Ziobro ocenił, ze procedury ekstradycyjne ze Stanami Zjednoczonymi „rzeczywiście trwają”. Jednak w przypadku Przywieczerskiego trwało to „wyjątkowo długo”. Minister ujawnił, że zatrzymanie Przywieczerskiego poprzedziła wizyta przedstawicieli resortu sprawiedliwości w USA, którzy poruszali temat aferzysty z FOZZ jako sprawy priorytetowej. Skazany zostałby przywieziony do Polski już w lutym, gdy sąd w Tampie zatwierdził jego wydanie polskim władzom, ale biznesmen odwołał się od tej decyzji. Po zakończeniu postępowań przed amerykańskimi sądami dokumenty trafiły do Sekretarza Stanu USA, który podjął ostateczną decyzję o ekstradycji – wynika z komunikatu resortu sprawiedliwości w Warszawie.",,
Papież Franciszek złożył kondolencje rodzinie Pawła Adamowicza,"Po rozpoczęciu mszy pogrzebowej prezydenta Gdańska Pawła Adamowicza, metropolita gdański abp Sławoj Leszek Głódź przekazał rodzinie prezydenta kondolencje od papieża Franciszka.","Papież przekazał też różańce rodzicom prezydenta, małżonce Magdalenie, córkom Antoninie i Teresie oraz bratu Piotrowi. W gdańskiej Bazylice Mariackiej w sobotę została odprawiona msza pogrzebowa zmarłego tragicznie prezydenta miasta Pawła Adamowicza. W niedzielę wieczorem Pawła Adamowicza zaatakował nożem w centrum miasta 27-letni Stefan W., który podczas finału WOŚP wtargnął na scenę. Samorządowiec trafił do Uniwersyteckiego Centrum Klinicznego w Gdańsku, gdzie w poniedziałek po południu zmarł. Paweł Adamowicz miał 53 lata, prezydentem Gdańska był od 20 lat.",,
Z pogrzebu w Łodzi na imieniny do Torunia,"Tuż po pogrzebie Marka Rosiaka, zastrzelonego w Łodzi pracownika biura Prawa i Sprawiedliwości, czołowi działacze partii wyruszyli do Torunia. Gościli na imieninach dyrektora Radia Maryja o. Tadeusza Rydzyka – dowiedział się serwis tvp.info.","Imieniny o. Rydzyka odbywają się co roku w kompleksie Wyższej Szkoły Kultury Społecznej i Medialnej w Toruniu. Tym razem rozpoczęły się o godz. 18.00 mszą świętą. Koncelebrował ją sam solenizant. – Potem miał miejsce program artystyczny w wykonaniu studentów toruńskiej uczelni, a następnie poczęstunek dla gości – relacjonuje jeden z uczestników imprezy. – Wśród podarków dla solenizanta dominowały kwiaty – dodaje. Jak co roku, w imieninach uczestniczyła śmietanka Prawa i Sprawiedliwości. Tradycyjnie nie było Jarosława Kaczyńskiego. Pojawili się za to m.in. europoseł Jacek Kurski, szef klubu parlamentarnego Mariusz Błaszczak, przewodniczący komitetu wykonawczego Joachim Brudziński oraz była spikerka Radia Maryja Anna Sobecka. – Niektórzy politycy PiS opuścili przyjęcie dopiero przed północą – dodaje uczestnik imprezy. Problem w tym, że tego samego dnia w Łodzi miał miejsce pogrzeb Marka Rosiaka, pracownika biura PiS, zastrzelonego w ubiegłym tygodniu przez uzbrojonego napastnika. Większość posłów przyjechało do Torunia prosto z Łodzi. Posłowie PiS, z którymi rozmawiał dziennikarz tvp.info, nie widzą jednak nic złego w tym, że z cmentarza trafili na imieniny. – Złożyłem ojcu dyrektorowi życzenia, tak jak innym Tadeuszom. Nie można tego w żadnym wypadku nazwać bawieniem się – zaznacza Mariusz Błaszczak. Inny z polityków PiS zauważa jednak, że z powodu pogrzebu w Łodzi reprezentacja posłów PiS na imieninach była mniejsza niż zwykle. Zabrakło przykładowo sympatyzujących z dyrektorem Radia Maryja Antoniego Macierewicza, Zbigniewa Girzyńskiego i Arkadiusza Mularczyka. Niektórzy posłowie PiS wysłali na imieniny reprezentację w postaci szefów swoich biur poselskich.",,
Ukraina: Wybrano zwierzchnika autokefalicznego Kościoła prawosławnego,Biskup Ukraińskiego Kościoła Prawosławnego Patriarchatu Kijowskiego Epifaniusz został zwierzchnikiem autokefalicznego Ukraińskiego Kościoła Prawosławnego. Decyzję tę podjął w sobotę wieczorem obradujący w Kijowie Sobór zjednoczeniowy ukraińskiego prawosławia.,"– Jest to dzień ostatecznego zdobycia niezależności Ukrainy od Rosji. To dzień utworzenia Cerkwi, uznanej przez światowe prawosławie, jak w większości krajów, które należą do tradycji prawosławnej – oświadczył po Soborze prezydent Ukrainy Petro Poroszenko, który uczestniczył w obradach. Zgromadzenie odbyło się w katedrze Mądrości Bożej w Kijowie, która jest jedną z najważniejszych świątyń Ukrainy. – Nie jesteście świadkami, jesteście bezpośrednimi uczestnikami historii, która tworzy się na naszych oczach – powiedział Poroszenko, zwracając się do zebranych przed katedrą tysięcy ludzi. – Chwała – skandowali zgromadzeni w odpowiedzi. 39-letni Epifaniusz (Dumenko) jest metropolitą perejasławskim i białocerkiewskim. Jest doktorem nauk teologicznych i rektorem Kijowskiej Prawosławnej Akademii Teologicznej oraz namiestnikiem Michajłowsko-Wydubyckiego Klasztoru Męskiego w Kijowie. Hierarcha, który będzie nosił tytuł metropolity kijowskiego oświadczył po wyborze, że Sobór doprowadził do zjednoczenia trzech gałęzi ukraińskiego prawosławia. – Jest to naprawdę historyczne wydarzenie. Umieliśmy połączyć trzy gałęzie ukraińskiego prawosławia w jedną, wspólną, ukraińską Cerkiew – powiedział Epifaniusz do wiernych przed katedrą. – Jestem przekonany, że zjednoczona Cerkiew, uznana przez wiarę i prawdę, będzie służyła ukraińskiemu narodowi. Chciałbym też zaapelować do wszystkich naszych współbraci o przyłączenie się do naszej Cerkwi. Drzwi tej Cerkwi są otwarte dla wszystkich – oświadczył. – Czeka nas jeszcze dużo pracy. Powinniśmy zakończyć sprawę jednoczenia ukraińskiego prawosławia oraz modlić się o zakończenie wojny i sprawiedliwy pokój – powiedział Epifaniusz. Sobór zjednoczeniowy odbywał się za zamkniętymi drzwiami. Media informowały, że uczestniczyło w nim 192 delegatów: każdy z biskupów miał prawo przyjechać na zjazd z jednym księdzem i jednym przedstawicielem swoich parafian. Na Sobór przybyli członkowie nieuznawanych za kanoniczne Ukraińskiej Cerkwi Prawosławnej Patriarchatu Kijowskiego oraz Ukraińskiej Autokefalicznej Cerkwi Prawosławnej, a także uznawanej przez inne Kościoły prawosławne świata Ukraińskiej Cerkwi Prawosławnej Patriarchatu Moskiewskiego. „Dwie pierwsze Cerkwie zdecydowały o swoim udziale w Soborze na szczeblu Soborów Biskupich; ostatnia (Patriarchatu Moskiewskiego) reprezentowana jest przez oddzielnych przedstawicieli episkopatu, księży i wiernych” – ogłosił wcześniej Kościół Patriarchatu Kijowskiego. Po wyborze Epifaniusza na zwierzchnika nowej Cerkwi otrzyma on tomos (akt) o autokefalii Ukraińskiej Cerkwi Prawosławnej. Wręczy go mu Patriarcha Konstantynopola Bartłomiej I. Odbędzie się to 6 stycznia, w dniu prawosławnej wigilii Bożego Narodzenia według kalendarza juliańskiego.Ekumeniczny Patriarchat Konstantynopola potwierdził w październiku, że wszczyna procedurę nadania autokefalii Ukraińskiemu Kościołowi Prawosławnemu. Rosyjska Cerkiew Prawosławna (RPC) jest temu zdecydowanie przeciwna, gdyż uważa Ukrainę za swoje terytorium kanoniczne i sprzeciwia się jej niezawisłości. Według prawosławnego patriarchy ekumenicznego Bartłomieja I decyzje podejmowane przez Konstantynopol mają moc wiążącą dla wszystkich Kościołów prawosławnych. Zwierzchnik prawosławia podkreślał też, że autokefalia dla Kościoła ukraińskiego doprowadzi do zjednoczenia wszystkich członków Kościoła prawosławnego na Ukrainie. Ukraiński Kościół Prawosławny Patriarchatu Kijowskiego powstał po uzyskaniu przez Ukrainę niepodległości w roku 1992, ale nie był uznawany przez Kościoły prawosławne na świecie. Na Ukrainie działają trzy Kościoły prawosławne, ale tylko jeden z nich – podlegający Patriarchatowi Moskiewskiemu – był dotychczas kanoniczny i uznawany przez pozostałe Kościoły prawosławne na świecie.",,
"„Po raz pierwszy od 70 lat będziemy mogli powiedzieć, że jesteśmy bezpieczni”",– Nasza solidarność z państwami flanki wschodniej NATO będzie nieugięta – zapewnił w piątek minister obrony narodowej Antoni Macierewicz podczas wizyty w litewsko-polsko-ukraińskiej brygadzie w Lublinie. Jej nowym dowódcą został płk Zenon Brzuszko.,"– Zadania polsko-ukraińsko-litewskiej brygady w ramach współdziałania NATO, Unii Europejskiej i ONZ są niesłychanie istotne, ale poza tymi zadaniami pełni ona szczególną rolę we współdziałaniu, zwiększaniu bezpieczeństwa i w zawiązywaniu oraz intensyfikacji wzajemnych stosunków między Polską, Ukrainą i Litwą i między naszymi armiami – powiedział Macierewicz. Zwracając się do nowego dowódcy brygady, szef MON podkreślił, że obejmuje on stanowisko, gdy jednostka jest gotowa do działania, a jednocześnie „w sytuacji, gdy znajdujemy się w coraz bardziej wymagającym okresie napięcia i zagrożenia ze wschodu”. Gotowość operacyjna    Macierewicz przypomniał, że wkrótce na terytorium Estonii, Łotwy, Litwy, Polski i innych państw flanki wschodniej znajdą się wojska NATO oraz wojska amerykańskie. – Po raz pierwszy od 70 lat będziemy mogli powiedzieć, że jesteśmy bezpieczni, ale zawsze rzeczywiste bezpieczeństwo i rzeczywista pewność zależy od własnej siły, własnego wysiłku i własnej determinacji –  podkreślił.  – Współdziałanie Litwy, Ukrainy i Polski, które jest najlepiej upostaciowane i symbolizowane właśnie brygadą polsko-ukraińsko-litewską jest tej determinacji, tej woli przeciwstawienia się wszelkiej agresji najlepszym dowodem –  dodał Macierewicz. Odczytano rozkaz szefa MON o mianowaniu płk. Zenona Brzuszko dowódcą Litewsko-Polsko-Ukraińskiej Brygady. Był on wcześniej dowódcą 21. Brygady Strzelców Podhalańskich. Zastąpił na stanowisku dowódcy litewsko-polsko-ukraińskiej brygady gen. Adama Joksa, który awansował na stanowisko szefa Zarządu Wojsk Aeromobilnych i Zmotoryzowanych w Dowództwie Generalnym Rodzajów Sił Zbrojnych. Porozumienie o utworzeniu Litewsko-Polsko-Ukraińskiej Brygady uzgodnili ministrowie tych państw we wrześniu 2014 r. Wstępna gotowość operacyjna brygady osiągnięta została w styczniu tego roku. Osiągnięcie pełnej gotowości operacyjnej zaplanowano na początek przyszłego roku.   Siedziba dowództwa i sztabu brygady znajduje się w Lublinie, a jej bataliony pozostają w gotowości w swoich krajach.",,
Kat reżimu Pinocheta zatrzymany w Argentynie,"Sergio Francisco Jara Arancibia, pułkownik w czasach wojskowej dyktatury Augusto Pinocheta w Chile, poszukiwany od roku międzynarodowym nakazem aresztowania, został zatrzymany. Namierzono go w Mar del Plata w prowincji Buenos Aires – podała hiszpańska agencja EFE.","Jara Arancibia, uważany za „jednego z najbardziej poszukiwanych zbiegów” w Chile, jest oskarżony o serię zabójstw w 1973 roku. Wkrótce zostanie przekazany władzom chilijskim.Sąd Najwyższy Chile potwierdził, że poszukiwany został w ubiegłym roku skazany na karę więzienia za zabójstwo lekarza i urzędnika publicznego, przeciwników dyktatury.Podczas rządów Pinocheta (1973-1990), według oficjalnych danych, około 3200 Chilijczyków zginęło z rąk agentów państwowych, w tej liczbie mieści się 1192 osób, które nadal figurują jako „zaginione”, a kolejne 33 tys. osób było więzionych z powodów politycznych i poddawanych torturom.",,
NBP zwiększa zapasy złota. Zarobił już 700 mln złotych,"Narodowy Bank Polski zarobił na złocie już 700 mln złotych. Polski bank centralny był do września ubiegłego roku jedynym w Unii Europejskiej, który zwiększał swoje zapasy tego kruszcu - poinformował portal Money.pl.","Narodowy Bank Polski ma w swoim skarbcu ponad 128 ton złota –  podaje Międzynarodowy Fundusz Walutowy. W ciągu ostatnich dwunastu miesięcy przybyło blisko 26 ton. Tak wielkich zakupów nie robiliśmy, odkąd Międzynarodowy Fundusz Walutowy prowadzi bazy danych, czyli od 2002 roku.W październiku Węgry zwiększyły swoje rezerwy o ponad 28 ton. Na świecie na większe zakupy decydowało się tylko pięć państw, między innymi Rosja. Nasze złote rezerwy to już jedna czwarta tego, co zebrał Europejski Bank Centralny.NBP na każdej uncji złota zarobił około 840 zł, co w sumie przekłada się na blisko 700 milionów zysku.",,
Korwin-Mikke na anektowanym przez Rosję Krymie. „Przyjęcie w Symferopolu bardzo przyjazne”,"Europoseł Janusz Korwin-Mikke od środy przebywa na okupowanym przez Rosję ukraińskim Krymie. Swoją podróż relacjonuje na Facebooku. „Ludzie na lotnisku w Szeremietiewie tacy sami, jak w całej Europie – tylko Arabów i Murzynów jakoś nie widać. I znacznie mniejszy tłok” – piał o moskiewskim lotnisku. O wizycie polskiego polityka szeroko piszą także rosyjskie media.","„Przyjęcie w Symferopolu bardzo przyjazne. Jutro rozmawiam z wszystkimi władzami, z przedstawicielami Tatarów itd. Natomiast przeciwko mojej wizycie zaprotestowali krymscy komuniści, którzy nawet chcieli zrobić demonstrację przeciwko mojemu przyjazdowi” – napisał Korwin na Facebooku. Europoseł i lider pozaparlamentarnej partii KORWiN na ukraińskim półwyspie spotyka się miejscowymi władzami. „W czasie swojej wizyty nie mógł znaleźć przeciwników połączenia półwyspu z Federacją Rosyjską. Powiedział o tym w czasie spotkania z głową republiki Siergiejem Aksjonowem” – relacjonuje rosyjska agencja TASS. – Ludzie mówią, że w Rosji jest normalna władza, a gdy był Kijów, była nic nie warta. Nawet problem językowy nie był tak duży, jak problem władzy – miał powiedzieć Korwin-Mikke według relacji TASS.",,
Co prezydent Warszawy robi w Krośnie? Wiceprezes Wiosny pyta o podróże Trzaskowskiego,Walka wyborcza w ostatnich godzinach kampanii nie ustaje. Wiceprezes Wiosny Marcin Anaszewicz zainteresował się podróżą Rafała Trzaskowskiego na tereny dotknięte podtopieniami. „Czy to służbowy wyjazd? Czy był finansowany ze środków Ratusza?” – pyta polityk.,"Prezydent Warszawy Rafał Trzaskowski, lider PO Grzegorz Schetyna i Joanna Frydrych (kandydatka Koalicji Europejskiej do PE z Podkarpacia) nagrywali na południu Polski spoty wyborcze. Część z nich usunięto potem z niektórych kont. Podróżą Trzaskowskiego do Małopolski i na Podkarpacie zainteresował się wiceprezes partii Roberta Biedronia Marcin Anaszewicz.",,
Kalata „jedynką”; Napieralski rezygnuje,"Była minister pracy Anna Kalata otworzy listę koalicji SLD-UP w majowych eurowyborach na Mazowszu. Szef Sojuszu Leszek Miller poinformował na antenie TVP Info, że „jedynką” listy na Wielkopolsce będzie posłanka Sojuszu Krystyna Łybacka. Ze startu w wyborach zrezygnował Grzegorz Napieralski.",Listy wyborcze koalicji SD-UP do Parlamentu Europejskiego ostatecznie zatwierdziła w niedzielę Rada Krajowa partii.,,
Jachira obraża chrześcijan i żydów. Kidawa-Błońska i Budka milczą [WIDEO],"„Nowy dekalog” zwolenników PiS przedstawiła na Twitterze Klaudia Jachira. Posłanka Koalicji Obywatelskiej, która wcześniej drwiła z żołnierzy Armii Krajowej, ofiar katastrofy smoleńskiej, osób chorych i obrażała wyborców Prawa i Sprawiedliwości – tym razem postanowiła zakpić z dziesięciu przykazań Bożych. – Nie pożądaj żony bliźniego swego. Lepiej przerzuć się na chłopców – radzi posłanka PO. Przewodniczący klubu Borys Budka i kandydatka na prezydenta RP Małgorzata Kidawa-Błońska jak dotąd milczą w tej sprawie.","– Oto nowy Dekalog wyborców PiS-u. Jam jest siłą, która wyprowadzi cię z Unii Europejskiej, domu niewoli wprost w objęcia komuny bis – mówi Jachira. W rękach posłanka trzyma dwie drewniane tablice z rzymskimi cyframi. – Pamiętaj, nie będziesz czcił innego imienia niż Jarosław. Będziesz budował pomniki Lechowi, ale nie Wałęsie, tylko temu drugiemu – słyszymy. Dalej Jachira przedrzeźnia kolejne przykazania. – Nie pożądaj żony bliźniego swego. Lepiej przerzuć się na chłopców – radzi posłanka PO. Materiał skrytykowali użytkownicy Twittera. „A bez kpin z religii jeszcze pani stworzyć cokolwiek potrafi?”, „Za ciężki przypadek”, „Z każdej normalnej roboty już wyleciałaby dyscyplinarnie. A w Sejmie spędzi całą kadencję. Kpina”, „Nuda... niech pani spróbuje obrazić jakaś gwiazdę popu z Korei” – to jedne z najlżejszych komentarzy. W związku z nagraniem jeden z internautów skierował zapytanie do nowego przewodniczącego PO Borysa Budki. „Dlaczego pańska posłanka drwi sobie z dekalogu, tak ważnego dla żydów i chrześcijan? Mógłby pan wytłumaczyć, co pańska posłanka miała na myśli, radząc, że »przerzucić się na chłopców«?” – napisał. Jak dotąd zarówno Budka, jak i kandydatka na prezydenta RP, Małgorzata Kidawa-Błońska milczą w tej sprawie.",,
Korwin-Mikke zaprasza  Kukiza na listy wyborcze. To odpowiedź na „niepoważną propozycję”,"Po tym jak Paweł Kukiz zaprosił Janusza Korwin-Mikkego na listy wyborcze, teraz lider partii KORWiN wyszedł z propozycją przyciągnięcia muzyka do siebie. Korwin-Mikke wspomniał rozmowy z powstającym ugrupowaniem Kukiza na temat ewentualnej wyborczej koalicji. Jak mówił polityk, spodziewał się, że fiasko negocjacji to koniec dyskusji o współpracy, a tymczasem Kukiz wystąpił z – jak to ujął – niepoważną propozycją.","– Wyznaczyliśmy negocjatorów. Mimo że byli pełni najlepszej woli nie doszli do porozumienia. Wydawało się, że sprawa jest całkowicie zamknięta. Nieoczekiwanie pan Kukiz, zerwawszy rozmowy z partią oświadczył, że specjalnie nie rozmawia, ale  zaprasza mnie osobiście na listy – wspomniał Korwin-Mikke. – Odpowiedziałem, że też zapraszam pana Kukiza na listy – dodał. Zdaniem  Korwin-Mikkego, Kukiz „nie panuje nad swoim ugrupowaniem”. Lider partii KORWiN nie widzi szans na współpracę. – Widziałem już polityków, którzy mówią, że mają kota w worku i trzeba na nich głosować. Pierwszy raz widzę polityka, który oświadcza, iż nie ma kota w worku i należy na niego oddać głos – podsumował działalność Kukiza.",,
Miażdżąca większość Polaków przeciwko przyjmowaniu uchodźców z Bliskiego Wschodu i Afryki,72 proc. Polaków jest niechętnych przyjmowaniu uchodźców z Bliskiego Wschodu i Afryki; jednocześnie 56 proc. opowiada się za przyjęciem uchodźców z terenów objętych konfliktem zbrojnym na Ukrainie – wynika z najnowszego sondażu CBOS.,"Jak podali autorzy badania, 60 proc. Polaków jest przeciwnych napływowi migrantów do naszego kraju. Niemal 29 proc. uważa, że powinniśmy przyjmować uchodźców do czasu, kiedy będą mogli wrócić do swoich krajów. Tylko 5 proc. jest zdania, że powinniśmy pozwolić na swobodne przybywanie i osiedlanie się uchodźców. Większą przychylność wobec bezwarunkowego osiedlania się migrantów deklarują mieszkańcy ponadpółmilionowych miast (12 proc.), osoby z wyższym wykształceniem (10 proc.) i badani identyfikujący się z lewicą (11 proc.). Natomiast niechęć częściej niż pozostali wyrażają mieszkańcy wsi (73 proc.), robotnicy wykwalifikowani i niewykwalifikowani (77 i 78 proc.), osoby zatrudnione w prywatnych gospodarstwach rolnych (78 proc.), respondenci gorzej wykształceni i identyfikujący się z prawicą. Częstość udziału w praktykach religijnych nie wpływa na stosunek do przyjmowania uchodźców. Ogółem niemal trzy czwarte Polaków (72 proc.) jest niechętnych uchodźcom spoza Europy, a nieco więcej niż co piąty (22 proc.) zalicza się do zwolenników przyjmowania migrantów napływających do Unii Europejskiej. Dezaprobatę wobec przyjmowania przez Polskę uchodźców spoza Europy częściej niż pozostali wyrażają najmłodsi ankietowani (82 proc. mających od 18 do 24 lat). Porównywalne odsetki przeciwników udzielenia schronienia migrantom z Bliskiego Wschodu i Afryki są wśród pracowników usług (81 proc.), robotników wykwalifikowanych (83 proc.) i niewykwalifikowanych (88 proc.), badanych pracujących w prywatnych gospodarstwach rolnych (84 proc.) oraz respondentów o poglądach prawicowych (84 proc.). Otwarcie na przyjęcie migrantów jest relatywnie większe wśród mieszkańców największych miast (41 proc. popiera przyjmowanie uchodźców do Polski), kadry kierowniczej i specjalistów z wyższym wykształceniem (37 proc.), osób o miesięcznych dochodach na osobę powyżej 1800 zł (32 proc.), nieuczestniczących w praktykach religijnych (33 proc.), a także identyfikujących się z lewicą (44 proc.). W najwyższym stopniu przeciwni przyjmowaniu uchodźców z Bliskiego Wschodu i Afryki są wyborcy PiS (92 proc.) i ruchu Kukiz'15 (85 proc.). Najbardziej otwarty jest elektorat Nowoczesnej (60 proc. zwolenników relokacji) i PO (51 proc.). Wśród osób niezamierzających brać udziału w wyborach parlamentarnych 76 proc. sprzeciwia się przyjęciu uchodźców spoza Europy. Jak podaje CBOS, większość ankietowanych (75 proc.) deklarowała, że jest przeciwna udzieleniu schronienia imigrantom z krajów muzułmańskich, nawet gdyby Polsce groziła za to kara w postaci utraty pieniędzy z funduszy unijnych. Inny jest stosunek Polaków do udzielenia azylu Ukraińcom z terenów objętych konfliktem zbrojnym. Ponad połowa badanych (56 proc.) opowiada się za ich przyjęciem, a nieco ponad jedna trzecia (35 proc.) wyraża sprzeciw. „Można też przypuszczać, że Polacy jako naród raczej jednolity religijnie żywią większą niechęć do migrantów-muzułmanów niż uchodźców ogółem” – czytamy w komunikacie CBOS. Niechętny stosunek do przyjmowania przez Polskę uchodźców z Ukrainy deklarują najczęściej mieszkańcy wsi (43 proc.), respondenci gorzej wykształceni (46 proc.), pracownicy usług (45 proc.), robotnicy niewykwalifikowani (59 proc.), badani o dochodach poniżej 900 zł na osobę w gospodarstwie domowym (47 proc.) oraz ci, którzy oceniają własne warunki materialne jako złe (55 proc.). Jak podaje CBOS, preferencje partyjne nie wpływają na opinie o przyjmowaniu uchodźców z Ukrainy tak znacząco, jak w poprzednich sprawach. Badanie „Aktualne problemy i wydarzenia” przeprowadzono metodą wywiadów bezpośrednich wspomaganych komputerowo 7-14 czerwca na liczącej 989 osób reprezentatywnej próbie losowej dorosłych mieszkańców Polski.",,
Tusk potępił „barbarzyńskie” zamachy. „Jestem tym atakiem bardzo przygnębiony”,"– W pierwszej kolejności chciałbym złożyć kondolencje i wyrazić solidarność z Francją, Kuwejtem i Tunezją, z uwagi na to, co się stało w tych krajach, z uwagi na barbarzyńskie zamachy, do których tam doszło – powiedział Donald Tusk w Brukseli. Szef Rady Europejskiej zapewnił, że Unia Europejska przygotuje nową strategię dotyczącą bezpieczeństwa wewnętrznego i zewnętrznego. – Jestem tym atakiem bardzo przygnębiony – dodał. W zamachu we Francji zginęła jedna osoba, a dwie zostały ranne. W Tunezji ofiar śmiertelnych jest co najmniej 37.",,,
„Nie jest rolą ambasadora bronić dziennikarzy i korporacji”,"Nie jest rolą ambasadora bronić dziennikarzy. Nie jest rolą ambasadora bronić interesów korporacji – podkreślił w rozmowie z „Rzeczpospolitą” marszałek Senatu Stanisław Karczewski, komentując list ambasador USA Georgette Mosbacher do premiera Mateusza Morawieckiego.","Karczewski powiedziałł, że spotyka się z panią ambasador i zapewnił, że mają dobre relacje. – Pani ambasador Mosbacher rozumie sprawy Polonii i wie, jakie znaczenie ma Polonia w USA. Myślę, że brakuje jej trochę doświadczenia dyplomatycznego, ale to zrozumiałe, gdy ktoś pełni tak ważną funkcję po raz pierwszy – ocenił.Zdaniem marszałka list ambasador nie był potrzebny. W jego ocenie „tworzy fałszywy obraz sytuacji w Polsce”. Karczewski uważa, że politycy mają prawo oceniać media – „nie zgadzać się z dziennikarzami i publicznie wyrażać swoje opinie”.– List pani ambasador nie ma żadnego wypływu na relacje polsko-amerykańskie. Najmniejszego. Opierają się one na fundamencie wspólnoty interesów. Polegają na szczerości i szczery list pani ambasador spotkał się ze szczerą reakcją polskiego rządu. Te sojusznicze relacje polegają na tym, że sojusznicy mogą szczerze komunikować swoje stanowiska – podkreślił.W poniedziałek tygodnik „Do Rzeczy” poinformował, że amerykańska ambasador przesłała na ręce premiera Mateusza Morawieckiego list komentujący śledztwo w sprawie środowisk neonazistowskich w Polsce oraz materiału telewizji TVN na ten temat.",,
Dzień Świętości Życia. Dzielimy się miłością i czekamy z radością na każde nowe życie,"Kościół katolicki w poniedziałek, w uroczystość Zwiastowania Pańskiego, obchodzi Dzień Świętości Życia. Jego celem jest budzenie wrażliwości na sens i wartość ludzkiego życia od poczęcia do naturalnej śmierci.","W Dniu Świętości Życia wiele osób składa przyrzeczenia Duchowej Adopcji Dziecka Poczętego. To zobowiązanie do modlitwy w intencji dziecka zagrożonego zabiciem w łonie matki. Do włączenia się w tę modlitewną inicjatywę zachęcają polscy biskupi. Apeluje również o to dyrektor Krajowego Ośrodka Duszpasterstwa Rodzin ksiądz Przemysław Drąg. – Chodzi o to, aby otoczyć troską życie poprzez naszą modlitwę i zaangażowanie – mówi dyrektor Krajowego Ośrodka Duszpasterstwa Rodzin. – W ten sposób chcemy powiedzieć, że tu, na ziemi, dzielimy się miłością i czekamy z radością na każde nowe życie. Każdy człowiek posiada w sobie wielki potencjał i wiele darów. Chcemy, aby nasza modlitwa umożliwiła rozwinięcie się tych darów i talentów dla służby całego społeczeństwa – podkreśla ksiądz Przemysław Drąg. Dodaje, że do Duchowej Adopcji Dziecka Poczętego przystąpiło przez 30 lat w Polsce wiele osób, zarówno świeckich, jak i życia konsekrowanego. Wyjaśnia, że osoby te modlą się za dzieci, których narodziny „mogą być zagrożone przez aborcję i odrzucenie przez rodziców”.",,
Palestyńczycy krytykują plan Trumpa. „Narusza prawo międzynarodowe”,"Premier Autonomii Palestyńskiej Mohammed Sztajeh potępił propozycję pokojową prezydenta USA Donalda Trumpa przed jej ujawnieniem we wtorek. Ocenił, że „nie stanowi ona podstawy do rozwiązania konfliktu”. Lider izraelskiej opozycji Benny Gantz pochwalił natomiast propozycję.","Sztajeh oświadczył, że plan narusza prawo międzynarodowe i „pochodzi od strony, która utraciła swoją wiarygodność jako uczciwy pośrednik w poważnym i prawdziwym procesie politycznym”.Posiedzenie rządu Autonomii Palestyńskiej odbywało się w czasie, gdy premier Izraela Benjamin Netanjahu przebywa w Waszyngtonie, gdzie we wtorek ma zostać ogłoszony amerykański plan rozwiązania konfliktu izraelsko-palestyńskiego.Minister spraw zagranicznych Iranu Mohammad Dżawad Zarif nazwał w poniedziałek plan pokojowy Donalda Trumpa „urojeniami”. „Zamiast urojeń »porozumienia stulecia« – które są bez szans na powodzenie – samozwańczy »mistrzowie demokracji« zaakceptowaliby lepiej demokratyczne rozwiązanie irańskie zaproponowane przez ajatollaha Chameneia: referendum, w którym WSZYSCY Palestyńczycy – muzułmanie, żydzi lub chrześcijanie – decydują o swojej przyszłości” – napisał na Twitterze Zarif.Palestyńczycy odrzucili plan i poinformowali, że nie zostali zaproszeni do Waszyngtonu w celu jego omówienia. Jednak wyżsi urzędnicy palestyńscy potwierdzili w poniedziałek agencji AFP, że Stany Zjednoczone podjęły w ostatnich miesiącach próby skontaktowania się z prezydentem Autonomii Palestyńskiej Mahmudem Abbasem, zwłaszcza za pośrednictwem stron trzecich, ale ten odmówił.– Nie będzie dyskusji z Amerykanami, dopóki nie uznają rozwiązania dwupaństwowego – powiedział AFP jeden z urzędników, proszący o anonimowość. Aneksja Doliny Jordanu?Propozycję prezydenta USA pochwalił lider izraelskiej opozycji Benny Gantz. – Rzeczywiście plan pokojowy prezydenta jest istotnym i historycznym kamieniem milowym – powiedział Gantz dziennikarzom po poniedziałkowym spotkaniu z Trumpem w Białym Domu. – Zaraz po wyborach będę pracować nad jego wdrożeniem w ramach stabilnie funkcjonującego rządu Izraela, we współpracy z innymi krajami naszego regionu – zapewnił przywódca centrolewicowego sojuszu Niebiesko-Biali.Izraelskie media spekulują, że plan obejmuje aneksję przez Izrael Doliny Jordanu, obszaru rolnego stanowiącego około 30 proc. okupowanego Zachodniego Brzegu Jordanu oraz izraelskich osiedli na Zachodnim Brzegu, a także oficjalne uznanie Jerozolimy za jedyną stolicę Izraela.Palestyńczycy domagają się utworzenia państwa, którego stolicą byłaby Wschodnia Jerozolima, a terytorium obejmowałoby Zachodni Brzeg i Strefę Gazy.Przywódca rządzącego w Strefie Gazy radykalnego ruchu palestyńskiego Hamas Ismail Hanija oświadczył w niedzielę, że amerykański plan pokojowy „nie przejdzie” i może nawet doprowadzić do „nowej fazy” w walce Palestyńczyków o ich ziemie. – Nowy spisek przeciwko Palestynie jest skazany na porażkę – oświadczył Hanija i wezwał inne „frakcje palestyńskie” do szybkiego spotkania w Kairze w celu skoordynowania stanowisk wobec projektu Białego Domu.",,
USA: w kongresie spór o nielegalnych imigrantów,Amerykańska sekretarz ds. bezpieczeństwa narodowego Janet Napolitano broniła w Kongresie decyzji prezydenta USA Baracka Obamy o zawieszeniu deportacji ze Stanów Zjednoczonych młodych nielegalnych imigrantów.,"Republikanie w Izbie Reprezentantów krytykują plan nazywając go „amnestiątylnymi drzwiami”. Administracja Obamy podkreśla, że nowe przepisy nieotwierają drogi do obywatelstwa USA. – Nasze prawo imigracyjne musi być egzekwowane stanowczo ale ostrożnie. Nie oznacza to jednak ślepego wykonywania jego zapisów bez brania pod uwagęokoliczności towarzyszących poszczególnym przypadkom – powiedziałaNapolitano na przesłuchaniach przed Komisją Sprawiedliwości IzbyReprezentantów.Było to pierwsze wystąpienie przedstawiciela administracji w Kongresie od ogłoszenia w połowie czerwca wstrzymania deportacji młodychnielegalnych imigrantów.Prezydent Barack Obama zdecydował, że jego administracja wstrzymujedeportacje osób poniżej 30. roku życia, które do Stanów Zjednoczonychprzyjechały przed ukończeniem 16 lat, przebywają w tym kraju nieprzerwanie od pięciu lat, ukończyły szkołę średnią albo odbyły służbę wojskową oraz nie były karane. Osoby te będą mogły także ubiegać się o dwuletnie pozwolenie na legalną pracę w USA, które będzie można przedłużać.Republikański kongresman Lamar Smith, przewodniczący Komisji Sprawiedliwości Izby Reprezentantów, nazwał działanie administracji „amnestią, która jest zwycięstwem nielegalnych imigrantów, ale porażką Amerykanów”.  – Po raz kolejny polityka nieegzekwowania prawa przez DepartamentBezpieczeństwa Narodowego kosztować będzie Amerykanów utratę miejsc pracy – powiedział Lamar. Republikanie wyrażają opinie, że nieudokumentowani dotąd imigranci pouzyskaniu pozwoleń na legalną pracę w Stanach Zjednoczonych będą stanowićkonkurencję dla Amerykanów. Przy bezrobociu wynoszący 8,2 proc. milionyAmerykanów pozostają wciąż bez zatrudnienia.Kongresman Smith zwrócił także uwagę, że nowe przepisy mogą prowadzić dolicznych nadużyć. Jego zdaniem część nieudokumentowanych imigrantów będziechciała objeść prawo, by zalegalizować swój pobyt.Napolitano powiedziała, że jej departament do 1 sierpnia ogłosi szczegółowąlistę kryteriów umożliwiających wstrzymanie deportacji i uzyskanie pozwolenia na pracę w USA. Wypytywana przez członków Komisji, nie potrafiła jednak określić ilu nielegalnych młodych imigrantów skorzysta ze zmian w przepisach. Wcześniej administracja szacowała, że może to być nawet co najmniej 800 tys. osób.Z kolei republikański kongresman Steve King kwestionował prawo administracji do zmiany przepisów bez działania ze strony Kongresu. Wezwał nawet sekretarz ds. bezpieczeństwa narodowego do unieważnienia przepisów.  – Nie będę ich unieważniać, bo wszystko jest zgodne z prawem – powiedziała Napolitano. Prezydent Barack Obama podkreśla, że zawieszenie deportacji młodych ludzi istworzenie im warunków do legalnej pracy czy studiowania w StanachZjednoczonych nie jest amnestią. Decyzja komentowana jest jako działaniewyborcze prezydenta wymuszone narastającym niezadowoleniem Latynosów, którzy poparli go w 2008 roku. Obama deklarował wtedy, że przeprowadzi całościową reformę imigracyjną w pierwszych latach swojej prezydentury.",,
Neumann zmienił zdanie ws. sojuszu z Konfederacją. „Nie jest nam po drodze”,"Po wyborach w Sejmie powstanie większość KO, Lewica i PSL; nie po drodze nam jest z Konfederacją, to nie nasze wartości ani program, nie będzie z nią żadnych koalicji – oświadczył w czwartek poseł PO-KO Sławomir Neumann. Dzień wcześniej mówił o możliwości utworzenia rządu „ratunku narodowego” w koalicji z Konfederacją.","„Po wyborach w Sejmie powstanie większość KO, Lewica i PSL. Wierzę w to. Wspólnie będziemy naprawiać Polskę. Nie po drodze nam jest z Konfederacją. To nie nasze wartości ani program. I nie będzie z nią żadnych koalicji” – napisał Neumann na Twitterze.Były szef klubu PO-KO powiedział dzień wcześniej w Polsat News, że „można sobie wyobrazić” po wyborach utworzenie rządu „ratunku narodowego”. W tym celu partia mogłaby wejść w koalicję z Konfederacją. Zależeć to jednak miałoby od tego, które partie dostaną się do Sejmu i ile mandatów uzyskają. Na pytanie, czy PO byłaby gotowa utworzyć rząd z Konfederacją, polityk odparł: „Myślę, że można sobie wyobrazić zbudowanie rządu ratunku narodowego, który by przeprowadził Polskę przez najbliższe miesiące, odbudował w Polsce demokrację i doprowadził do tego, że ludzie, którzy łamią konstytucję i praworządność, zostaną odsunięci”.Lider PO Grzegorz Schetyna zadeklarował, że PO jest otwarte na współpracę ze środowiskami akceptującymi fundamenty polskiej demokracji, ale pierwszymi kandydatami do „politycznego partnerstwa” po wyborach będą – jeśli wszystkie opozycyjne ugrupowania wejdą do Sejmu czy Senatu – PSL i SLD. Na niedzielnej konwencji wyborczej Koalicji Obywatelskiej w Warszawie Schetyna zaapelował „do wszystkich sił opozycji, do PSL z Kukizem'15, do SLD, Razem i Wiosny, a także do Konfederacji” o jasne opowiedzenie się przeciwko liderowi PiS Jarosławowi Kaczyńskiemu. – Proszę dzisiaj stąd o wasze jasne deklaracje, że nie pójdziecie po wyborach z Kaczyńskim, człowiekiem, który od wielu lat sieje w naszym kraju nienawiść, a od czterech lat systematycznie go niszczy – powiedział wówczas szef PO.We wtorek prezes PiS Jarosław Kaczyński na spotkaniu przedwyborczym w Warszawie mówił o konkurentach politycznych, że to „w zasadzie trójgłowa jedna formacja” opierająca się na tym, że „są anty-Pisem”. – Więcej do powiedzenia nie mają i próbują jeszcze zwerbować czwartą partię – Konfederację – dodał Kaczyński.",,
Gruzini wyszli na ulice – protestują przeciwko obecności rosyjskiej delegacji w parlamencie,Blisko 10 tys. protestujących zgromadziło się w czwartek przed budynkiem parlamentu Gruzji w Tbilisi; demonstranci usiłowali wtargnąć do budynku. Oburzają się obecnością w parlamencie rosyjskiego deputowanego i chcą dymisji m.in. przewodniczącego parlamentu Irakliego Kobachidze. Pomiędzy demonstrantami a siłami porządkowymi doszło gwałtownych starć – policja użyła m.in. gazu łzawiącego i gumowych kul.,"Według agencji AFP niektórym protestującym udało się wedrzeć do budynku parlamentu, skąd zostali następnie wyparci przez policję. Według portalu „Gruzja Online”, część uczestników protestu próbowała rozbroić policjantów, odbierając im tarcze, kaski i pałki. W funkcjonariuszy rzucano także kamieniami i butelkami. Policja użyła gazu łzawiącego i strzelała do tłumu gumowymi kulami.W starciach przed gruzińskim parlamentem i na ulicach Tbilisi zostało rannych co najmniej 70 osób, w tym 39 policjantów.  Według świadków, liczba rannych może być znacznie większa. Jak informuje telewizja Rustavi-2, tylko w jednym szpitalu udzielono pomocy ok. 100 rannym.Demonstrację wywołało wystąpienie deputowanego do rosyjskiej Dumy Siergieja Gawriłowa, który w gruzińskim parlamencie przemawiał po rosyjsku z miejsca przewodniczącego. Protestujący chcą, by Kobachidze, z którego miejsca przemawiał Rosjanin, podał się do dymisji. Sekretarz generalny Gruzińskiego Marzenia-Demokratycznej Gruzji (GM-DG) Kacha Kaladze, cytowany przez anglojęzyczny portal civic.ge, oświadczył, że rosyjska delegacja Gruzję opuści. Podkreślił, że jest „nie do przyjęcia”, by spotkanie w gruzińskim parlamencie odbywało się pod przewodnictwem przedstawiciela Rosji, a organizatorzy międzynarodowego spotkania „będą musieli przeprosić gruzińskie społeczeństwo i wytłumaczyć, dlaczego do tego doszło”.Politycy opozycji domagają się dymisji nie tylko Kobachidzego, lecz także wicepremiera i szefa MSW Giorgiego Gacharii. Minister z kolei zaapelował o „przestrzeganie prawa”, oceniając, że „to, co się dzieje, jest napaścią na instytucje państwowe”.Wielu protestujących w Tbilisi trzyma flagi Gruzji i Unii Europejskiej oraz transparenty z hasłem „Rosja jest okupantem”. Demonstranci wykrzykują ponadto hasła przeciwko prezydentowi Rosji Władimirowi Putinowi.",,
"Ojciec posłem PiS, syn Konfederacji. O mandaty walczyli w tym samym okręgu","Zaskakujące wyniki wyborów parlamentarnych w okręgu katowickim. Do Sejmu dostał się ojciec i syn. Andrzej Sośnierz z listy Prawa i Sprawiedliwości, a Dobromir Sośnierz z Konfederacji. – Obaj jesteśmy po prawej stronie sceny politycznej. Mój syn szedł własną drogą i z własnej inicjatywy dostał się do Sejmu. Jestem zadowolony, że to mój syn. Ja jestem bardziej pragmatyczny, on jest ortodoksyjny. Jeszcze nie zarządzał, więc być może dlatego jest bardziej stanowczy – powiedział portalowi tvp.info Andrzej Sośnierz, były prezes Narodowego Funduszu Zdrowia, obecnie związany z partią Porozumienie Jarosława Gowina.","Parlamentarzysta zapewnia, że mimo dobrych relacji prywatnych z synem, nie pomagał mu w kampanii wyborczej. – Konkurowaliśmy w wyborach, więc trudno, żebyśmy sobie wzajemnie pomagali. Ani on w mojej PiS-owskiej kampanii nie uczestniczył, ani ja w jego konfederacyjnej – stwierdził Andrzej Sośnierz. Czy ojciec, który na Wiejskiej spędził już trzy kadencje, oprowadzi syna po sejmie i udzieli mu korepetycji, jak dobrze sprawować mandat posła? – Po ojcowsku oczywiście tak. Sejm to nie jest miejsce do zwiedzania dla posłów, tylko miejsce pracy. To nie jest tak skomplikowane. Oczywiście wszystkie do opanowania sprawy administracyjne mu przekażę. Jesteśmy rodziną i będzie nam przyjemnie wymieniać poglądy – powiedział nam poseł PiS. – Prywatnie damy sobie radę z różnicami poglądów. Na portalu społecznościowym YouTube robiliśmy nawet taki cykl dyskusji programowych z moim ojcem, gdzie pokazywaliśmy, co nas różni. Ja jestem bardziej radykalnie wolnościowy. Mój ojciec bardziej pragmatyczny – opowiadał portalowi tvp.info Dobromir Sośnierz z Konfederacji.  Były eurodeputowany partii KORWiN twierdzi, że współpraca z ojcem w kampanii wyborczej byłaby niezręczna, chociaż pojedyncze wymiany uwag się zdarzały. – Mamy szczególną sytuację, ponieważ jesteśmy z różnych partii. Częściej takie przypadki dotyczą tej samej partii politycznej. Na tyle znamy z ojcem swoje poglądy, że nikt nie próbuje przeciągnąć drugiego na swoją stronę  – przekonywał młodszy poseł Sośnierz. Kłopotów z różnicą poglądów nie mają Ryszard i Przemysław Czarneccy. – My wszyscy za PiS-em. Sytuacja jest jednoznaczna. Ja pomagam synowi w każdych wyborach, on mi też. Teraz zyskał świetny rezultat, o 110 procent lepszy niż w 2015 roku. Drugie miejsce na trzydziestu kandydatów PiS-u. Wyprzedził urzędującego wojewodę, trzech posłów i szefa sejmiku – chwalił syna eurodeputowany PiS Ryszard Czarnecki.  Przemysław Czarnecki, dla którego będzie to trzecia kadencja w Sejmie, zwraca uwagę, że nie tylko Sośnierzowie rodzinnie rywalizowali o głosy. – Znam przykład rodzeństwa polityków, które rywalizowało ze sobą. W poprzednich wyborach poseł Zbigniew Ajchler z Platformy Obywatelskiej niejako kosztem swojego brata wszedł do parlamentu, a teraz odwrotnie, jego brat Romuald Ajchler zdobył mandat z ramienia SLD. Zbigniew Ajchler nie uzyskał reelekcji. Takich sytuacji jest dużo – powiedział portalowi tvp.info poseł Czarnecki z PiS.  Mandaty senatorów zdobyło na przykład małżeństwo Zdrojewskich - Bogdan i Barbara zasiądą w klubie parlamentarnym Koalicji Obywatelskiej. W poprzedniej kadencji Sejmu, w czasie kiedy miejsce w ławie rządowej zajmował premier Mateusz Morawiecki, jego ojciec Kornel zasiadał w ławach poselskich. Posłem PiS był Grzegorz Schreiber, który jest ojcem posła i ministra w Kancelarii Premiera Łukasza Schreibera. Starszy polityk na początku 2018 roku zmienił jednak miejsce pracy. Został marszałkiem województwa łódzkiego.",,
SLD domaga się powtórki z wyborów i śledztwa. Wzywa na pomoc OBWE,"– Państwo polskie znalazło się w kryzysie – stwierdził w swoim oświadczeniu szef SLD Leszek Miller. – Domagamy się powtórzenia wyborów do sejmików wojewódzkich, rad powiatów, rad miast na prawach powiatów, rad dzielnic i rady Warszawy. Apelujemy do wszystkich sił politycznych i organizacji społecznych o porozumienie w tej sprawie – powiedział b. premier i wezwał Parlament Europejski i OBWE do „objęcie wyborów w Polsce misją obserwacyjną”.","Szef Sojuszu wymienił następujące powody: „liczne przypadki błędnego przygotowania kart wyborczych”, „ogromną liczbę głosów nieważnych”, „brak zabezpieczeń baz danych PKW”, „możliwość nadużyć, wypaczających wynik wyborczy”, „stwierdzone przypadki włamań hackerskich do serwerów PKW”, „kompromitację i niekompetencję PKW”. – Państwo polskie znalazło się w kryzysie. Podeptane zostały zasady, które w kraju demokratycznym nie mogą być naruszane – powiedział Miller. – Domagamy się powtórzenia wyborów do sejmików wojewódzkich, rad powiatów, rad miast na prawach powiatów, rad dzielnic i rady Warszawy – wymieniał. „Wybory niewiarygodne” Miller podkreślił, że „zaistniała sytuacja czyni wybory niewiarygodnymi”. –Zwracamy się do ABW i prokuratury o podjęcie działań, które wskażą przyczyny i winnych zaistniałej sytuacji.  Zwracamy się do Parlamentu Europejskiego i OBWE o objęcie wyborów w Polsce misją obserwacyjną. Apelujemy do wszystkich sił politycznych i organizacji społecznych o porozumienie w sprawie powtórzenia wyborów – stwierdził polityk. Państwowa Komisja Wyborcza boryka się z kłopotami z funkcjonowaniem systemu informatycznego. W poniedziałek wieczorem komisje terytorialne mogły już korzystać w pełni z systemu elektronicznego przy ustalaniu wyników wyborów tam, gdzie głosowanie jest większościowe, czyli przy wyborach wójtów, burmistrzów, prezydentów i radnych gminnych.W nocy z wtorku na środę PKW podała oficjalne wyniki wyborów właśnie wójtów, burmistrzów i prezydentów miast. We wtorek system nie działał natomiast w pełni dla głosowań proporcjonalnych, czyli przy ustalaniu wyników w wyborach do sejmików, rad powiatów, rad miast na prawach powiatów i dzielnic Warszawy.",,
Wałęsa i Kwaśniewski krytykują Orbana. „Jego zachowania dzielą Europę”,"– Zachowania Viktora Orbana są niezrozumiałe i wprost dzielą Europę – uważa Lech Wałęsa. Zdaniem byłego prezydenta, premier Ewa Kopacz powinna jasno wyrazić dezaprobatę wobec działań premiera Węgier. Podobnego zdania jest Aleksander Kwaśniewski. – Ewa Kopacz powinna wyjaśnić premierowi Węgier jak ważna jest jedność europejska. Jeśli nie będzie jedności, to Ukraina będzie przegrana, ale też zaszkodzimy przyszłości Unii – mówił były prezydent.","Zdaniem Aleksandra Kwaśniewskiego, premier Ewa Kopacz powinna przekonać Viktora Orbana, że jedność europejska jest w interesie także Węgrów. – Premier Orban zapewne ma taką argumentację, że kieruje się interesami swojego kraju. Ma do tego prawo, a nawet jest do tego zobowiązany, natomiast według mnie nie uwzględnia kontekstu europejskiego, czyli tego, że nasza przyszłość jest związana z sukcesem Unii Europejskiej – mówił Kwaśniewski. Wyjaśnił, że „realizacja narodowych interesów będzie możliwa wtedy, kiedy Unia Europejska będzie w dobrej formie”.  –  Jeżeli w tej chwili, poprzez kryzys ukraiński, polityką rosyjską osłabi się Unię Europejską, to przegramy wszyscy, łącznie z Węgrami – podkreślał były prezydent. Z kolei Lech Wałęsa powiedział, że Ewa Kopacz powinna spotkać się z Viktorem Orbanem, ale na tym spotkaniu powinna podkreślić, że „rozbijanie Unii Europejskiej, to nie jest dobra metoda”, że zachowanie premiera Węgier „dzieli Europę”. Unia krytycznie ocenia politykę OrbanaPolityka Orbana jest krytycznie oceniana przez Zachód i część Węgrów. Od czasu wybuchu kryzysu na Ukrainie, węgierski premier wyrażał ubolewanie z powodu oddalania się Unii Europejskiej od Rosji i przestrzegał przed zbyt pochopnymi ocenami polityki Kremla.We wtorek prezydent Federacji Rosyjskiej Władimir Putin złożył wizytę w Budapeszcie. Orban po rozmowach z Putinem, poinformował, że Rosja i Węgry osiągnęły „polityczne porozumienie” w kwestii kontraktu gazowego. Węgierska prasa prorządowa oceniła w środę, że wizyta prezydenta Rosji przyniosła gospodarcze i polityczne korzyści Węgrom. Media niezależne kwestionują jej wyniki, a „Nepszabadsag” pisze o „hańbie” premiera Orbana.",,
Polska w dół w rankingu korupcji. W Europie najgorzej na Ukrainie i w Rosji,"Polska awansowała z 38. na 35. miejsce w rankingu postrzegania korupcji, przygotowanym przez Transparency International. To samo miejsce zajął także Tajwan. To dobry wynik – Czechy i Słowacja znalazły się na 53. i 54. miejscu.","Polska zdobyła 61 punktów na 100 możliwych. Rok temu nasz kraj otrzymał o jeden punkt mniej. Liczba punktów przekłada się na miejsce w rankingu, w którym wyższa pozycja oznacza mniejszy odczuwalny poziom korupcji.To dobry wynik – Czechy i Słowacja znalazły się na 53. i 54. miejscu. Znacznie gorzej wypadli wschodni sąsiedzi Polski – Rosja trafiła na 136. miejsce, a Ukraina na 142. W rankingu uwzględniono 174 państwa świata. Najgorzej w rankingu wypadły państwa afrykańskie i azjatyckie. Za najbardziej skorumpowane państwa świata uznano Somalię, Koreę Północną, Sudan, Afganistan i Południowy Sudan. Z kolei najlepsze wyniki uzyskały tradycyjnie państwa skandynawskie. Na czele rankingu znalazła się Dania, Finlandia, Szwecja i Norwegia. W tym gronie pojawia się także Nowa Zelandia. Ranking Transparency International jest publikowany co roku. Mierzy nie tyle liczbową wartość korupcji w danym państwie, co poziom odczuwania jej przez obywateli.",,
„Opowiadamy się za adopcją dzieci przez pary jednopłciowe”. Niespójne poglądy w Koalicji Europejskiej,Lider Platformy Obywatelskiej i jednocześnie pomysłodawca Koalicji Europejskiej (KE) Grzegorz Schetyna stanowczo odciął się od słów Pawła Rabieja o adopcji dzieci przez pary homoseksualne. Jednak jedna z partii wchodzących w skład KE – Zieloni – w swym programie postuluje m.in. wprowadzenie małżeństw homoseksualnych i adopcję dzieci przez takie pary.,"Po kontrowersyjnych słowach wiceprezydenta Warszawy Pawła Rabieja (Nowoczesna) o potrzebie zalegalizowania związków partnerskich, małżeństw tej samej płci, a także możliwości adopcji dzieci przez pary homoseksualne, zarówno władze Platformy, jak i sam zwierzchnik Rabieja, Rafał Trzaskowski, stanowczo odcięli się od jego postulatów.Jednak podobne propozycje zmian w prawie zostały  umieszczone w programie partii Zieloni, wchodzącej w skład Koalicji Europejskiej. Na stronie internetowej Zielonych czytamy, że ta partia jest „pierwszą i jedyną partią w Polsce, która wpisała równość praw dla osób LGBTQ do swojego programu”. W programie tym wskazano m.in. na potrzebę zalegalizowania związków partnerskich i małżeństw homoseksualnych. Napisano też, że Zieloni popierają postulat adopcji dzieci przez pary homoseksualne.",,
„Ukraina chce doprowadzić do godnego upamiętnienia ofiar rzezi”,"Dziś Narodowy Dzień Pamięci Ofiar Ludobójstwa dokonanego przez ukraińskich nacjonalistów na obywatelach II Rzeczypospolitej. Ambasador Ukrainy w Polsce Andrij Deszczyca powiedział, że Ukraina chce doprowadzić do godnego upamiętnienia ofiar rzezi wołyńskiej.","To święto obchodzone jest w rocznicę tak zwanej Krwawej Niedzieli. 11 lipca 1943 r., był punktem kulminacyjnym Rzezi Wołyńskiej, masowej eksterminacji polskiej ludności cywilnej na Wołyniu przez Organizację Ukraińskich Nacjonalistów, Ukraińską Powstańczą Armię oraz ukraińską ludność cywilną. Tego dnia zaatakowanych zostało 99 miejscowości. Ambasador Ukrainy Andrij Deszczyca w rozmowie z Informacyjną Agencją Radiową powiedział, że ofiarom zbrodni trzeba złożyć hołd i pamiętać o nich, ale też trzeba osądzić tych, którzy w bestialski sposób zamordowali cywilów. - Jesteśmy absolutnie przeciwko temu, żeby była jakakolwiek agresja przeciwko ludności cywilnej - podkreślał ambasador. Władze Ukrainy dwa lata temu zakazały prowadzenia prac poszukiwawczych ofiar rzezi wołyńskiej, z tego powodu nie można też ekshumować pomordowanych i godnie ich szczątków pochować. Andrij Deszczyca uważa, że ta trudna sprawa ma szansę być rozwiązana, „ponieważ Ukraińcy i Polacy mają chrześcijańskie wartości, i każdej osobie, która zginęła, trzeba oddać hołd i w sposób chrześcijański pochować”. Ambasador dodał, że jest to naszym wspólnym obowiązkiem. Powiedział, że wierzy, iż rozmowy pomiędzy nowymi władzami Ukrainy a władzami Polski będą prowadzone i „doprowadzimy do tego, że znajdziemy sposób na odblokowanie ekshumacji”.",,
Autokar przeleciał przez betonową barierę i spadł do rzeki. Jest wiele ofiar,"Co najmniej 24 osoby zginęły, a 13 zostało rannych w wypadku autokaru w prowincji Sumatra Południowa w Indonezji.","Do zdarzenia doszło w trudno dostępnym, górzystym regionie w pobliżu miejscowości Palm Alam. W autokarze w chwili wypadku znajdowało się około 50 pasażerów. Ze wstępnych ustaleń wynika, że kierowca uderzył w betonową barierę, po czym pojazd wypadł z drogi i wpadł do rzeki. Lokalne media informują, że stoczył się do wąwozu głębokiego na 150 metrów.Trwa akcja ratunkowa, niektórzy pasażerowie nadal są uwięzieni we wraku.",,
„Ekspert w strzelaniu demokracji w plecy”. Komentarze pod zdjęciem Tuska celującego w Trumpa,"„Tusk, ekspert w strzelaniu demokracji w plecy”, „zachowanie jak w przedszkolu, dorośnij”, „lewacki tchórz”, „Oberführer IV Rzeszy bał się spojrzeć prezydentowi Trumpowi w twarz”, „na arenie światowej jest zerem” – to tylko niektóre komentarze Brytyjczyków po opublikowaniu zdjęcia Donalda Tuska celującego palcami w plecy Donalda Trumpa. Internauci podkreślali również, że „w Polsce gardzą Tuskiem”.","Zdjęcie, na którym szef Rady Europejskiej przykłada palce złożone tak, by przypominały pistolet, wykonano podczas szczytu G7 w Kanadzie w 2018 r. Opublikował je na Twitterze sam Donald Tusk 3 grudnia 2019 r., trzy dni po zakończeniu kadencji przewodniczącego RE.  Fotografia obiegła światowe media, zamieścił ją również portal dailymail.co.uk. Pod artykułem zamieszczono tysiące komentarzy. Głównie negatywnych; autorzy niektórych z nich naprawdę nie przebierali w słowach:  „Wow! Tusk zachował się, jak rozkapryszone dziecko. I tak wiemy, że nim jest”.  „On ciągle dowodzi, że jest jedną wielką kompromitacją”.  „Definicja dowcipu liberalnego lewaka. Ale śmieszne”. „To oczywista groźba morderstwa. Tusk powinien odpowiadać, chyba że jest ponad prawem. A co najmniej należy mu dożywotnio zakazać wjazdu do USA”.  „Dyktator ZSRE Donald Tusk to globalna porażka, tak jak wszyscy dyktatorzy ZSRE”. „Co za idiota. Zdrajca. Niech ta jego żałosna działalność polityczna wreszcie się skończy. To jest dosłownie niemiecki kundel”.",,
PiS wywiązuje się z obietnic. Sondaż: Większość dobrze ocenia dotychczasowe działania,"51 proc. badanych dobrze ocenia dotychczasowe działania PiS po trzech latach sprawowania władzy przez tę partię; krytycznych jest 40 proc. – wynika z sondażu CBOS. 59 proc. badanych uważa ponadto, że PiS wywiązuje się z obietnic wyborczych; przeciwnego zdania jest 31 proc.","Na pytanie o opinię na temat działań PiS po trzech latach rządów, 13 proc. odpowiedziało, że ocenia je „zdecydowanie dobrze”, a 38 proc. – „raczej dobrze”. Zdecydowanie złe zdanie o posunięciach partii rządzącej ma natomiast 18 proc. respondentów, a „raczej złe” 22 proc. Opcję „trudno powiedzieć”  wybrało 9 proc.CBOS sprawdził także wpływ na ocenę działań PiS czynników takich jak wiek, miejsce zamieszkania oraz status społeczno-ekonomiczny. Według badania lepiej niż przeciętnie ostatnie trzy lata oceniają ludzie w wieku co najmniej 65 lat (61 proc. odpowiedzi pozytywnych), mieszkańcy wsi (62 proc.), osoby z wykształceniem podstawowym lub gimnazjalnym (60 proc.) albo zasadniczym zawodowym (59 proc.) oraz badani o dochodach per capita poniżej 1 300 zł (61 proc.).Ze względu na orientację polityczną, najlepiej działalność PiS ocenili badani identyfikujący się z prawicą – 76 proc. ocen pozytywnych. Spośród określających swoje poglądy jako centrowe, dobrze o działaniach PiS wypowiedziało się 40 proc. Wśród sympatyków lewicy odsetek zadowolonych z działań partii rządzącej wyniósł 27 proc.Dobrze dotychczasową działalność partii rządzącej oceniło 98 proc. badanych wliczających się w potencjalny elektorat PiS (z uwzględnieniem Porozumienia i Solidarnej Polski). 59 proc. pozytywnych opinii wyraziły osoby reprezentujące potencjalnych wyborców Kukiz'15. Z kolei wśród możliwych wyborców Platformy 83 proc. badanych działania PiS oceniło negatywnie. Podobnie było w przypadku potencjalnego elektoratu SLD (78 proc.) i PSL (64 proc.).  Realizacja obietnic wyborczych Na pytanie CBOS, czy PiS wywiązuje się z obietnic wyborczych, twierdząco odpowiedziało 59 proc. badanych, z czego 13 proc. było w tej sprawie zdecydowanych. Przeciwne zdanie wyraziło 31 proc., w tym 10 proc. było zdecydowanych. Odpowiedź „trudno powiedzieć” wybrało 10 proc.Sondaż Centrum Badania Opinii Społecznej przeprowadzono metodą wywiadów bezpośrednich face-to-face wspomaganych komputerowo (CAPI) w dniach 10-17 stycznia br. na liczącej 928 osób reprezentatywnej próbie losowej dorosłych mieszkańców Polski.",,
Prezydent: Na najbliższy wtorek zwołuję Radę Gabinetową,"– Nie będzie Rady Bezpieczeństwa Narodowego, bo jej zwoływanie ma wyłącznie podtekst polityczny i ma wyłącznie służyć celom jakiejś kampanii, którą ktoś chce prowadzić po stronie opozycyjnej – mówił w TVP Info prezydent Andrzej Duda. Jak dodał, na najbliższy wtorek 7 stycznia, na godzinę 14 w Pałacu Prezydenckim zwołał Radę Gabinetową, czyli spotkanie prezydenta RP i rządu.","– Dziś nie ma problemu o charakterze strategicznym. Mamy problem dwóch kwestii – zagrożenia na Bliskim Wschodzie, ale które nie ma dziś bezpośredniego oddziaływania na Polskę i polskich obywateli, oraz problem uroczystości, które będą się odbywały w związku z 75. rocznicą wyzwolenia obozu w Auschwitz – mówił prezydent, tłumacząc, że nie ma powodu, by zwoływać posiedzenie Rady Bezpieczeństwa Narodowego.  – Nie będzie Rady Bezpieczeństwa Narodowego, która będzie kolejną okazją by rozgrywać ten problem politycznie, jak to robią politycy opozycji. (…) Nie będzie Rady Bezpieczeństwa Narodowego, bo jej zwoływanie ma wyłącznie podtekst polityczny i ma wyłącznie służyć celom jakiejś kampanii, którą ktoś chce prowadzić po stronie opozycyjnej – dodał.  Jak mówił prezydent, na najbliższy wtorek 7 stycznia, na godzinę 14 w Pałacu Prezydenckim zwołał Radę Gabinetową, czyli spotkanie prezydenta RP i rządu. Prezydent był pytany także o planowaną na 8 stycznia wizytę marszałka Senatu Tomasza Grodzkiego w Brukseli i jego zaplanowane rozmowy na temat ustawy sądowej z wiceszefową Komisji Europejskiej Vierą Yourovą. – To jeżdżenie ciągłe na skargi do Brukseli i gdzie się da ze strony polityków opozycyjnych rzeczywiście jest męczące i może być dla niektórych osób nawet irytujące – powiedział prezydent. – Staram się podchodzić do tego spokojnie, ale przede wszystkim apeluję o odpowiedzialność. Załatwiajmy swoje sprawy na miejscu, szanujmy demokratyczne decyzje, które były podjęte także i przez wyborców – dodał.  – Oczywiście pan marszałek ma prawo się wypowiedzieć, ale temu przede wszystkim służy Senat, niech Senat najpierw przeanalizuje ustawę, niech będzie jakaś rzeczowa dyskusja, niech w tej dyskusji zostaną przedstawione jakieś argumenty, a nie żeby to się wszystko sprowadzało do skarżenia na Polskę poza granicami kraju – mówił Andrzej Duda. Przekonywał, że te skargi „opierają się zwyczajnie na kłamstwie”, bo w ustawie sądowej są rozwiązania, które występują w systemach prawnych wielu państw.",,
CBA pod ostrzałem,"Zawiadomienie do Prokuratora Generalnego o podejrzeniu nadużycia władzy i nielegalności prowadzonych przez CBA działań operacyjnych złożył szef CBA Paweł Wojtunik. Chodzi o głośną operację, w wyniku której zakupiono dom w Kazimierzu. Z kolei SLD chce, aby wszczęto śledztwo przeciwko b. premierowi Jarosławowi Kaczyńskiemu i b. szefowi CBA – Mariuszowi Kamińskiemu.","–  Sprawa dotyczy głośnej operacji, wzbudzającej wiele dyskusji i kontrowersji, w wyniku której zakupiono dom w Kazimierzu. W ocenie obecnego kierownictwa CBA, sprawa prowadzona była w sposób budzący wątpliwości również co do podstawy prawnej –  poinformował rzecznik CBA Jacek Dobrzyński.Poprzednie kierownictwo CBA zatwierdziło akcję, która miała udowodnić, że Aleksander i Jolanta Kwaśniewscy ukrywali nielegalne dochody. Celem CBA było udowodnienie, żeKwaśniewscy kupili dom na podstawioną osobę. Według źródeł „Gazety Wyborczej”, akcję prowadził agent o operacyjnym nazwisku „Tomasz Małecki”. Za nieruchomość wartą 1,6 mln zł agent miał oferować dwa razy więcej, licząc, że pieniądze trafią do Kwaśniewskich. Ale 29 lipca 2009 r., w kulminacyjnym momencie, akcja została przerwana, bo pośredniczący w transakcji Jan J. wyjął część należności (1,5 mln zł) z torby, w której był nadajnik mającynamierzyć, gdzie pieniądze zostaną zawiezione - pisała gazeta.Po tej publikacji b. szef CBA Mariusz Kamiński mówił, że „część informacji” w sprawie kupna domu w Kazimierzu przez agenta CBA jest „absolutnie nieprawdziwa”, ale nie sprecyzował, o które informacje chodzi.Na początku marca katowicka prokuratura apelacyjna umorzyła prowadzone od 2007 r. postępowanie w sprawie legalności majątku byłego prezydenta Aleksandra Kwaśniewskiego i jego małżonki. Śledczy nie dopatrzyli się w tejsprawie przestępstwa – informowała wówczas prokuratura. Na piątkowej konferencji prasowej z kolei SLD wnioskowało o wszczęcie śledztwa przeciwko Jarosławowi Kaczyńskiemu i Mariuszowi Kamińskiemu. Według SLD obaj politycy mieli niedopełnić swoich obowiązków. CBA funkcjonowało bez potrzebnego rozporządzenia, a miał je wydać – zdaniem Lewicy – ówczesny premier Jarosław Kaczyński. – Tym niedopełnieniem był brak wydania zarządzenia do ustawy o CBA mówiącego o sposobie ukrywania funkcjonariuszy prowadzących operacje specjalne,  czyli wydawania i posługiwania się dokumentami legalizacyjnymi przez tych funkcjonariuszy, którzy prowadzą operacje – powiedział Krzysztof Matyjaszczyk, członek komisji ds. nacisków (SLD). Według niego takie rozporządzenie miał wydać Jarosław Kaczyński, a skoro tego nie zrobił nie dopełnił swoich obowiązków , działał na szkodę interesu publicznego. Z kolei Mariusz Kamiński biorąc odpowiedzialność za działalność służb dopuścił do łamania prawa – podkreślił Matyjaszczyk.",,
Jaki podczas debaty o LGBT: Polska ma prawo bronić katolickich wartości,– Od Polaków moglibyście się jeszcze wiele nauczyć. Zostawcie nas w spokoju – mówił w Parlamencie Europejskim eurodeputowany Patryk Jaki (PiS) podczas debaty o domniemanej dyskryminacji osób LGBT w naszym kraju.,"We wtorek w Strasburgu odbyła się debata na temat sytuacji osób LGBT. Zorganizowano ją na wniosek skrajnie lewicowej frakcji GUE. Miała dotyczyć praw mniejszości seksualnych w Unii Europejskiej, ale zmieniła się w dyskusję o Polsce.W dyskusji wzięło udział kilkudziesięciu polityków. Wielu przekonywało, że polskie władze odpowiadają za dyskryminację mniejszości seksualnych. Europosłowie PiS odpierali te zarzuty. W grudniu Parlament Europejski ma głosować nad rezolucją w tej sprawie. Patryk Jaki napisał na Twitterze, że sytuacja w Polsce została  porównana „do Hitlera i tworzenia przez niego »stref wolnych od Żydów«”. „Przypomniałem historię Polski i absurd tych porównań” – napisał.",,
Syryjskie Obserwatorium: Rosjanie spowodowali śmierć ponad 18 tys. osób,"W ciągu trzech lat działań zbrojnych Rosji w Syrii śmierć poniosło 18,1 tys. osób, w tym 8 tys. cywilów – poinformowało Syryjskie Obserwatorium Praw Człowieka, które dysponuje na miejscu własną strukturą informatorów.","Wśród zabitych jest 3135 dzieci i kobiet – podała w niedzielę na swej stronie internetowej organizacja z siedzibą w Londynie.Obserwatorium przedstawiło bardzo dokładne dane dotyczące ofiar śmiertelnych. Według organizacji w pierwszym roku działań zbrojnych sił rosyjskich w Syrii, do 30 września 2016 roku, zginęło 906 dzieci, 561 kobiet oraz 2337 mężczyzn. Śmierć poniosło również 2746 członków dżihadystycznego Państwa Islamskiego (IS) i 2814 rebeliantów i bojowników z różnych formacji, w tym z organizacji terrorystycznej Dżabhat Fatah al-Szam, dawnego Frontu al-Nusra.W drugim roku, do 30 września 2017 roku, zginąć miało: 493 dzieci, 264 kobiet i 1142 mężczyzn, a także 1512 członków IS i 1079 innych bojowników.",,
„Naruszono prawa do wolności słowa i wypowiedzi dziennikarzy”. TVP skieruje sprawę Budki do prokuratury,"Telewizja Polska skierowała pytanie do Prezesa Sądu Apelacyjnego w Katowicach o tryb i termin, w którym Borys Budka uzyskał informacje o orzeczeniu w sprawie tzw. „paragonu hańby Budki”. W związku z brakiem odpowiedzi spółka skieruje sprawę do prokuratury celem zbadania, czy w trakcie postępowania z wniosku pana Borysa Budki w trybie art. 111 Kodeksu wyborczego przed Sądem Apelacyjnym w Katowicach nie doszło do popełnienia przestępstwa.","Wysoce prawdopodobne jest, że dziennikarze TVP skierują skargi do Europejskiego Trybunału Praw Człowieka w Strasburgu w związku z naruszeniem przez polskie sądy prawa do wolności słowa i wolności wypowiedzi przysługujących dziennikarzom na podstawie Europejskiej Konwencji Praw Człowieka.Oświadczenie Telewizji Polskiej Telewizja Polska w wydanym dziś oświadczeniu skierowała pytanie do Prezesa Sądu Apelacyjnego w Katowicach o tryb i termin, w którym Borys Budka uzyskał informacje o orzeczeniu w sprawie tzw. „paragonu hańby Budki”. TVP liczyła na uzyskanie wyjaśnienia przynajmniej od kierownictwa Sądu Apelacyjnego. Na logiczną odpowiedź od posła Budki Telewizja Polska nie liczyła. Milczenie Prezesa Sądu utwierdza TVP w przekonaniu, że sprawa musi zostać wyjaśniona przez prokuraturę. „W związku z tym Spółka oświadcza, że skieruje sprawę do prokuratury celem zbadania czy w trakcie postępowania z wniosku pana Borysa Budki w trybie art. 111 Kodeksu wyborczego przed Sądem Apelacyjnym w Katowicach, nie doszło do popełnienia przestępstwa. Jednocześnie mając na względzie doświadczenie jakie nadawca publiczny i jego dziennikarze mieli z sądami orzekającymi przeciwko TVP i dziennikarzom w trybie wyborczym, Telewizja Polska S.A podjęła decyzję o wniesieniu Skargi Konstytucyjnej w sprawie zbadania zgodności art. 111 Kodeksu wyborczego z Konstytucją RP, w zakresie w jakim sądy rozszerzająco interpretowały ten przepis. Interpretacje te umożliwiały politykom w trakcie kampanii wyborczej cenzurowanie i kontrolowanie pracy niezależnych nadawców i dziennikarzy. Wysoce prawdopodobne jest, że dziennikarze TVP skierują skargi do Europejskiego Trybunału Praw Człowieka w Strasburgu w związku z naruszeniem przez polskie sądy prawa do wolności słowa i wolności wypowiedzi przysługujących dziennikarzom na podstawie Europejskiej Konwencji Praw Człowieka. Symptomatycznym jest, że jeden z sędziów Sądu Okręgowego w Gliwicach, orzekający w sprawie Samuela Pereiry dostrzegł ten problem, ale jego orzeczenie, korzystne dla dziennikarza, szybko zostało „naprawione przez jego bardziej doświadczonych kolegów” z Sądu Apelacyjnego w Katowicach”.",,
Gen. Tomasz Miłkowski nowym szefem BOR. „Ma odpowiednią wiedzę i doświadczenie”,"Premier Beata Szydło wyznaczyła nowego szefa Biura Ochrony Rządu. Został nim gen. Tomasz Miłkowski, który ostatnio służył w policji. – Ma odpowiednią wiedzę i doświadczenie – zapewnił szef MSWiA Mariusz Błaszczak, który jednocześnie poinformował, że BOR zostanie przebudowane.","– Dotychczasowy Komendant Wojewódzki Policji w Krakowie nadinspektor Tomasz Miłkowski od środy obejmie stanowisko szefa BOR – oświadczyła na konferencji prasowej premier Szydło.– Pracujemy w tej chwili w rządzie nad zmianami dotyczącymi BOR. Dziś chcemy przedstawić człowieka, który będzie odpowiedzialny za wprowadzenie tych zmian – wyjaśniła.Szefowa rządu podkreśliła, że celem jest stworzenie służby skutecznej, profesjonalnej oraz odznaczającej się także – jak zaznaczyła – umiarem. Oceniła przy tym, że poprzednie władze nie odważyły się zmienić formacji, unowocześnić jej.Ustawa jeszcze przed wakacjami?– Mam nadzieję, że ustawa w sprawie nowej formacji w miejsce BOR będzie przyjęta przez parlament przed wakacjami – uzupełnił minister Błaszczak.Sam gen. Miłkowski przyznał, że obecnie jest odpowiedni czas, żeby przeprowadzić zmiany w Biurze.– To jest czas na dokonanie pewnych zmian, korekt i przebudowy tej formacji. Ale ludzie, którzy w niej służą, jestem tego pewien i przekonany, nie mają powodów do obaw. To jest formacja, która musi być przebudowana, to prawda. Natomiast będziemy szukali nowych formuł, korekt pewnych dotychczasowych działań – zapowiedział.Dodał, że największym jego sukcesem byłoby to, gdyby za jakiś czas ani jego osoba, ani funkcjonariusze, którymi od jutra formalnie będzie kierować, „nie pojawiali się w reportażach, audycjach”.",,
Konkurent przeciwny pomocy Ruchowi. Skarży się Unii,"Garmond twierdzi, że ratowanie Ruchu przez Alior, Orlen i PZU to niedozwolona pomoc publiczna. Spółka skarży się Unii Europejskiej i przerzuca z Ruchem prawnymi ekspertyzami – informuje „Puls Biznesu”.","Gazeta wskazuje, że jeszcze kilka dni temu wydawało się, iż decyzja sądu restrukturyzacyjnego o tym, czy zatwierdzić układy, jakie Ruch zawarł z wydawcami prasy w dwóch przyspieszonych postępowaniach układowych, będzie formalnością.Na ostatniej prostej ciężkie działa wytoczył jednak konkurent Ruchu na rynku dystrybucji prasy, Garmond Press. Krakowska firma złożyła w Komisji Europejskiej skargę, w której twierdzi, że kontrolowane przez państwo spółki zaangażowane w proces ratowania Ruchu, czyli Alior, PKN Orlen i PZU, udzieliły mu niezgodnej z prawem pomocy publicznej na blisko ćwierć miliarda złotych.Gazeta dodaje, że Garmond domaga się niezatwierdzania układów Ruchu z wierzycielami, co zapewne oznaczałoby upadłość firmy ze stuletnią tradycją.Ruch zapewnia, że ani możliwa inwestycja PKN Orlen, ani działania Alior Banku nie stanowią pomocy publicznej w ramach prowadzonych postępowań restrukturyzacyjnych i nie ma przesłanek do niezatwierdzania układów przez sąd z powodu ich niezgodności z przepisami prawa. – Bezpodstawny jest zarzut rzekomego udzielania przez nas niezgodnej z prawem pomocy publicznej – podkreśla rzeczniczka Orlenu Joanna Zakrzewska.",,
Kandydaci w rozjazdach,"Kandydaci rozjechali się po kraju przekonywać do siebie wyborców. Jarosław Kaczyński zaproponował debaty, Grzegorz Napieralski zaprezentował deklarację programową, Bronisław Komorowski i Waldemar Pawlak mówili o polskiej gospodarce.","Jarosław Kaczyński chce rozmawiać o Polsce. O gospodarce, o problemach – społecznych, wsi, mediów, kultury, edukacji, nauki, wojska i wielu innych. Ale nie z kontrkandydatami a z ekspertami. –  Chcemy, by ta kampania wyborcza była rozmową o Polsce, a nie rozmową o wojnach, kapitulacjach, wycofaniach się, żeby ten język, niestety ciągle używany, ostatecznie z polskiej polityki zniknął – mówił w Warszawie kandydat PiS.Z ekspertami o gospodarce już dziś dyskutowali i Bronisław Komorowski i Waldemar Pawlak. Obaj wzięli udział w Europejskim Kongresie Gospodarczym w Katowicach. –  Po pierwsze gospodarka durniu. Myślę, że dzisiaj z dużą satysfakcją możemy mówić o tym trochę inaczej - po pierwsze gospodarka rozsądny Polaku  – mówił kandydat PO.Kandydat ludowców przekonywał, że przed problemami finansowymi może nas uchronić tylko ciągły wzrost gospodarczy. –  Osłabienie złotego jest jednym z ważnych elementów wspierających aktywność i przedsiębiorczość Polaków, dzięki temu poprawia się konkurencyjność naszej produkcji i działa to tak jak trzeba - tzn. towary jadą za granicę a miejsca pracy zostają w kraju  – przekonywał Waldemar Pawlak.Grzegorz Napieralski przedstawił w stolicy swoją deklarację programową. I zapewnił, że chce prezydentury otwartości i nowoczesności. –  Dzisiaj deklaracja, deklaracja prezydencka, deklaracja programowa, a zaraz potem na konkretnych spotkaniach w różnych województwach, będę każdy ten punkt rozwijał, szczegółowo go omawiał i szczegółowo prezentował, więc możecie się spodziewać niebawem pierwszych informacji o moim programie  – zapewniał.Powrót do wielkiej płytyJednym z punktów programu Bogusława Ziętka jest powrót do budownictwa mieszkaniowego z wielkiej płyty. –  Ludzie, którzy nie mają żadnych perspektyw, żadnego dachu nad głową z chęcią i z wielką radością znajdą właśnie swoje miejsce w takim tanim budownictwie mieszkaniowym  – postulował w Głogowie.Andrzej Olechowski oświadczył, że jeśli zostanie prezydentem, to przez najbliższe 5 lat nie będzie podwyżki podatków w Polsce. –  Zdaje sobie sprawę z konieczności ograniczenia deficytu budżetowego i w konsekwencji długu publicznego, ale nie może się to odbyć poprzez podwyżkę podatków. Wyższe podatki to niższy wzrost gospodarczy  – mówił podczas konferencji prasowej w Warszawie.Andrzej Lepper chce prezydentury na wzór amerykański –  gdzie prezydent rządzi i odpowiada, a nie taka taktyka spychologii – rząd na prezydenta, prezydent na parlament, parlament na rząd i tak piłeczkę odbijają . W taki sposób kandydat Samoobrony próbował do siebie przekonać mieszkańców Gorzowa Wielkopolskiego.Janusz Korwin - Mikke, obecny na konferencji w Stalowej Woli na Podkarpaciu, apelował do mieszkańców, by nie traktowali poważnie polityków, którzy przyjeżdżając na tereny zalewowe składają obietnice. Jego zdaniem jest to tylko gra wyborcza. Kandydat na prezydenta z ramienia partii Wolność i Praworządność zastrzegł, że jego wizyta na Podkarpaciu nie ma nic wspólnego z prowadzeniem kampanii wyborczej na terenach zalewowych.",,
Krystyna Pawłowicz: Tomasz Lis nie opublikował przeprosin w terminie,"Tomasz Lis nie przeprosił mnie za swój oszczerczy atak i nie opublikował w terminie nakazanym wyrokiem Sądu przeprosin w Newsweeku – napisała na Twitterze Krystyna Pawłowicz. Poinformowała jednocześnie, że sama, na koszt redaktora naczelnego polskiego wydania „Newsweeka”, opublikuje przeprosiny w wybranym piśmie.","27 lutego Krystyna Pawłowicz poinformowała, że wygrała proces cywilny z „Newsweekiem” o naruszenie dóbr osobistych przez Renatę Kim i Tomasza Lisa. Sprawa dotyczyła artykułu „Bulterierka prezesa” z kwietnia 2016 r. Posłanka PiS została nazwana w nim m.in. „psem gończym” Jarosława Kaczyńskiego. Decyzją sądu Tomasz Lis w ciągu siedmiu dni miał na łamach swojego tygodnika przeprosić posłankę PiS. Tak się jednak nie stało. Posłanka skomentowała ten fakt na Twitterze.",,
Abp Jędraszewski w Auschwitz: Nienawiść nie jest siłą twórczą. Jest nią miłość,"Będąc świadkiem ofiarnej miłości, o. Maksymilian Maria Kolbe był jednocześnie świadkiem fundamentu wszelkiej autentycznej miłości, jaką jest wolność – powiedział abp Marek Jędraszewski podczas mszy św. z okazji 78. rocznicy śmierci św. Maksymiliana M. Kolbego. Odprawili ją przy ołtarzu polowym na Placu Apelowym przy Bloku 11 w Auschwitz m.in. arcybiskup Bambergu Ludwig Schick i bp Jerzy Maculewicz OFM, administrator apostolski w Uzbekistanie.","Wcześniej duchowni złożyli wiązanki kwiatów pod ścianą śmierci i modlili się w celi, w której śmiercią głodową zmarł św. o. Kolbe. Zebranych przywitał biskup Piotr Greger. Przypomniał, że do byłego niemieckiego obozu koncentracyjnego KL Auschwitz przybyło trzech wielkich papieży: Jan Paweł II, Benedykt XVI i Franciszek. - Wyjątkowość Oświęcimia mierzy się świętością tych, którzy na obozowym ołtarzu złożyli ofiarę ze swego życia – powiedział bp Greger. Na początku homilii metropolita krakowski zauważył, że ojczyzna to groby i krzyże, które świadczą o pamięci, cierpieniu, ale niosą również nadzieję zmartwychwstania i zwycięstwo. – Chcę mówić o ojczyźnie wyznaczonej przez obecność chrześcijan, przez obecność męczenników – podkreślił.Zaznaczył, że obóz koncentracyjny w Oświęcimiu był przestrzenią odmowy. Po pierwsze odmówiono w nim miejsca człowieczeństwu więzień stawał się numerem. Zastępca komendanta Rudolfa Hoessa, Karl Fritzsch, mówił: „Dla nas wszyscy razem nie jesteścieludźmi, tylko kupą gnoju”. Auschwitz był również miejscem odmowy wspólnoty rodziny, narodu i Kościoła, nadziei na wolność i pamięci. W tym kontekście arcybiskup zacytował słowa Józefa Tischnera: „Czy można kierować odwet przeciwko zmarłym? Tak. Można im odmówić cmentarza. Nieprzyjaciołom, którzy padli ofiarą odwetu, odmawia się cmentarza. Nie chowa się ich ciał do grobów, lecz »wrzuca do dołów«, zasypuje się je, zaciera ślad, sadzi na mogiłach lasy”. – Na koniec Konzentrazionslager Auschwitz był miejscem odmowy Boga: przekonanie wielu, że jeśli na ziemi zaistniało takie piekło jak Auschwitz, to Boga nie ma. Naprzeciw tej wielopłaszczyznowej odmowie, jaka składa się na rzeczywistość obozu, o. Maksymilian Maria Kolbe pojawia się jako świadek. Metropolita podkreślił, że św. Maksymilian świadczył przede wszystkim o człowieku. Przytoczył dramatyczną rozmowę między franciszkaninem a Karlem Fritzschem, kiedy wbrew zakazowi św. Maksymilian wystąpił z szeregu i poprosił, aby to on poszedł w miejsce innego więźnia na śmierć głodową. Zastępca komendanta pytał wtedy: „Kto ty jesteś?”. O. Maksymilian, wskazując na swoją tożsamość i powołanie, odpowiedział: „Jestem księdzem katolickim”. Arcybiskup zaznaczył, że św. Maksymilian jest również świadkiem rodziny, broniąc wspólnoty rodzinnej Franciszka Gajowniczka, wolności ducha, pamięci Boga i Jego potęgi. – O. Maksymilian słuchał Chrystusa, był z prawdy Bożej, prawdy Chrystusowej. Dał świadectwo o swoim Mistrzu i Panu. Umierając, dał świadectwo o swojej wierze w Boga, który jest miłością i daje nadzieję życia wiecznego. Arcybiskup zwrócił uwagę na przesłanie, które po 78. latach nadal przekazuje św. Maksymilian: choć nie ma grobu, krzyża i relikwii świętego, pozostaje pamięć, a Auschwitz jest miejscem, w którym mówiąc słowami Józefa Tischnera – „umarli mówią, stanowią jakieś mniej lub bardziej określone zobowiązania. (…) U grobu zmarłego człowiek uświadamia sobie, że jest dziedzicem. Co znaczy, że jest dziedzicem? Znaczy przede wszystkim: mieć udział w godności tych, którzy byli przed nami. Kontynuując, kontynuujemy przede wszystkim godność. Jesteśmy spadkobiercami dzięki przodkom”. Metropolita mówił też o dziedzictwie przekazanym światu przez św. Maksymiliana. Zaznaczył, że to przede wszystkim zwycięstwo miłości nad nienawiścią. Arcybiskup zacytował słowa św. Jana Pawła II z czerwca 1979 r.: „W tym miejscu straszliwej kaźni, która przyniosła śmierć czterem milionom ludzi z różnych narodów, o. Maksymilian Kolbe odniósł duchowe zwycięstwo, podobne do zwycięstwa samego Chrystusa, oddając się dobrowolnie na śmierć w bunkrze głodu za brata”. Dodał, że św. Maksymilian uczy szacunku dla wartości rodziny i autentycznej wolności, opartej na Dekalogu, wynikającej z godności istot stworzonych na obraz i podobieństwo Boga. – Wolność autentyczna nie jest absolutną wolnością, sprowadzoną do hasła „róbta, co chceta” (...) Wolność musi być rzeczywistością przenikniętą przez rozum, zgodnie z tym, o czymmówi nam w głębi naszych serc prawo naturalne – czyń dobro, a unikaj zła. Tylko taka wolność jest wolnością autentyczną – mówił abp Jędraszewski. Arcybiskup nawiązał do „Klisz pamięci” Mariana Kołodzieja, który został przywieziony do Auschwitz w pierwszym transporcie. W obozie spotkał o. Maksymiliana i dzięki rozmowie z nim zrozumiał, że Bóg również cierpiał w Auschwitz i nigdy nie opuścił swoich wiernych.",,
"Korwin-Mikke: Ja bym się nie cieszył. Ostatnio mieliśmy 6,1 proc. i wyszło 4,5","Graliśmy jako jedna drużyna i szło nam wspaniale, ale wstrzymajmy się z radością na ogłoszenie wyników – mówił wieczorem Janusz Korwin-Mikke, prezes partii KORWiN i jeden z liderów Konfederacji Wolność i Niepodległość.","Według sondażu Ipsos Konfederacja zdobyła 6,4 proc. głosów i wprowadzi do Sejmu 13 posłów.– Ostatnio mieliśmy 6,1 i wyszło 4,5, w związku z tym ja bym się w tej chwili nie cieszył – podkreślał Korwin-Mikke. Zwrócił uwagę, że w tych wyborach Konfederacja uruchomiła własny ruch kontroli wyborów.Prezes KORWiN podkreślał także, że w Konfederacji współpracowały różne środowiska, wymienił m.in. narodowców, ultrakatolików, libertarian i monarchistów. – Graliśmy jako jedna drużyna, szło nam wspaniale i mam nadzieję, że te wyniki to odbiją – powiedział.Korwin-Mikke dziękował również wyborcom. – To są ludzie, którzy chcą, żeby coś się zmieniło. Hasło brzmiało: „Albo kontynuacja, albo Konfederacja”. Oni wybrali Konfederację – powiedział.",,
„Ustawy o KRS i SN prawdopodobnie na najbliższym posiedzeniu Sejmu”,"– Najprawdopodobniej na najbliższym posiedzeniu Sejmu będziemy procedować projekty zmian w ustawach o KRS i Sądzie Najwyższym, które przybliżą wymiar sprawiedliwości obywatelom – powiedział w  „Minęła 8” poseł PiS Jan Mosiński. Goście programu rozmawiali o kompromisie w sprawie ustaw sądowych.","Piątkowe spotkanie Stanisława Piotrowicza (PiS) z prezydenckim ministrem Pawłem Muchą, dotyczące dwóch ustaw reformujących wymiar sprawiedliwości: o KRS i Sądzie Najwyższym, zakończyło się uzgodnieniem porozumienia.Swój sceptycyzm w tej sprawie wyraził w TVP Info Ireneusz Raś, poseł Platformy Obywatelskiej. – Oceniamy, że jest to powrót do przepisów z lipca. Wydaje się, że cała ta awantura była awanturą w obozie władzy – kto kogo przeciągnie. Jesteśmy rozczarowani. To był jakiś cyrk – powiedział.  Dodał, że nie może być tak, żeby „politycy mieli bezpośredni wpływ na wybór sędziów”.",,
„Będziemy walczyć o szklankę wody”. Klaudia Jachira ma wizję [WIDEO],"– Nie może być tak, że za następne 100 lat kolejne pokolenia Polaków obudzą się w kraju jak pustynia, bo PiS do końca zabetonuje ten kraj, sprawi, że będzie totalna susza i będziemy walczyć o szklankę wody. Idę po to, żeby do tego nie dopuścić – mówi Klaudia Jachira w materiale zamieszczonym na YouTube. Kontrowersyjna blogerka kandyduje do Sejmu z list Koalicji Obywatelskiej.","Blogerka zamieściła w piątek w sieci swój kolejny materiał filmowy. Tym razem namawia w nim, by oddać na nią głos w nadchodzących wyborach. –  Obiecuję wam, że nawet jako posłanka będę w stanie położyć się obok rzeki, żeby jej nie zabetonowali albo przywiązać się do drzewa, właśnie po to, żeby walczyć o każde stare drzewo – mówi Jachira. Jak twierdzi, „nie może być tak, że za następne 100 lat kolejne pokolenia Polaków obudzą się w kraju jak pustynia, bo PiS do końca zabetonuje ten kraj, sprawi, że będzie totalna susza i będziemy walczyć o szklankę wody”. Idę po to, żeby do tego nie dopuścić – dodaje.Blogerka odnosi się również do pomysłu podniesienia płacy minimalnej, co zapowiedział w ostatnich dniach Jarosław Kaczyński.– Jeśli PiS wprowadzi to, co zamierza, to utrudni prowadzenie działalności przedsiębiorcom, to naprawdę przetrwają tylko te duże, zagraniczne rynki. Naprawdę PiS doprowadzi do tego, że taka Biedronka, ten obcy kapitał, z którym walczycie, sobie poradzi. Oni wysupłają na pensje minimalne na poziomie czterech tysięcy. Ale przeciętny pan Kowalski, który zatrudnia trzech-czterech pracowników, nie ma szansy. Musimy zadbać o przedsiębiorców, inaczej nie będzie w ogóle Polski i znikniemy z tego kraju – mówi Jachira.",,
„Kopia ikony jasnogórskiej ocalała z pożaru Notre Dame”,"Polska kaplica ucierpiała w pożarze katedry Notre Dame, ale zachowała się; uratowano kopię obrazu Matki Boskiej Częstochowskiej oraz relikwie świętego Jana Pawła II – poinformował szef gabinetu prezydenta Krzysztof Szczerski.","Pożar, który wybuchł w słynnej paryskiej katedrze Notre Dame, udało się w poniedziałek do północy opanować na tyle, że strażacy podali, iż struktura budowli i fasada zachodnia zostały ocalone. Płomienie zauważono przed godziną 19 wieczorem i wkrótce zdjęcia pożaru obiegły media. Pożar wybuchł gwałtownie, obejmując szybko iglicę i dach nawy poprzecznej. Wkrótce rozszerzył się na cały dach. Iglica zawaliła się i spłonęła.Prezydent Francji Emmanuel Macron zapowiedział odbudowę katedry.Szczerski podkreślił na wtorkowym briefingu prasowym, że Andrzej Duda w depeszy kondolencyjnej skierowanej do prezydenta Francji, zapewnił, że nasz kraj łączy się z Francuzami, „którzy cierpią dzisiaj z powodu utraty części swojego materialnego dziedzictwa i tożsamości kulturowej, swojej świątyni stołecznej, która była tak ważna dla Paryżan”.Prezydent zaznaczył również – jak wskazał Szczerski – że Polska jest gotowa do „aktu europejskiej solidarności” w odbudowie katedry, a także że nasz kraj ma unikalnych specjalistów w zakresie odbudowy zabytków. – Zwłaszcza po naszym doświadczeniu zniszczenia dziedzictwa kulturowego w Polsce po II wojnie światowej. Jesteśmy gotowi podzielić się naszymi kompetencjami i naszymi zespołami specjalistów. Jesteśmy gotowi wysłać ich do Francji – zapowiedział Szczerski.",,
15 stycznia pierwsza część umowy handlowej USA-Chiny,"Prezydent Stanów Zjednoczonych Donald Trump oświadczył, że 15 stycznia 2020 roku zostanie podpisany dokument zamykający tak zwany pierwszy etap porozumienia handlowego pomiędzy USA a Chinami.","„Pierwsza część kompleksowej umowy handlowej z Chinami zostanie podpisania 15 stycznia” – napisał amerykański prezydent na Twitterze. Ceremonia odbędzie się w Białym Domu, ma być obecny na niej „wysoki rangą przedstawiciel strony chińskiej” – jak napisał Donald Trump.Po podpisaniu pierwszej części umowy prezydent Stanów Zjednoczonych ma udać się do Pekinu, aby kontynuować negocjacje kolejnego etapu porozumienia. Ich terminy nie zostały podane.",,
Frankowicze biorą górę w sądach,"W listopadzie trzy czwarte spraw wygrali klienci banków, ale nadal wyroki sądów w sprawach dotyczących mieszkaniowych kredytów walutowych bywają bardzo rozbieżne – czytamy w poniedziałkowym wydaniu „Rzeczpospolitej”.","Polskie sądy wydały w minionym miesiącu 54 wyroki w sprawach dotyczących mieszkaniowych kredytów walutowych. W prawie 75 proc. z nich górą byli klienci – wynika z danych zebranych przez Votum i „Rzeczpospolitą”. To 40 wygranych spraw, pięć sądy skierowały do ponownego rozpatrzenia, a w dziewięciu wygrały banki.   „Odsetek spraw wygranych przez klientów zwiększył się w porównaniu z październikiem, gdy zapadło 31 wyroków, z których 65 proc. było dla nich korzystnych. Wyroków prawomocnych było w listopadzie tylko 11 i tu walka frankowiczów z bankami jest bardziej wyrównana: klienci wygrali w sześciu sprawach, przegrali w pięciu” – czytamy.   „Rz” zauważa, że już wcześniej sądy powszechne częściej orzekały na korzyść klientów; teraz sprzyja im też wydane 3 października orzeczenie Trybunału Sprawiedliwości UE. – Z pewnością stanowi ono uzupełnienie linii orzeczniczej, jaką ostatnio wyznaczyły sądy powszechne. Argumenty w nim zawarte wpłynęły na sądy, co obrazują zapadające teraz wyroki – powiedział gazecie Wojciech Bochenek, radca prawny z kancelarii Bochenek i Wspólnicy.  Według „Rzeczpospolitej”, o ile coraz częściej sądy orzekają, że klauzule przeliczeniowe waluty zawarte w umowach są niedozwolone, o tyle w różny sposób oceniają tego skutki.  – Gdy w listopadzie klienci wygrywali i udało nam się poznać orzeczenia, wyraźnie więcej było unieważnień umów (20 przypadków) niż najczęściej preferowanego przez klientów rozwiązania, czyli tzw. odfrankowienia: przewalutowania na złote po kursie z dnia zaciągnięcia kredytu z pozostawieniem stawki LIBOR (dziewięć przypadków) – czytamy.",,
Prezydent Duda w USA. Weźmie udział w pogrzebie George'a H.W. Busha,"Prezydent Andrzej Duda przybył do Waszyngtonu, gdzie weźmie udział w uroczystości pogrzebowej b. prezydenta USA George'a H.W. Busha - poinformował szef gabinetu prezydenta Krzysztof Szczerski. Na pokładzie samolotu, którym leciał Duda, obecny był też b. prezydent Lech Wałęsa.","– Samolot z polskim prezydentem wylądował w amerykańskiej bazie – mówił w radiowej Jedynce rzecznik Andrzeja Dudy, Błażej Spychalski. – Polskiego prezydenta witał szef protokołu Stanów Zjednoczonych – dodał.George H.W. Bush, w latach 1989-1993 prezydent USA, a wcześniej wiceprezydent w administracji Ronalda Reagana, zmarł w piątek wieczorem w wieku 94 lat.41. prezydent Stanów Zjednoczonych zostanie pochowany z honorami państwowymi po kilkudniowych uroczystościach żałobnych w Waszyngtonie i w stanie Teksas. Środa 5 grudnia ma być w USA dniem żałoby narodowej.W środę trumna ze zwłokami George'a H.W. Busha zostanie przewieziona z Kapitolu do Narodowej Katedry Kościoła Episkopalnego, gdzie o godz. 11 czasu miejscowego (godz. 17 w Polsce) rozpocznie się nabożeństwo żałobne. Udział w nim weźmie prezydent USA Donald Trump z małżonką, przedstawiciele rządów, dyplomaci i najbliżsi zmarłego.",,
Iran: Zapisy z czarnych skrzynek ukraińskiego boeinga zostaną odczytane we Francji,"Nagrania z czarnych skrzynek ukraińskiego boeinga, który w środę rozbił się niedługo po starcie z lotniska w Teheranie, zostaną odczytane we Francji – ogłosił szef komisji ds. badania wypadków Organizacji Lotnictwa Cywilnego Iranu.","W rozmowie z agencją IRNA Hassan Rezaeifar powiedział, że chociaż strona irańska wykorzystała wszystkie możliwości zbadania zawartości czarnych skrzynek w kraju, to brakuje jej technologii do rozszyfrowania zapisów z nowoczesnego samolotu. Dlatego – jak podkreślił – aby uniknąć uszkodzenia urządzeń, czarne skrzynki zostaną wysłane do Francji i tam zdekodowane.  Iran poprosił też Kanadę, Francję i USA o dostarczenie oprogramowania i sprzętu, aby w kraju można było pobrać dane z czarnych skrzynek ukraińskiego samolotu. Kraje nie zrealizowały prośby Teheranu. Iran zwrócił się więc do Ukrainy, Szwecji, Wielkiej Brytanii, Kanady i Stanów Zjednoczonych o pozwolenie na przesłanie czarnych skrzynek do niezależnego laboratorium we Francji. Wszystkie z wymienionych krajów wyraziły na to zgodę.",,
"Było „ciche porozumienie, że to jest ostatnia miejscowość, którą odpuszczamy”? Gen. Czempiński o Debalcewe","– Nie mogę tego zrozumieć, jak można było przeoczyć Debalcewe. Nie przewidzieć tego, co się tam może wydarzyć. Chyba, że było ciche porozumienie, że to jest ostatnia miejscowość, którą odpuszczamy i dalej ani kroku – powiedział w TVP Info były szef UOP gen. Gromosław Czempiński, komentując sytuację we wschodniej Ukrainie. Jego zdaniem teraz Ukraińcy będą unikać jednoznacznej konfrontacji.","Czempiński nie może zrozumieć, dlaczego Ukraińcom nie udało się przewidzieć sytuacji w Debalcewe i odbić z kotła swoich oddziałów. – Nie wzmocnili swoich pozycji. Widać, że bardzo słabo działa logistyka, bo nie byli w stanie dostarczyć nawet broni i amunicji walczącym tam żołnierzom – mówił ekspert w TVP Info, komentując informacje o przejęciu Debalcewe przez separatystów. ""Ciche porozumienie ws. Debalcewe?""Jego zdaniem Ukraina będzie unikała jednoznacznej konfrontacji. – Jest pod ogromnym wpływem Zachodu, prezydenta Francji i kanclerz Niemiec, którzy głównie negocjowali w Mińsku. I oni by chcieli, aby ten Mińsk wszedł w życie – ocenił. Czempiński zastanawiał się jak można było przeoczyć sytuację w Debalcewe podczas rozmów w Minsku. – Nie przewidzieć tego, co się tam może wydarzyć. Chyba, że było ciche porozumienie, że to jest ostatnia miejscowość, którą odpuszczamy i dalej ani kroku – powiedział. Broń NATO dla UkrainyByły szef UOP nie wierzy w zaprzestanie działań wojennych. – Separatyści są zachęceni tym co zdobyli, a zarazem żądaniami Putina, który domaga się wycofania się wojsk ukraińskich. To jest dla mnie niezrozumiałe – ocenił. Czempiński uważa, że być może Europa za wszelką cenę chce utrzymać pokój. Przywódcy liczą, że Putin zrozumie, że izolacjonizm nie sprzyja Rosji.  Jego zdaniem NATO, nie pojedyncze państwa, powinno podjąć decyzję w sprawie zaopatrywania w broń defensywną Ukrainę. – Aby strona ukraińska miała czym odpowiedzieć na strumień broni, który płynie z Rosji – przekonywał.",,
W piątek rozmowa „w cztery oczy” prezydentów Polski i Stanów Zjednoczonych,"W piątek, przed szczytem NATO prezydenci Polski i USA: Andrzej Duda i Barack Obama spotkają się, by w wąskim gronie rozmawiać o kwestiach bezpieczeństwa, Brexicie i umowie handlowej TTIP. W czwartek Andrzej Duda spotka się z sekretarzem generalnym NATO.","Rozmowa „w cztery oczy” prezydenta Dudy i prezydenta Obamy ma trwać ponad pół godziny; potem przewidziano spotkanie szefów państw z mediami - poinformował prezydencki minister Krzysztof Szczerski. Spotkanie ws. NATO– Rozmowa będzie dotyczyła szczytu NATO, a także całości zagadnień w relacjach polsko-amerykańskich – powiedział Szczerski. Dodał, że można spodziewać się, iż przywódcy będą rozmawiać o Brexicie i przyszłości umowy handlowej TTIP negocjowanej między Stanami Zjednoczonymi i Unią Europejską.Wiadomo, że spotkanie nie odbędzie się w Pałacu Prezydenckim, który w związku z piątkową kolacją uczestników szczytu Sojuszu Północnoatlantyckiego, jest wyłączony z organizacji innych wydarzeń.W czwartek po południu, dzień przed szczytem NATO, Andrzej Duda w Belwederze spotka się z sekretarzem generalnym NATO Jensem Stoltenbergiem. Kto jeszcze?W rozmowach mają wziąć udział także minister obrony narodowej Antonii Macierewicz, minister spraw zagranicznych Witold Waszczykowski oraz szef BBN Paweł Soloch – poinformował Szczerski.Po spotkaniu odbędzie się konferencja prasowa Andrzeja Dudy i Jensa Stoltenbergra.Szczyt NATO, pod przewodnictwem sekretarza generalnego Sojuszu odbędzie się w dniach 8-9 lipca. Wezmą w nim udział przywódcy państw i rządów 28 krajów członkowskich oraz państw partnerskich. Przewidywane tematy szczytu to odpowiedź na zagrożenia ze Wschodu i Południa, w tym decyzje dotyczące zwiększenia obecności wojskowej na wschodnich obrzeżach sojuszu, a także dalsze rozszerzanie NATO.",,
Zbiórka Caritas Polska dla poszkodowanych w atakach na Sri Lance,"W Niedzielę Wielkanocną doszło do serii wybuchów na Sri Lance. Celem ataków terrorystycznych były między innymi kościoły, w których zgromadzeni wierni obchodzili święta. Caritas Polska planuje włączyć się w pomoc na miejscu. Już działa specjalny numer SMS i bankowy rachunek, poprzez które możemy wspierać potrzebujących.","Caritas Polska jest w stałym kontakcie z Caritas Sri Lanka, która ogłosiła pełną mobilizację  w związku z tymi tragicznymi wydarzeniami. Pracownicy organizacji na bieżąco analizują sytuację  i planują podjęcie niezbędnych działań. W pracę zaangażowane są trzy parafie, w których doszło do niedzielnych ataków, oraz doświadczeni partnerzy lokalni.  Odbyły się już pierwsze spotkania mające na celu rozpoczęcie programu wsparcia dla ofiar, w których uczestniczyli przedstawiciele lokalnej Caritas, arcybiskup Kolombo oraz księża reprezentujący parafie, które ucierpiały w wyniku zamachów bombowych.  Caritas  Polska zamierza włączyć się w pomoc potrzebującym.  21 kwietnia, w Niedzielę Wielkanocną, doszło do serii wybuchów na Sri Lance. Celem ataków byłymiędzy innymi kościoły, w których zgromadzeni wierni obchodzili święto zmartwychwstania Jezusa Chrystusa.  –  Chrześcijanie stanowią zaledwie 7% populacji Sri Lanki, tym bardziej nasze myśli są skierowane w ich stronę, aby mogli przeżyć ten trudny czas i wzmocnić wspólnotę chrześcijańską w tym rejonie  – powiedział ks. Marcin Iżycki, dyrektor Caritas Polska. Pozostaje on w stałym kontakcie z ks. Mahendrą Gunatilleke, dyrektorem Caritas Sri Lanka, aby na bieżąco koordynować działania pomocowe. Według oficjalnych informacji w wyniku eksplozji w zamachach zginęło 310 osób, a ponad 500 zostało rannych, te liczby rosną jednak z każdym dniem.Rząd kraju potwierdził, że przynajmniej  sześć z ośmiu przeprowadzonych ataków było wynikiem działań zamachowców samobójców. Wydarzenia z Niedzieli Wielkanocnej zostały uznane za najpoważniejsze ataki w kraju od zakończenia wojny domowej w 2009 roku, a wtorek 23 kwietnia został ogłoszony na Sri Lance dniem  żałoby narodowej.  Pomoc dla Sri Lanki Poszkodowanych w zamachach można wesprzeć za pomocą przelewu na konto Caritas o numerze: 77 1160 2202 0000 0000 3436 4384 z dopiskiem SRILANKA lub wysyłając SMS-a na numer 72052 o treści SRILANKA (pisane bez spacji, koszt 2,46 zł z VAT).",,
Rosja: Wybuch gazu zniszczył 9-piętrowy budynek w Magnitogorsku,"W Magnitogorsku w obwodzie czelabińskim doszło w poniedziałek do wybuchu gazu, który spowodował zawalenie się klatki schodowej w 9-piętrowym budynku. Liczba śmiertelnych ofiar wzrosła do siedmiu, jest wielu rannych, Ponad 40 osób uznaje się za zaginione. Zniszczeniu uległo 48 mieszkań.","W wyniku wybuchu ranne zostały trzy osoby, w tym jedno dziecko. Spod gruzów budynku udało się wydobyć kilkanaście osób. Pod zwałami betonu wciąż mogą znajdować się żywi ludzie. Na miejscu wypadku działa kilkuset ratowników.Wielorodzinny blok mieszkalny, który ucierpiał w wyniku wybuchu, był wybudowany w 1973 r. Znajduje się przy ulicy Karola Marksa. Eksplozja pozbawiła dachu nad głową co najmniej 110 osób.Temperatura w Magnitogorsku wynosi obecnie -18 st. C.",,
"Brexit znów opóźniony? Izba Gmin podjęła decyzję, premier Johnson się nie zgadza","Brytyjscy parlamentarzyści poparli poprawkę, która ma zmusić premiera Borisa Johnsona, by ponownie zwrócił się do Brukseli z wnioskiem o przedłużenie terminu brexitu. Tym razem do stycznia 2020 r. Szef brytyjskiego rządu odpowiedział jednak, że nie zastosuje się tej decyzji.","Posłowie do Izby Gmin, którzy głosowali za opóźnieniem decyzji w sprawie przyjęcia umowy brexitowej, twierdzili, że potrzebują więcej czasu na przestudiowanie treści porozumienia. Zostało ono zawarte podczas ostatniego szczytu UE w Brukseli i zakładało, że Wielka Brytania opuści wspólnotę do 31 października. Boris Johnson odpowiedział, że nie będzie negocjował z Unią Europejską kolejnego terminu brexitu. – Prawo nie zmusza mnie do tego – oświadczył po głosowaniu w parlamencie. Dodał, że „najlepszą rzeczą dla Wielkiej Brytanii i całej Europy jest to, abyśmy wyszli z nową umową 31 października”. Johnson argumentował wcześniej, że dalsze opóźnianie – ponad trzy lata po referendum w 2016 roku - byłoby bezcelowe i kosztowne.",,
Marek Jakubiak: Głosowanie Rady Warszawy 13 grudnia to prowokacja,"– Źle się stało. Osoby, które przyczyniły się do zniewolenia Polski, powinny zniknąć z nazw ulic. Powinniśmy znaleźć sposób, aby upamiętnić te osoby, które faktycznie zasługują na te nazwy – powiedział na antenie TVP Info Jerzy Meysztowicz z PO-KO. Niezrzeszony poseł Marek Jakubiak stwierdził, że „głosowanie Rady Warszawy 13 grudnia to prowokacja”.","Jerzy Meysztowicz stwierdził, że Warszawa powinna skorzystać z pomysłu, który od lat wykorzystują radni Krakowa, z którego pochodzi były poseł Nowoczesnej. – Powinniśmy szukać nowych miejsc - rond, ulic, placów - tak, żeby nie wzbudzać kontrowersji i upamiętnić te osoby – powiedział. – Nie mam z tym problemu, żeby w Warszawie była ulica Lecha Kaczyńskiego – dodał Meysztowicz. Dla Marka Jakubiaka, posła niezrzeszonego, głosowanie Rady Warszawy nad zmianą nazw ulic akurat 13 grudnia, to celowe działanie. – Głosowanie Rady Warszawy nad zmianą nazw ulic akurat 13 grudnia to prowokacja. Nie wierzę w cuda, oni muszą wiedzieć co to oznacza – zaznaczył.– Jestem bardzo mocno zdziwiony – dodał były członek Kukiz'15.",,
Leszek Miller i Beata Kempa w porannej publicystyce TVP,"Zapraszamy do spędzenia poranka z Telewizją Polską. W „Gościu Poranka” w TVP Info o godz. 7.45 Adrian Klarenbach porozmawia z byłym premierem Leszkiem Millerem. Z kolei gościem „Polityki przy kawie” o godz. 8.15 będzie Beata Kempa, szefowa Kancelarii Prezesa Rady Ministrów. Rozmowę prowadzi Krzysztof Grzybowski.",,,
"Rosjanie zatopili strategiczną jednostkę pływającą, tyle że... własną","Pływający dok PD-50 – jeden z największych na świecie i największy w Rosji – należący do stoczni remontowej Zwiezdoczka w Murmańsku, zatonął podczas remontu jedynego rosyjskiego lotniskowca „Admirał Kuzniecow”. Oznacza to, że Rosjanie stracili możliwość remontowania swoich niszczycieli, krążowników czy lodołamaczy o napędzie jądrowym.","Jak informuje agencja „Nowosti”, w nocy nastąpiła przerwa w dostawie prądu, w wyniku czego zawory doku otworzyły się, a on sam nabrał wody i zatonął. W doku w tym czasie znajdował się remontowany lotniskowiec, zanim udało się go odholować, przewracający się żuraw uszkodził pokład okrętu. W trakcie wypadku, jak podała gubernator obwodu murmańskiego, Marina Kowtun, jedna osoba zaginęła bez wieści.Dok pływający PD-50 został zbudowany w 1980 r. w Szwecji, ma 135,5 tys. ton wyporności standardowej, 216 tys. t wyporności pełnej i 330 metrów długości. Był jedyną tego typu jednostką pływającą w Rosji, media branżowe wskazują, że tamtejsza flota straciła w wyniku katastrofy możliwość remontu swoich najważniejszych jednostek. Naprawiany w Murmańsku lotniskowiec „Admirał Kuzniecow” w 2016 r. operował na Morzu Śródziemnym demonstrując w ten sposób zaangażowanie Moskwy w konflikt w Syrii. Często dochodziło na nim do awarii, między innymi w ciągu dwudziestu dni podczas lądowania na pokładzie lotniskowca doszło do utraty dwóch samolotów. Zdaniem komentatorów przyczyną była niemożność osiągnięcia przez okręt pełnej mocy. Lotniskowiec w czasie lądowania powinien płynąć całą naprzód w kierunku lotu lądującego samolotu zmniejszając różnicę prędkości między samolotem a statkiem, którą to różnicę samolot musi zredukować do zera na pokładzie.",,
Orędzie prezydenta Andrzeja Dudy w Telewizji Polskiej,O godzinie 20.00 w TVP1 wyemitowane zostanie orędzie prezydenta RP Andrzeja Dudy.,"Tuż po „Wiadomościach” w TVP1 będzie można obejrzeć prezydenckie orędzie, w którym Andrzej Duda odniesie się do zawetowanej przez niego ustawy o Sądzie Najwyższym i KRS. – Zdecydowałem o zawetowaniu ustawy o Sądzie Najwyższym i Krajowej Radzie Sądownictwa – oświadczył w poniedziałek prezydent Andrzej Duda. Zaznaczył, że zmiany w sądownictwie są potrzebne, ale nie zgadza się z pomysłem wzmocnienia władzy prokuratora generalnego nad Sądem Najwyższym.",,
UE składa skargę do Światowej Organizacji Handlu ws. amerykańskich ceł,"Unia Europejska złożyła skargę do Światowej Organizacji Handlu na Stany Zjednoczone po wprowadzeniu przez ten kraj ceł na aluminium i stal. Wcześniej na konferencji prasowej w Brukseli komisarz unijna do spraw handlu powiedziała, że należy sprawdzić legalność nowych opłat.","Cecilia Malmström podkreślała, że protekcjonizm nigdy nie może być rozwiązaniem. Jak mówiła: będzie szkodził rynkowi pracy w UE, ale również w Stanach Zjednoczonych. – To bardzo niefortunne rozwiązanie, które spowoduje wiele szkód w przemyśle stali i aluminium – powiedziała unijna komisarz. Dodała, że motywacja, na którą powołują się Amerykanie, czyli bezpieczeństwo wewnętrzne, nie jest właściwa. – To jest czysty protekcjonizm. Eksport europejskiej stali i aluminium do USA nie może być widziany jako zagrożenie dla ich wewnętrznego bezpieczeństwa. To nieszczęśliwe rozwiązanie, ponieważ osłabi relacje transatlantyckie i wzmacnia ryzyko wstrząsów na globalnym rynku – zaznaczyła Cecilia Malmström. O 6:00 rano czasu polskiego weszły w życie amerykańskie cła ochronne na stal i aluminium z Europy, Kanady i Meksyku. Według Białego Domu mają one chronić amerykańskich producentów przed nadprodukcją tych surowców na świecie. Kraje objęte cłami zapowiedziały kroki odwetowe. Od dziś stal importowana do USA z Unii Europejskiej, Kanady i Meksyku będzie obłożona 25-procentowym cłem. W przypadku aluminium stawka wynosi 10%. Amerykanie uzasadniają wprowadzenie ceł względami bezpieczeństwa narodowego.",,
NATO nie ma wątpliwości: Rosja wciąż wspiera separatystów na Ukrainie,"Rosja poważnie narusza porozumienie o zawieszeniu broni
na wschodzie Ukrainy, przemieszczając przez otwartą granicę
rosyjsko-ukraińską wojsko i sprzęt – podał „Frankfurter Allgemeine
Sonntagszeitung”, powołując się na przedstawiciela NATO.","– Obserwujemy nadal rosyjskie wsparcie dla separatystów w postaci uzbrojenia, oddziałów i szkolenia. Rosja przemieszcza przez otwartą granicę z Ukrainą tami z powrotem oddziały i uzbrojenie –  powiedział „FAS” przedstawiciel SojuszuPółnocnoatlantyckiego.„FAS” jest niedzielnym wydaniem dziennika „Frankfurter Allgemeine Zeitung”. Materiał o Ukrainie ukazał się w sobotę wieczorem w internetowym wydaniugazety. Czołgi, pojazdy, artyleria Dostarczane przez Rosjan uzbrojenie składa się z czołgów, pojazdówopancerzonych, artylerii i systemów obrony przeciwlotniczej. PrzedstawicielNATO podkreślił, że Rosja przekazała też nowoczesne czołgi T-80 i T-90.Separatyści dysponują obecnie większą ilością rosyjskiej broni niż przedtem,co jest niezgodne z porozumieniem z Mińska. Jak zaznacza gazeta, NATO nie uczestniczy w spekulacjach co do zamiarów separatystów. Sojusz uważa jednak, że ewentualne rozszerzenie kontrolowanego przez nich obszaru jest nie dozaakceptowania. Porozumienie z MińskaW obecności przywódców Niemiec, Francji, Rosji i Ukrainy 12 lutego w Mińskuuzgodniono zawarcie rozejmu pomiędzy ukraińskimi siłami rządowymi aprorosyjskimi separatystami w Donbasie. W poniedziałek w Berlinie ministrowiespraw zagranicznych czterech krajów będą dyskutować o realizacjiporozumienia.",,
Dziennikarz „Gazety Wyborczej” brutalnie pobity. Trafił do szpitala,"Dziennikarz i wicenaczelny „Gazety Wyborczej” Piotr Stasiński został brutalnie pobity i trafił do szpitala – informuje portal niezależna.pl. Sprawcami napaści mieli być Azjaci. Wszystko wydarzyło się w noc sylwestrową, lecz oficjalne zawiadomienie o przestępstwie złożono dopiero tydzień później.","Jak pisze portal, do zdarzenia doszło 31 grudnia w małej miejscowości na terenie gminy Lesznowola, w okolicach Wólki Kosowskiej.  Piotr Stasiński miał zwrócić uwagę grupie Azjatów – jak się okazało obywateli Wietnamu – na ich „niestosowne zachowanie”, a ci otoczyli go i dotkliwie pobili. Mężczyzna z poważnymi obrażeniami został przewieziony do szpitala.  Rzecznik policji w Piasecznie potwierdził ustalenia portalu. – Mogę jedynie potwierdzić, że takie zdarzenie miało miejsce – powiedział nadkom. Jarosław Sawicki. Nie wiadomo dokładnie, co wywołało reakcję dziennikarza ani, co powiedział on napastnikom – zaznacza portal.  Oficjalne zawiadomienie o pobiciu wpłynęło na policję w Lesznowoli dopiero 7 stycznia, tydzień po zdarzeniu.",,
Tak się pokonuje barierę dźwięku. NASA opublikowała fascynujące zdjęcie,"Naukowcom z NASA udało się uchwycić na fotografii fale uderzeniową, która powstaje przy przekroczeniu bariery dźwięku przez samolot. Zdjęcia odrzutowców szkoleniowych T-38 można było wykonać dzięki technologii, której opracowanie zajęło ponad 10 lat.","Na zdjęciach udostępnionych przez NASA widać dwa samoloty szkolno-treningowe Northtrop T-38 Talon Sił Powietrznych Stanów Zjednoczonych, które wystartowały z bazy Edwards w stanie Kalifornia. Maszyny lecą w odległości zaledwie dziewięciu metrów od siebie.Na zdjęciach dokładnie widać wytwarzane fale uderzeniowe, które rozchodzą się szybciej niż dźwięk i w których następuje gwałtowny wzrost ciśnienia. – Nigdy nie myśleliśmy, że to może być tak wyraźne, tak piękne – stwierdził James Heineck, fizyk z Centrum Badawczego imienia Josepha Amesa NASA.Fotografie wykonano z pokładu samolotu B-200 King Air, który leciał około 600 metrów nad parą T-38. Cała operacja musiała być doskonale skoordynowana. – Możemy zobaczyć dzięki temu szczegóły fizyczne, których – jak myślę – nie widział nikt wcześniej – przyznał Dan Banks, inżynier z Centrum Badań Lotu imienia Neila A. Armstronga.",,
Niemieccy aktywiści LGBT przyjadą do Polski. „Musimy się liczyć z przemocą”,"W sobotę w Szczecinie odbędzie się Marsz Równości wraz z imprezami towarzyszącymi. Lider niemieckiej organizacji Voices4Berlin Kevin Junk zaapelował do berlińczyków, by przyjechali do Polski wesprzeć demonstrujących. Przyznał, że spodziewa się „przemocy”.","W rozmowie z dziennikiem „Die Tageszeitung” Junk ocenił, że Polska staje się „coraz bardziej konserwatywna”. Razem z innymi aktywistami LGBT i osobami, które odpowiedzą na jego apel, chce jechać do Szczecina, żeby wspierać dyskryminowane osoby w Polsce.– Berlin jest stolicą ruchu queer. Nasza społeczność działa lokalnie, ale jest aktywna globalnie również dzięki internetowi. Idea granic nie jest dla nas ważna. Wszyscy mamy doświadczenia związane z dyskryminacją i chcemy wspierać naszych towarzyszy – wyjaśnił. Wskazał, że inicjatywa jest odpowiedzią na apel organizatorów szczecińskiego Marszu Równości.Junk wyraził niezadowolenie z ostatniej parady Christopher Street Day w Berlinie. – To skomercjalizowane wydarzenie, na którym muskularni mężczyźni prężą się na ulicy i propagują ideę różnorodności seksualnej, która jest całkowicie pozbawiona jakiejkolwiek postawy politycznej – ocenił. Tej imprezie przeciwstawił marsz w Szczecinie. – My jesteśmy grupą polityczną. Nie jedziemy tam, żeby pokazywać nasze ciała, ale by być jako ciało polityczne – przekonywał.",,
"Zabili, spalili, zbombardowali. „Mała zagłada” ujrzała światło dzienne","W Warszawie zaprezentowany został dokument o zagładzie wsi Sochy w czasie II wojny światowej. Film „Mała zagłada” w reżyserii Natalii Korynckiej-Gruz jest adaptacją książki Anny Janko pod tym samym tytułem. Ukazuje pacyfikację wsi Sochy na Zamojszczyźnie, gdzie na oczach dzieci Niemcy dokonali masakry mieszkańców, a wszystkie domy spalili i zbombardowali.","Bohaterką filmu jest Teresa Ferenc, matka Anny Janko, która jako dziewięcioletnia dziewczynka z młodszym rodzeństwem patrzyła na pożar wsi i śmierć rodziców. Reżyserka wyjaśnia, że film jest próbą skłonienia do refleksji nad tragedią ludności cywilnej w czasie II wojny światowej.Reżyserka tłumaczy, że jej film to rodzaj przypomnienia o wszystkich cywilnych ofiarach konfliktów i dodaje, że „powinniśmy pochylić się nad wszystkimi ofiarami, bez względu na to czy to jest nasza rodzinna historia”. Jak wyjaśnia, ten film  to również otwarcie dyskusji o pamięci o ofiarach, ponieważ mechanizm okrucieństwa i przemocy jest wspólny i powtarza się do teraz, „a ofiara zawsze pozostaje ofiarą i musi żyć z tą traumą”.             Autorka książki „Mała zagłada” Anna Janko podkreśliła, że reżyserce udało się przenieść ideę książki na ekran filmowy. Wyjaśniła, że zarówno książka jak i film mówią o tym, że „wojna towarzyszy człowiekowi od zawsze i nie umiemy się z niej wyzwolić. Wojna nie umiera nigdy, tylko zmienia mundury”.             Anna Janko tłumaczy, że pisząc książkę chciała upamiętnić ofiary masakry, jakiej dokonali Niemcy na mieszkańcach wsi Sochy. Jak wyjaśnia, ta zbrodnia towarzyszyła jej od dzieciństwa, o zagładzie opowiadała jej matka i kiedy dojrzała do tego, by opisać tragiczne losy mieszkańców wsi, rozpoczęła pracę nad książką.",,
Węgrzy uhonorowali św. Jana Pawła II. „Kluczowa postać swej epoki”,Pomnik z brązu przedstawiający św. Jana Pawła II został odsłonięty w mieście Szombathely na zachodzie Węgier przy granicy z Austrią – poinformowała agencja MTI. Ustawiono go przed kościołem salezjańskim.,"Figura przedstawiająca polskiego papieża, który prawą rękę opiera na pastorale, a lewą podnosi w geście błogosławieństwa, została zaprojektowana przez miejscowego artystę Gabora Veresa.Burmistrz Szombathely Tivadar Puskas podkreślił na uroczystości odsłonięcia pomnika, że św. Jan Paweł II był „kluczową postacią swej epoki, a jego działania zapisały się zarówno w historii Kościoła, jak i polityki”.„Przesłanie dla przyszłości”– Postawienie pomnika to przesłanie dla przyszłości i teraźniejszości. W ten sposób komunikujemy, że patrzymy na św. papieża Jana Pawła II i że wszystko, co reprezentował, jest zgodne z naszym sposobem myślenia i naszymi ideałami – oświadczył.Inicjatywa postawienia pomnika wyszła od radnego z ramienia rządzącego Fideszu, Ferenca Lendvaiego, który w ubiegłym roku z własnego wynagrodzenia przeznaczył na ten cel 500 tys. forintów (ok. 7 tys. zł). Rada miasta poparła jego propozycję i samorząd rozpisał przetarg na projekt pomnika.",,
Warszawa: wróciły tablice ku czci stalinowskiej formacji zbrojnej,"Komunistyczne nazwy ulic wracają na tablice stołecznego systemu informacji. Publicysta TVP Info Daniel Liszkiewicz opublikował nagranie, na którym robotnicy usuwają szyldy z nazwą ulicy Lecha Kaczyńskiego i przymocowują nowe, upamiętniające zbrojną formację stalinowskiej agentury w okupowanej Polsce, Armię Ludową.","Zgodnie z ustawą o zakazie propagowania komunizmu władze Warszawy miały obowiązek zmienić komunistyczne nazwy ulic, które nadal oficjalnie funkcjonowały. Gdy stołeczni radni nie wykonali tego obowiązku, zarządzenie zastępcze w trybie przewidzianym przez ustawę wydał wojewoda mazowiecki.  Wówczas rada Warszawy zaskarżyła to postanowienie do Wojewódzkiego Sądu Administracyjnego, który je uchylił. Zdaniem WSA po stronie wojewody „zabrakło staranności w prawidłowym uzasadnieniu zarządzenia” zaś przedstawiona w tej sprawie opinia Instytutu Pamięci Narodowej była „bardzo skrótowa”. W opinii IPN czytamy m. in., że „Gwardia Ludowa, na początku 1944 r. faktycznie przemianowana na Armię Ludową, została utworzona w 1942 r. jako zbrojne ramię stalinowskiej konspiracji PPR, ściśle podporządkowanej ośrodkom dowódczym w ZSRS. Była jej trzonem i podstawową częścią składową”. „Większość członków GL-AL po wojnie włączyła się w budowę struktur systemu stalinowskiego w Polsce – partii, Urzędów Bezpieczeństwa i Milicji Obywatelskiej. Wielu z nich w nowej roli stało się bezpośrednimi sprawcami zbrodni i represji wymierzonych w społeczeństwo oraz organizacje niepodległościowe” – przypomina IPN.  Wojewoda mazowiecki złożył kasację od wyroku WSA, który zarzucał mu brak „staranności w prawidłowym uzasadnieniu”, a Instytutowi Pamięci Narodowej wydanie „bardzo skrótowej opinii”, jednak kasację tę Naczelny Sąd Administracyjny odrzucił. Instytut Pamięci Narodowej wskazuje, że nawet w takim stanie prawnym radni samorządu mogą podjąć decyzję o usunięciu komunistycznych nazw ulic i placów.  Ulicę o nazwie „Armii Ludowej” wytyczono w czasach Bieruta. W latach siedemdziesiątych po jej śladzie zbudowano bezkolizyjną Trasę Łazienkowską. Nazwę „Aleja Armii Ludowej” nadano jej śródmiejskiemu odcinkowi, długości ok. 3 km.",,
Beata Kempa ws. uchodźców: „Bezpieczeństwo Polski i Polaków jest najważniejsze”,"– Stanowisko polskiego rządu i pani premier Beaty Szydło w sprawie uchodźców jest jasne od samego początku. Zostało również w ostatnim czasie i po tej groźbie pana Donalda Tuska wyartykułowane. W tej sprawie bezpieczeństwo Polski i Polaków jest najważniejsze. Przejmując stery rządu po PO, wtedy kiedy w sposób nieodpowiedzialny zgodziła się na politykę relokacji uchodźców w Polsce, powiedzieliśmy, że będziemy uczestniczyć w uszczelnianiu granic – mówiła w programie „Kwadrans polityczny” Beata Kempa, szefowa Kancelarii Prezesa Rady Ministrów. Odniosła się do wypowiedzi Donalda Tuska, że polski rząd wyłamuje się z europejskiej solidarności nie przyjmując uchodźców w ramach programu relokacji. Przewodniczący Rady Europejskiej dodał, że jest w stanie zrozumieć argumenty gabinetu Szydło, ale będzie się to wiązało z konsekwencjami.",,,
Minister rolnictwa: Ważne jest budowanie patriotyzmu gospodarczego,"Zwiększenie dochodów rolników poprzez wzmocnienie ich pozycji na rynku, bardziej zrównoważony rozwój rolnictwa chroniący środowisko, łagodzenie zmian klimatycznych – to zadania, które będzie realizował w nowej kadencji nominowany na ministra rolnictwa Jan Krzysztof Ardanowski.","W piątek po południu prezydent Andrzej Duda powoła nowy rząd Mateusza Morawieckiego i wręczy nominacje na ministrów. Ardanowski otrzyma ją po raz drugi, gdyż pełnił już tę funkcję przez 16 miesięcy w poprzednim gabinecie Morawieckiego.Ardanowski zapytany w TVP Info o program na najbliższe lata powiedział, że będzie kładł nacisk na zwiększanie dochodów rolniczych poprzez wzmocnienie pozycji rolników na rynku, by za swoje produkty uzyskiwali lepszą cenę, a także przez eliminowanie pośredników. – Potrzebna jest w tej sprawie duża aktywność rolników i organizacji rolniczych. Ważne jest też budowanie patriotyzmu gospodarczego i przekonywanie konsumentów do rodzimych produktów i eliminowanie patologii na rynku, złego oznaczanie czy fałszowanie żywności – argumentował.Kolejnym zadaniem na najbliższą kadencję – jak mówił – będzie przekierowanie rolnictwa na rozwój bardziej przyjazny środowisku – np. rozwój rolnictwa ekologicznego, zwiększenia dobrostanu zwierząt. Z drugiej jednak strony nie można doprowadzić do sytuacji likwidacji hodowli zwierząt – wskazał. – Rolnictwo ma się rozwijać, zwiększać produkcję, bo na świecie jest zapotrzebowanie na żywność – 2,5 mld ludzi głoduje – i takie kraje jak Polska, o przyzwoitych warunkach dla rolnictwa, muszą także wziąć na siebie odpowiedzialność za wyżywienie świata – tłumaczył.",,
„Reformowanie wymiaru sprawiedliwości to wewnętrzna sprawa Polski”,"Należy mieć nadzieję, że Trybunał Sprawiedliwości w Luksemburgu stanie na stanowisku traktatowym, bo reformowanie wymiaru sprawiedliwości to wewnętrzna sprawa Polski jako państwa członkowskiego UE – podkreślił w rozmowie z „Naszym Dziennikiem” poseł PiS Marek Ast, przewodniczący sejmowej Komisji Ustawodawczej.","Na początku sierpnia Sąd Najwyższy wystosował pięć pytań prejudycjalnych do TSUE i zawiesił stosowanie trzech artykułów ustawy o SN określających zasady przechodzenia sędziów tego sądu w stan spoczynku. W ocenie Asta „cała sprawa ma wyłącznie polityczny charakter”.– Wygląda to tak, jakby Trybunał Sprawiedliwości Unii Europejskiej ścigał się z Krajową Radą Sądownictwa o to, kto będzie pierwszy – czy Trybunał jako pierwszy wyda swoje orzeczenie, czy KRS jako pierwsza zakończy proces opiniowania kandydatów na sędziów do czterech izb Sądu Najwyższego – powiedział poseł. – Na razie mamy początek procedury, ale nie wiemy, jaki będzie wynik tego postępowania – przyznał.– Oczywiście należy mieć nadzieję, że Trybunał Sprawiedliwości w Luksemburgu ostatecznie stanie na stanowisku traktatowym, bo reformowanie państwa, reformowanie wymiaru sprawiedliwości jest to wyłącznie wewnętrzna sprawa Polski jako państwa członkowskiego Unii Europejskiej – zaznaczył Ast.",,
Pióro Nadziei dla Katarzyny Kwiatkowskiej,Pióro Nadziei – nagrodę Amnesty International za najlepszy tekst o prawach człowieka otrzymała w tym roku Katarzyna Kwiatkowska za artykuł na temat kary śmierci na Białorusi. Uroczystość odbyła się w ramach 27. Warszawskiego Festiwalu Filmowego.,"Zwycięski tekst – wywiad z byłym szefem więzienia w Mińsku Olegiem Ałkajewem zatytułowany „Na strzał trzeba czekać”, ukazał się w lipcu 2010 r. w „Dużym Formacie”, magazynie „Gazety Wyborczej”. Na konkurs nadesłano 35 tekstów. Tegorocznego laureata nagrody wyłoniło jury w składzie: Anna Laszuk, Ewa Siedlecka, prof. Roman Wieruszewski, Max Cegielski oraz prezes Stowarzyszenia Amnesty International Mateusz Hładki.  Hładki uzasadniając wybór jury, powiedział, że wywiad Kwiatkowskiej „nie tylko porusza problem kary śmierci na Białorusi, ale jest również tekstem o uniwersalnych wartościach oraz o człowieczeństwie, charakteryzuje się ponadto rzetelnym warsztatem dziennikarskim”.Odbierając nagrodę, Kwiatkowska powiedziała, że podczas rozmowy z Ałkajewem zdziwiło ją przede wszystkim to, jak wiele współczucia ma dla ludzi skazanych na śmierć. Zwróciła też uwagę, że na Białorusi kara śmierci jest karą nie tylko dla skazanych, ale także dla ich rodzin, które nie są informowane ani kiedy odbędzie się egzekucja, ani gdzie ciała ich bliskich są pochowane. Jak oceniła, Ałkajew to człowiek niejednoznaczny. – Siedziałam z nim w kawiarni i rozmawiałam, a jednocześnie wiedziałam, że uczestniczył w egzekucjach ponad 100 osób – powiedziała. Zaznaczyła, że Ałkajew wyrażał duże współczucie dla skazanych. – Zwrócił na przykład uwagę, że siedząc w celi śmierci od roku do półtora, nie znając daty wyroku, zwierzęcieją ze strachu – relacjonowała.Wśród nominowanych do nagrody poza Kwiatkowską znaleźli się: Marta Konarzewska za „Jestem nauczycielką i jestem lesbijką”, Michał Staniul za „Producent Viagry zapłaci gigantyczne odszkodowania?” oraz Grzegorz Szymanik i Natalia Waloch za „Nigeria na prawo, Somalia na lewo”.W tym roku, z okazji 50-lecia Amnesty International, wręczono również nagrodę specjalną za całokształt pracy dziennikarskiej. Otrzymała ją Ewa Siedlecka, długoletnia dziennikarka „Gazety Wyborczej”. W poprzednich latach wśród wyróżnionych Piórem Nadziei byli: Andrzej Goszczyński, Witold Szabłowski, Magdalena Grzebałkowska, Krystyna Kurczab-Redlich, Natalia Bloch, Maria Kruczkowska, Tomasz Kwaśniewski, Jacek Żakowski, Bartek Dobroch, Joanna Podgórska i Agnieszka Fiedorowicz. Uroczystość wręczenia nagrody Pióro Nadziei 2011 odbyła się w ostatnim dniu 27. Warszawskiego Festiwalu Filmowego, towarzyszył jej pokaz filmu „To nie jest film” o Jafarze Panahim, irańskim reżyserze przybywającym w areszcie domowym.",,
Podejrzana przesyłka w Sądzie Apelacyjnym w Warszawie,Do Komendy Miejskiej Państwowej Straży Pożarnej w Warszawie wpłynęło zgłoszenie o podejrzanej przesyłce znajdującej się w Sądzie Apelacyjnym przy placu Krasińskich. Na miejsce przyjechało kilka zastępów straży i policja; po sprawdzeniu przesyłki alarm został odwołany. Informację o zdarzeniu otrzymaliśmy na platformę TWOJE INFO.,"Jak przekazało portalowi biuro rzecznika prasowego Sądu Apelacyjnego, na biuro podawcze sądu przyszła podejrzana przesyłka, miała to być sproszkowana substancja. Około godz. 10 zawiadomiono służby, na miejsce przyjechała policja i straż pożarna, która po sprawdzeniu przesyłki odwołała alarm. Nie zarządzono ewakuacji budynku.",,
Niemcy planowali zagładę Warszawy. Dokumenty wystawiono na portalu aukcyjnym,"Dokumenty odnalezione na portalu aukcyjnym i sprowadzone właśnie do Polski rzucają nowe światło na to, w jaki sposób Trzecia Rzesza dokonała zniszczenia stolicy w czasie II wojny światowej – podaje „Dziennik Gazeta Prawna”.","Zbiory, opatrzone niemieckim napisem „Geheim” – „tajne”, zawierają dziesiątki stron niemieckiej dokumentacji – archiwalne zdjęcia, tabele i statystyki dotyczące Warszawy. Zdaniem historyków, którzy właśnie zaczęli je analizować, mogą ukazać nieznane dotąd fakty dotyczące nazistowskiej taktyki wojennej.  „A przede wszystkim to, jak bezwzględną i systematyczną taktykę eksterminacji przyjęto w przypadku stolicy Polski” – informuje „DGP”. Dokumenty zostały wystawione na sprzedaż na portalu aukcyjnym eBay przez obywatela Niemiec. Paczkę nadano z miejscowości Ilmenau w Turyngii, na terenach dawnej NRD. Zdaniem historyków zbiór dokumentów to „praktyczny poradnik”, jak sparaliżować i zniszczyć wielką metropolię – czytamy w artykule.",,
Będzie kampus dla Akademii Muzycznej w Bydgoszczy. Podpisano promesę,Wicepremier Piotr Gliński podpisał promesę na przekazanie 290 mln zł na budowę kampusu Akademii Muzycznej w Bydgoszczy. Informację przekazał minister Łukasz Schreiber. Środki na budowę znajdą się w przygotowywanym przez rząd Wieloletnim Planie Finansowym Państwa.,"Nowy kampus Akademii Muzycznej to jedna z najbardziej oczekiwanych inwestycji w Bydgoszczy.  O pieniądzach na budowę nowego budynku mówił we wrześniu wicepremier Piotr Gliński.  – Minister finansów zgodził się na wprowadzenie do budżetu na rok przyszły 52 mln złotych na tę inwestycję. Czyli mamy to, co jest najważniejsze – mówił Gliński.  Pierwsze 52 miliony na rozpoczęcie budowy mają zostać przekazane w tym roku. Kolejne – w kolejnych latach.  W sumie to 290 milionów złotych. Pieniądze z budżetu państwa gwarantuje promesa, podpisana przez wicepremiera Glińskiego.  – Premier Gliński podpisał promesę na 290 mln zł na Akademię Muzyczną w Bydgoszczy. Ona trafi do rektora. To oznacza gwarancję pieniędzy. Wieloletni plan finansowy jest na poziomie uzgodnieniowo-legislacyjnym. Jak zaznaczałem, kwiecień to jest ten moment, w którym zostanie przyjęty – mówił szef Komitetu Stałego Rady Ministrów Łukasz Schreiber.   Minister Schreiber podpisanie takiej promesy zapowiedział na antenie TVP Bydgoszcz w programie „Rozmowie dnia”.   Nowoczesny kampus Akademii Muzycznej ma powstać w trójkącie między ulicami: Gdańską, Kamienną i Chodkiewicza. Uczelnia będzie mieściła się w jednym budynku. Obecnie jest rozlokowana w siedmiu różnych miejscach. Są to zabytkowe obiekty, które zostały przystosowane do potrzeb Akademii.",,
Czy wkrótce zabraknie małej czarnej? Naukowcy wyłożyli kawę na ławę,"Na świecie może zabraknąć kawy. Takie wyniki przynoszą najnowsze badania naukowców. Powody to rosnące spożycie kawy, a także zmiany klimatyczne. Według badań opublikowanych w amerykańskim piśmie „Science Advances” 60 procent spośród wszystkich 120 znanych na świecie gatunków kawowca jest zagrożonych wyginięciem.","W większości chodzi o drzewa rosnące w naturalnym otoczeniu. Według naukowców to właśnie te rośliny mają największe znaczenie dla upraw kawy. Jeden z autorów opracowania twierdzi, że gdyby nie kawowce rosnące „na wolności”, na świecie byłoby znacznie mniej kawy niż obecnie. Autorzy raportu twierdzą, że stosowane obecnie na świecie środki prewencyjne nie wystarczą, by zapobiec wyginięciu niektórych gatunków kawowca. Według tych danych 28 procent dzikich gatunków znajduje się na terenach, które nie są w żaden sposób chronione, a zaledwie połowa takich gatunków ma zabezpieczenie w postaci nasion w specjalnych bankach.",,
Papież Franciszek: Prostytucja to choroba ludzkości,"Papież Franciszek nazwał prostytucję „chorobą ludzkości”. We wstępie do wydanej we Włoszech książki poprosił kobiety zmuszane do prostytucji o przebaczenie za traktowanie, jakie spotyka je także ze strony klientów, deklarujących się jako chrześcijanie.","Rzymski dziennik „La Repubblica” opublikował tekst przedmowy, jaką papież napisał do książki księdza Aldo Buonaiuto „Ukrzyżowane kobiety. Hańba handlu ludźmi opowiedziana na ulicy”. Autor działa we Wspólnocie imienia św. Jana XXIII, która od lat niesie pomoc byłym prostytutkom, głównie imigrantkom. Franciszek wspomniał swą wizytę w domu prowadzonym przez tę wspólnotę i wyznał: „Nie myślałem, że spotkam tam kobiety tak upokorzone, zrozpaczone i ciężko doświadczone. Naprawdę kobiety ukrzyżowane”. Papież podkreślił, że rozmawiając z kobietami, które były ofiarami handlu ludźmi i zmuszania do prostytucji poznał „ból, niesprawiedliwość i skutki wyzysku”. „Po wysłuchaniu poruszających i bardzo ludzkich opowieści biednych kobiet, także tych z dziećmi na rękach, poczułem silne pragnienie, niemal potrzebę poproszenia o przebaczenie za prawdziwe tortury doznane z winy klientów, z których wielu uważa się za chrześcijan” – dodał papież. Zaznaczył, że „żadna osoba nie może nigdy zostać wystawiona na sprzedaż” i stwierdził, że „świat przestępczy uczynił z tych kobiet niewyczerpane źródło nielegalnych i haniebnych zysków”. Franciszek wyraził opinię, że „bez zatrzymania tak wysokiego popytu ze strony klientów nie będzie można skutecznie zwalczyć wyzysku i upokarzania niewinnych osób”. „Wszelka forma prostytucji to zniewolenie, czyn przestępczy, obrzydliwy nawyk, który myli uprawianie miłości z rozładowaniem własnych instynktów poprzez torturowanie bezbronnej kobiety” – napisał papież. Prostytucję uznał za „ranę na zbiorowym sumieniu” i przejaw „patologicznej mentalności, zgodnie z którą kobieta jest wyzyskiwana, jakby była artykułem do użycia i wyrzucenia”. „To choroba ludzkości, błędny sposób myślenia o społeczeństwie” – zauważył Franciszek.",,
Wpłaciła grzywnę za o. Rydzyka; sprawę zbadają śledczy?,"Fundacja Wolnej Myśli złożyła do Prokuratury Okręgowej w Toruniu zawiadomienie o możliwości popełnienia wykroczenia przez Annę Sobecką (PiS), polegającego na zapłaceniu grzywny za dyrektora Radia Maryja, o. Tadeusza Rydzyka. Według Fundacji, doszło do poplecznictwa.","Anna Sobecka w poniedziałek poinformowała dziennikarzy, że wpłaciła za o. Rydzyka zł grzywnę orzeczoną przez sąd wraz kosztami sądowymi i komorniczymi, łącznie 4755 zł. Dyrektor Radia Maryja w zeszłym roku został ukarany grzywną za prowadzenie nielegalnej zbiórki pieniędzy.Rzecznik Prokuratury Okręgowej w Toruniu Artur Krauze powiedział we wtorek, że zawiadomienie wpłynęło drogą mailową; zostanie przekazane do rozpatrzenia komendantowi miejskiemu policji w Toruniu.Fundacja w zawiadomieniu wskazała, że poseł Sobecka dopuściła się wykroczenia. Zgodnie z art. 57 Kodeksu wykroczeń – kto nie będąc osobą najbliższą dla ukaranego uiszcza za niego grzywnę lub ofiaruje mu albo osobie dla niego najbliższej pieniądze na ten cel, podlega karze aresztu lub grzywny.„Czy posłowi wolno więcej? W zakresie łamania prawa wolno mu mniej, gdyż zachowaniu takiemu znacznie rzadziej można przypisać charakter znikomej szkodliwości społecznej. Stąd też wnoszę o zdecydowaną reakcję procesową oraz wystąpienie do marszałka Sejmu o uchylenie immunitetu. Immunitet nie może służyć do tego, aby chronić publiczne chlubienie się łamaniem prawa” – napisał w uzasadnieniu zawiadomienia prezes Fundacji Mariusz Agnosiewicz.Podkreślił, że doszło do wykroczenia – tzw. poplecznictwa.„Szeroko rozumiane poplecznictwo polega na próbie udaremnienia lub udaremnieniu celu i funkcji kary (...). Żadna kara z kodeksu karnego lub wykroczeń nie może być odbywana lub realizowana za inną osobę, gdyż stanowi to formę sabotażu wymiaru sprawiedliwości. Jeśli sabotażu tego dokonuje osoba z mandatem do współtworzenia prawa w Polsce, to jej działalność jest nadzwyczajnie demoralizująca dla społeczeństwa” – argumentował Agnosiewicz.– Oczywiście Fundacja ma prawo złożyć zawiadomienie o wykroczeniu. Ja postępowałam zgodnie z prawem. Nie mam obaw, że popełniłam wykroczenie – powiedziała poseł Sobecka.Dyrektor Radia Maryja został ukarany grzywną za wykroczenie, polegające na prowadzeniu nielegalnej zbiórki pieniędzy na finansowanie Telewizji Trwam, Wyższej Szkoły Kultury Społecznej i Medialnej oraz wierceń geotermalnych realizowanych przez Fundację Lux Veritatis. Wyrok w pierwszej instancji zapadł 11 lutego 2011 r., a 17 czerwca 2011 r. został utrzymany w mocy przez sąd drugiej instancji.Przed kilkoma dniami komornik poinformował sąd, że ściągnięcie grzywny i kosztów sądowych może być trudne gdyż o. Rydzyk przez miesiąc nie obierał wezwań, nie udało się też ustalić, czy posiada jakiś majątek.",,
Minister Wąsik: Jakuba R. nikt do warszawskiego ratusza nie wsadził,Jakub R. nie był przez nikogo wsadzony nas stanowisko w Biurze Gospodarki Nieruchomościami i jesteśmy w stanie to udowodnić – powiedział zastępca ministra koordynatora służb specjalnych Maciej Wąsik.,"Przed komisją weryfikacyjną zeznawał adwokat Robert Nowaczyk; mówił m.in., że były wiceszef stołecznego Biura Gospodarki Nieruchomościami Jakub R. powiedział mu, że został zatrudniony w ratuszu, aby załatwić sprawę nieruchomości przy ul. Srebrnej 16.Według niego R. powiedział mu również, że systematycznie spotykał się m.in. z obecnym zastępcą ministra koordynatora służb specjalnych Maciejem Wąsikiem (w latach 2006-09 zastępcą szefa CBA) i obecnym szefem CBA Ernestem Bejdą (w latach 2006-09 zastępcą szefa CBA). – Samo zatrudnienie pana R. polegało na tym, że chyba pan Wąsik rekomendował pana R. – powiedział Nowaczyk.Wąsik pytany w telewizji wPolsce.pl, kto załatwił pracę w BGN Jakubowi R. zapewnił, że „nikt nie załatwiał pracy Jakubowi R.”. – Ta sprawa została wyjaśniona przez prokuraturę, która udowodniła, że nikt nie „wsadzał” Jakuba R. do BGN, że on sam załatwił sobie tam pracę, znając ówczesnego dyrektora BGN – powiedział Wąsik.– Jakub R. nie był przez nikogo „wsadzony” do BGN i jesteśmy w stanie to udowodnić – powiedział Wąsik.Stwierdził, że „sprawa ta jest oparta na nieprawdzie”. – Myślę, że prokuratura ma dowody, które o tym świadczą. Nowaczyk wykorzystał sytuację ogromnego ataku medialnego „Gazety Wyborczej” na Jarosława Kaczyńskiego, żeby się pod to podpiąć i żeby podgrzać tę sprawę – powiedział Wąsik.",,
Rozmowy ws. Brexitu mogą się odwlec? „Wlk. Brytania potrzebuje czasu”,"Nowa premier Wielkiej Brytanii Theresa May powiedziała w czwartek szefowi Komisji Europejskiej Jean-Claude'owi Junckerowi, że ma nadzieję na pozytywne rozmowy z Unią Europejską w sprawie opuszczenia Wspólnoty, ale potrzebuje czasu na ich przygotowanie.","Informację taką przekazała rzeczniczka May po rozmowie obojga polityków. Dodała, że Theresa May podtrzymuje desygnowanie Juliana Kinga na nowego brytyjskiego komisarza UE. Ma on zastąpić Jonathana Hilla, który podał się do dymisji po czerwcowym referendum ws. wyjścia Wielkiej Brytanii z Unii Europejskiej. W telefonicznej rozmowie z Junckerem May zapewniła, że Wielka Brytania zamierza kontynuować bliską współpracę z Komisją Europejską.",,
Trwa chaos na Ukrainie. Hrojsman odmawia przyjęcia teki premiera,"Rozmowy o nowym rządzie na Ukrainie zostały wstrzymane. Przewodniczący parlamentu Wołodymyr Hrojsman odmawia objęcia stanowiska premiera – poinformowały w poniedziałek wieczorem media, powołując się na uczestników negocjacji.","Hrojsman miał odmówić kierowania rządem po rozmowie z prezydentem Petrem Poroszenką i premierem Arsenijem Jaceniukiem, który we wtorek ma złożyć przed parlamentem dymisję. – Nie ma porozumienia odnośnie do kandydatów na ministrów – poinformował na Facebooku deputowany prezydenckiego Bloku Poroszenki Mustafa Najem.– Hrojsmanowi narzucani są (w składzie przyszłego rządu) ludzie, z którymi nie on chce pracować – powiedział anonimowy rozmówca z Bloku Poroszenki, cytowany przez agencję Interfax-Ukraina. Jeszcze w poniedziałek przed południem Hrojsman ogłosił, że ma już listę kandydatów do tek ministerialnych w swoim rządzie. Gabinet będzie reformatorski i doprowadzi do odrodzenia wzrostu gospodarczego - zapewnił. Polityk nie ujawnił nazwisk kandydatów na ministrów, jednak zadeklarował, że nowy rząd utrzyma kurs proeuropejski i będzie intensywnie pracował nad reformami. – Potrafię pracować 24 godziny na dobę. Udowodniłem to już nieraz – podkreślił.  Dymisja Jaceniuka Premier Jaceniuk zdecydował się podać do dymisji, gdyż dwa miesiące temu stracił poparcie w parlamencie. Było to następstwem krytyki za zbyt powolne reformy i brak postępów w walce z korupcją. Jaceniuk oświadczył jednocześnie w niedzielę, że jego partia Front Ludowy nie opuści prozachodniej koalicji, którą tworzy z Blokiem Poroszenki.",,
Czy warto inwestować w bloki z wielkiej płyty? UE dała pół miliarda złotych dla Dolnego Śląska,"Budynki z wielkiej płyty na Dolnym Śląsku ratuje Unia Europejska. Dała pół miliarda złotych na ich ocieplenie. Ale czy jest sens inwestować w budynki, o których mówiło się, że to budowlana prowizorka?","Powstawały w każdym mieście. Bloki z wielkiej płyty w latach 60., 70. i 80. były chlubą budowniczych.  Trwały nawet swego rodzaju wyścigi – kto wybuduje więcej i szybciej.  W tym tempie nie udało się uniknąć mankamentów. Jakość wykonania schodziła na drugi plan. Efekt to m.in. słaba izolacja akustyczna i termiczna, czyli za głośno i za zimno.   Kiedy jedna z wrocławskich spółdzielni mieszkaniowych zleciła prześwietlenie betonowych płyt kamerą termowizyjną, wyniki zaskoczyły wszystkich.  – Okazało się, że wiele ścian nie ma wewnątrz w  ogóle ocieplenia  – mówi Józef Śnieżek,  prezes spółdzielni.  Ściany zewnętrzne są natomiast tak cienkie, że czasem to zaledwie sześć centymetrów.   Największym problemem skorodowane elementy    Konstruktorzy przewidywali, że  bloki mają wytrzymać kilkadziesiąt lat. Chociaż obecnie okazuje się, że  więcej.  – To może być 100, 200, albo 250 lat mimo, że  czarne prognozy mówią o 40 – mówi architekt  Kacper Gronkiewicz. Największy problem to stalowe elementy łączące płyty, czyli tzw. wieszaki, które mogą korodować.  – Jeżeli taki budynek jest pokryty warstwą  termoizolacji, to korozja nie postępuje  – wyjaśnia  Gronkiewicz.  – W instrukcjach, które były podawane,  określano, że ich trwałość określa się na 60  lat, ale to tylko dotyczyło jednego elementu  – podkreśla dr inż. Michał Wójtowicz, kierownik Instytutu Techniki Budowlanej.  Na którym jednak opiera się cała konstrukcja.    Jak się okazuje, ocieplanie budynku może więc nie tylko poprawić jakość życia mieszkańców, ale i przedłużyć żywot bloków z wielkiej płyty.",,
20 tys. osób oczekiwanych na Europejskim Spotkaniu Młodych,"We Wrocławiu rozpoczyna się w sobotę 42. Europejskie Spotkanie Młodych, organizowane przez Wspólnotę z Taizé. Potrwa do 1 stycznia 2020 roku. Weźmie w nim udział ponad 20 tysięcy młodych ludzi z 70 krajów.","Uczestnicy będą modlili się o pokój na świecie i pojednanie między ludźmi. Poprzez śpiew, rozmowy z braćmi oraz wymianę myśli w małych grupach, mogą pogłębić wiarę i znaleźć odpowiedzi na nurtujące ich pytania. Poznają też problemy, którymi żyją lokalne Kościoły.    Spotkania te, nazwane „Pielgrzymką zaufania przez Ziemię”, zapoczątkował pod koniec lat 70. XX wieku brat Roger, założyciel Ekumenicznej Wspólnoty z Taizé. Tegorocznemu, 42. już zgromadzeniu, towarzyszy hasło „Zawsze w drodze. Nigdy nie wykorzenieni”.    Młodzi ludzie są przyjmowani przez parafie, wspólnoty i mieszkańców. Organizatorzy spotkania we Wrocławiu spodziewają się 10 tysięcy Polaków oraz podobnej liczby osób z zagranicy, w tym przedstawicieli różnych kontynentów. Ekumeniczna Wspólnota z Taizé  Wspólnota z Taizé organizuje Europejskie Spotkania Młodych od 1978 roku w różnych miastach Europy. Czterokrotnie odbyły się one w Polsce: dwa razy we Wrocławiu oraz w Poznaniu i Warszawie. Hiszpania gościła młodych ludzi już pięć razy, ostatnio w 2018 roku w Madrycie. W sumie młodzi chrześcijanie odwiedzili dotychczas 16 miast europejskich.   Ekumeniczna Wspólnota z Taizé powstała w 1940 roku we francuskiej Burgundii. Jej założycielem był brat Roger, który w 2005 roku został zamordowany podczas odprawiania nabożeństwa. Od tego czasu zwierzchnikiem wspólnoty jest brat Alois, pochodzący z Niemiec. Wspólnota z Taizé należy do najliczniej odwiedzanych ośrodków życia chrześcijańskiego na świecie.",,
"„PiS proponuje konkretne reformy, a Platforma i Nowoczesna – zjednoczenie”","– Nie mam wątpliwości co do zbilansowanie się tych działań – tak prof. Zbigniew Krysiak ocenił w programie „Gość Wiadomości” nowe projekty rządu, przedstawione podczas sobotniej konwencji PiS-u. – Z punktu widzenia wyborcy, to wygląda tak: PiS proponuje konkretne reformy, a Platforma i Nowoczesna – zjednoczenie – w ten sposób z kolei prof. Norbert Maliszewski porównał zjazd partii rządzącej i dwóch partii opozycyjnych.","– Na przykład obniżenie podatku CIT z 15 do 9 proc. może oddziaływać w następujący sposób: redukcja podatków pójdzie na inwestycje. Z drugiej strony może to stworzyć taką sytuację, że działalność jednoosobowa, osoby fizycznej może być zamieniana na spółki prawa handlowego. To jest pożądany efekt, który jest procesem tworzenia klasy średniej w Polsce – mówił prof. Krysiak, pytany o to, czy nowe programy PiS będzie można sfinansować. Prof. Maliszewski został poproszony o porównanie sobotniej konwencji PiS-u do zjazdu PO i Nowoczesnej, który odbył się tego samego dnia. – Z jednej strony mamy propozycje, które  ratują Polskę przed różnego rodzaju pułapkami – typu pułapka demograficzna, średniego rozwoju czy pułapka tego, że w Polsce nie ma klasy średniej, która ma pieniądze. I za tym idą konkretne propozycje – obniżenia ZUS-u obniżenie CIT-u, a także programy socjalne. Z drugiej strony mieliśmy coś, co Platforma i Nowoczesna robiła, to znaczy zajmowanie się same sobą. I Platforma dostała za to kartkę w 2015 roku. Z punktu widzenia wyborcy to wygląda tak: PiS proponuje konkretne reformy, a Platforma i Nowoczesna – zjednoczenie – ocenił gość TVP. Mateusz Morawiecki zapowiedział w sobotę na konwencji PiS kilka nowych projektów, w tym mniejszy ZUS dla małych firm, obniżenie CIT dla małych i średnich firm do 9 proc., wyprawkę w wysokości 300 zł dla uczniów, 23 mld zł na program dla seniorów Dostępność+, przeznaczenie 5 mld zł na stworzenie nowego funduszu dróg lokalnych. Premier zapowiedział również kompleksowy program dla rolników oraz dodatkową, minimalną emeryturę dla kobiet, które „osiągnąwszy wiek emerytalny nie mają minimalnej emerytury, a urodziły co najmniej czwórkę dzieci”. Podczas sobotniej mazowieckiej konwencji dwóch partii opozycyjnych poinformowano, że PO i Nowoczesna wystartują wspólnie w wyborach samorządowych do sejmików województw pod nazwą ""Platforma.Nowoczesna Koalicja Obywatelska"". – Jesteśmy zjednoczeni, tworzymy tutaj wspólnotę; ten rok musi być dla nas rokiem wyborczego zwycięstwa – mówił lider PO Grzegorz Schetyna.",,
Rywin skończył odsiadkę we własnym domu,"Producent filmowy jest już wolny. Karę odbywał w trybie dozoru elektronicznego we własnym domu.  Wyrok ośmiu miesięcy więzienia Rywin usłyszał w związku ze śledztwem w sprawie korupcji i fałszowania dokumentacji medycznej, co miało mu ułatwić uniknięcie odsiadki za pomoc w płatnej protekcji.","O sprawie pisze „Rzeczpospolita"" i przypomina, że producent filmowy za pomoc w płatnej protekcji ze strony nieustalonej grupy osób został skazany na dwa lata więzienia i 100 tys. zł grzywny. Karę pozbawienia wolności odbywał z przerwą w latach 2005–2006.Jednak to nie był koniec jego kłopotów z prawem. Czarne chmury zaczęły zbierać się nad jego głową w 2009 r. Rywin trafił do aresztu w związku ze śledztwem w sprawie korupcji i fałszowania dokumentacji medycznej, co miało służyć uniknięcią odsiadki za pomoc w płatnej protekcji.",,
„Minęły czasy naszej ciężkiej podziemnej pracy”. O czym pisała polska prasa 11 listopada 1918 roku,"W poniedziałek 11 listopada 1918 r. szpalty polskich gazet zapełniły się wzniosłymi manifestami i odezwami do narodu. Wiele uwagi – co zrozumiałe – poświęcono Józefowi Piłsudskiemu, którego jeden z dzienników uznał za żywy symbol idei narodowej jedności. Równie ważne były dla dziennikarzy wydarzenia o charakterze międzynarodowym, które wpłynęły na odzyskanie niepodległości przez nasz kraj.","10 listopada 1918 r. Józef Piłsudski  przyjechał pociągiem pospiesznym z Berlina do stolicy odrodzonej Polski. Dwa dni wcześniej został zwolniony z magdeburskiej twierdzy, w której więziono go od lipca 1917 r. Powrót komendanta do Warszawy był obszernie komentowany na łamach wielu polskich gazet. 11 listopada na drugiej stronie wydawanego w zaborze rosyjskim „Kurjera Warszawskiego” informowano o spotkaniach Piłsudskiego z różnymi delegacjami i o jego pobycie w pensjonacie przy ul. Moniuszki, gdzie zatrzymał się, by „wypocząć po trudach podróży, która wyczerpała i tak nadwyrężone długiem więzieniem jego siły”.   „Po raz trzeci wita mnie Warszawa”   Jak relacjonowała gazeta, przed budynkiem zaczęły się gromadzić tłumy oczekujące pojawienia się bohatera narodowego. W końcu Piłsudski miał ukazać się w balkonie pierwszego piętra, gdzie – nie kryjąc wzruszenia – wygłosił następujące przemówienie: „Obywatele! Bardzo dziękuję Wam za to przyjęcie tak serdeczne, któreście mi zgotowali. Po raz już trzeci wita mnie Warszawa, a wita mnie jako tego, który krew i życie swoje w każdej chwili Ojczyźnie i Ludowi oddać gotów”. Dzień po wypowiedzeniu przez Piłsudskiego tych słów Rada Regencyjna przekazała mu władzę wojskową. 14 listopada komendant został Naczelnikiem Państwa, a dwa dni później nadał depeszę notyfikującą państwom uczestniczącym w Wielkiej Wojnie powstanie niezawisłej Polski.Uwadze redaktorów nie uszły także burzliwe wydarzenia, do jakich doszło u jednego z byłych zaborców. Na czołówce „Kurjera” zamieszczono depeszę nadaną trzy dni wcześniej z Berlina przez korespondenta „Dziennika Poznańskiego”. Dziennikarz opisywał w niej przebieg niemieckiej rewolucji, która doprowadziła do abdykacji cesarza Wilhelma II Hohenzollerna.  Personifikacja idei jedności narodowej  11 listopada ukazało się również drugie, wieczorne wydanie „Kurjera”, w którym opublikowano m.in. artykuł o wielkich oczekiwaniach wobec komendanta. Autor tekstu podkreślił, że Piłsudski cieszy się w narodzie sporą popularnością, którą zawdzięcza przede wszystkim swoim zasługom z przeszłości. W artykule przekonywano, że społeczeństwo oczekuje od wojskowego, aby „wezwał naród do solidarnego skupienia się w pracy nad niesłychanemi zadaniami bieżącemi, aby wzajemne nieufności rozproszył, bratnie ręce połączył, wiarę narodu w samego siebie pokrzepił, ogółowi wystawił pierwszy obowiązek stworzenia Polski, zanim się ją urządzi wewnętrznie”. Wskazywano także źródła powszechnego zaufania do Piłsudskiego. „Jedno to świadomość, że on gotów jest poświęcić – jak powiedział wczoraj  i jak tego dowodził czynnie – krew i życie swoje służbie dla Ojczyzny. Drugie to wiara, że on potrafi szybko, jak żołnierz, zjednoczyć teraz do tej służby cały naród, bez różnicy klas i przekonań. Piłsudski stał się u nas personifikacją idei jedności narodowej” – można było przeczytać w „Kurjerze”. Dziennikarze spekulowali, że w najbliższych dniach Piłsudski może utworzyć Rząd Narodowy. Zwracano uwagę, że największą troską komendanta jest niedopuszczenie „do rozlewu krwi ani do ekscesów przy ustępowaniu żołnierzy niemieckich z Warszawy”. „Powrócił w chwili przełomowej”  Na łamach wydawanego w stolicy „Kurjera Porannego” zamieszczono z kolei obwieszczenie Komendy Naczelnej Polskiej Organizacji Wojskowej. „Minęły czasy naszej ciężkiej podziemnej pracy. Przetrwaliśmy je godnie i teraz wchodzimy w przyszłość świetlaną” – czytamy w odezwie.  Na kolejnych stronach gazety pisano: „Komendant powrócił! (…) Powrócił do stolicy, która czekała go z niecierpliwą tęsknotą. Powrócił w chwili przełomowej, w dniu, w którym ostatnia była już godzina na czyn i działanie”. Tymczasem wydawany w zaborze austriackim „Goniec Krakowski” opublikował na pierwszej stronie artykuł, w którym informowano, że Piłsudski powrócił do Warszawy i jest gotów uczestniczyć w gabinecie koalicyjnym. Na „jedynce”  krakowskiej gazety zamieszczono także depeszę Rady Regencyjnej o następującej treści: „Okupacya niemiecka przestała istnieć. Komendant Piłsudski przyjechał do Warszawy. Wzywamy wszystkich przedstawicieli stronnictw do Warszawy dla utworzenia rządu narodowego”. „Piłsudski uchroni od hańby naród polski”  Podniosła atmosfera związana z powrotem dowódcy I Brygady Legionów Polskich udzieliła się również redakcji „Gazety Łódzkiej”. Wydanie z 11 listopada otwierał artykuł, w którym podkreślano charyzmę wojskowego: „Nareszcie odetchnie naród! Józef Piłsudski powrócił z niewoli. Naród z oczekiwaniem czeka na Jego ważkie słowo. (...) Gdy polskie ziemie się jednoczą, miałżeby się naród rozdzielić? Mamy nadzieję, że Piłsudski uchroni od tej hańby naród polski, jego bowiem autorytet jest tak wielki wśród narodu, że co on zadecyduje, to nastąpić musi”. Oprócz tego na pierwszej stronie opublikowano manifest Tymczasowego Rządu Ludowego Ignacego Daszyńskiego, w którym wymieniono prawa obowiązujące cały naród polski. Na kolejnych stronach nie zabrakło też oczywiście doniesień o zakończeniu wojny oraz obszernych relacji z przebiegu niemieckiej rewolucji. Ciekawie przedstawiała się tutaj nota rządu niemieckiego do prezydenta Stanów Zjednoczonych. Berlin zadeklarował w niej, że przyjmuje warunki rozejmu, ale prosił jednocześnie, aby amerykański prezydent „przyczynił się u mocarstw koalicji o ich złagodzenie”. W numerze pojawiły się także niepokojące doniesienia z Rosji.  W komunikatach prasowych informowano o wydaniu przez bolszewików rozkazu aresztowania wszystkich poddanych obcych mocarstw (w tym pracowników niemieckiego konsulatu generalnego w Petersburgu) i o dekrecie komisarzy ludowych, na mocy którego miały zostać zlikwidowane duże firmy „rozporządzające zbiorowym kapitałem ponad 100 miljonów rubli”.  Wspomniano ponadto, że w piątek (a więc 8 listopada) wyjechał z Warszawy do Berlina generał gubernator Hans Hartwig von Beseler. Informacja ta okazała się jednak nieprawdziwa. W rzeczywistości Beseler opuścił polską stolicę dopiero 12 listopada.  Dłuższa droga do niepodległości  Zgoła inaczej wyglądały nagłówki prasowe na terenie dawnego zaboru pruskiego. 11 listopada w stolicy Wielkopolski nie wyszły dwa największe tytuły: „Dziennik Poznański” i „Kurier Poznański”. O ostatnich wydarzeniach polscy mieszkańcy miasta mogli przeczytać w numerach, które ukazały się następnego dnia. W gazetach dominowały doniesienia o wspomnianej już rewolucji w Niemczech, ucieczce  cesarza Wilhelma II do Holandii oraz kończącym Wielką Wojnę rozejmie w Compiègne. Redaktorzy zastanawiali się, czy ostatnie bunty w Drugiej Rzeszy nie przybiorą w Wielkopolsce niepokojących rozmiarów. Niektórzy dostrzegali jednak w tych zmianach szansę dla mieszkających tutaj Polaków. „Rewolucja zwyciężyła i pogrzebała na zawsze stary system pruski. Niemcy obwołano republiką. Przewrót w Wielkiem Księstwie Poznańskiem dokonał się w Poznaniu, jak i na prowincji dość spokojnie i bez większych szkód”  – pisał 10 listopada „Przewodnik Katolicki”. W wydaniu „Dziennika Poznańskiego” z 12 listopada o powrocie Piłsudskiego do Warszawy napisano zaledwie jedno zdanie. Fakt, że nie poświęcono temu wydarzeniu większej uwagi, wynikał także z tego, iż w Wielkopolsce proces odzyskiwania niepodległości trwał dłużej niż w pozostałych zaborach.  Dość wspomnieć, że pod koniec grudnia 1918 r. polscy mieszkańcy Prowincji Poznańskiej musieli chwycić za broń i zawalczyć o wyzwolenie tych ziem spod władzy niemieckiej. Wielkopolska została włączona do odradzającego się państwa polskiego dopiero 28 czerwca 1919 r. na mocy postanowień traktatu wersalskiego.",,
Chrześcijanka skazana na śmierć za bluźnierstwo uniewinniona,"Pakistański Sąd Najwyższy uniewinnił chrześcijankę z Pakistanu Asię Bibi skazaną w 2010 r. za bluźnierstwo przeciwko prorokowi Mahometowi na śmierć, nakazując jej uwolnienie, jeśli nie została oskarżona o żadną inną zbrodnię.","Sędzia Saqib Nisar unieważnił wyrok sądu w Lahaur, który skazał Asię Bibi, matkę czwórki dzieci, na najwyższy wymiar kary.Jej sprawa oburzyła chrześcijan na całym świecie i stała się źródłem podziału w Pakistanie, gdzie dwóch polityków, którzy chcieli pomóc kobiecie, zostało zamordowanych.Radykalna partia islamistyczna zagroziła protestami ulicznymi, jeśli Bibi zostanie uwolniona lub jej wyrok zostanie zmniejszony.",,
Figi z aflatoksynami. Włoscy rolnicy przestrzegają przed importowaną żywnością,Jedna piąta importowanej żywności we Włoszech została wyprodukowana z naruszeniem przepisów obowiązujących w tym kraju - alarmują rolnicy. Produkty te nie spełniają norm zdrowotnych i ekologicznych. Niektóre to efekt pracy przymusowej i wyzysku dzieci.,"Włoska organizacja rolników Coldiretti zaprezentowała „stół wstydu”, na którym ustawiła próbki żywności, którą z punktu widzenia przepisów, jakie obowiązują we Włoszech, można uznać za niezgodną z prawem. Wyjaśniono, że produkty te należy uważać za groźne dla zdrowia, a ich wytwarzanie za szkodliwe dla środowiska z powodu wykorzystania niebezpiecznych substancji chemicznych, a niekiedy za nieetyczne ze względu na wyzysk robotników, w tym także milionów dzieci.Na liście znalazły się między innymi kakao z Wybrzeża Kości Słoniowej, cukier trzcinowy z Kolumbii i ryż z Wietnamu, przy produkcji których wykorzystuje się pracę nieletnich, mięso z Brazylii i ryby z Tajlandii z powodu pracy przymusowej, banany z Ekwadoru i ananasy z Kostaryki z nadmierną zawartością pestycydów, małże z Wietnamu skażone metalami ciężkimi.     Uprawy odebrane mniejszości Ponadto wymienione zostały orzechy i suszone figi z Turcji ze szkodliwymi aflatoksynami oraz ryż z Birmy, którego uprawy odebrano prześladowanej mniejszości muzułmańskiej.Z sondażu, przeprowadzonego przez Coldiretti, wynika, że 43 proc. Włochów opowiada się za zablokowaniem importu żywności z krajów, które nie przestrzegają reguł.",,
"Prezydent: Składam hołd żołnierzom skazanym na zapomnienie, a jednak zwycięskim","Składam hołd wyklętym, niezłomnym żołnierzom podziemia antykomunistycznego. Prześladowanym, potępionym, skazanym na zapomnienie. A jednak zwycięskim – napisał prezydent Andrzej Duda do uczestników uroczystości wręczenia not identyfikacyjnych członkom rodzin ofiar totalitaryzmu komunistycznego.","„Już po raz szósty tu w Pałacu Prezydenckim rodziny ofiar komunizmu otrzymują noty zaświadczające, że ich bliscy zostali odnalezieni. Dotąd zidentyfikowano szczątki ponad 100 osób zamordowanych przez zbrodniczy, totalitarny reżim i potajemnie pogrzebanych. To bardzo wiele. Ale to też nadal dopiero początek ogromnego dzieła, które musi być kontynuowane” – podkreślił prezydent w liście do uczestników wtorkowej uroczystości.„Rzeczpospolita jest to winna wszystkim tym, którzy za wierność jej zapłacili najwyższą cenę własnego życia” – dodał Andrzej Duda. Złożył także hołd „wyklętym, niezłomnym żołnierzom podziemia antykomunistycznego i działaczom drugiej konspiracji niepodległościowej”. „Prześladowanym, potępionym i skazanym na zapomnienie. A jednak zwycięskim. Bo ani represje aparatu bezpieczeństwa, ani sądowe bezprawie, ani szkalowanie przez propagandę, ani nauczanie fałszywej historii w szkołach nie wymazały pamięci i prawdy o tych, którzy do końca walczyli o wolność narodu polskiego” – zaznaczył Andrzej Duda.  „Wraz z nimi wszyscy Polacy odzyskują tożsamość” Odzyskanie tożsamości przez ofiary to triumf prawdy – ocenił premier Mateusz Morawiecki w liście do uczestników uroczystości wręczenia not identyfikacyjnych członkom rodzin ofiar totalitaryzmu komunistycznego. Premier docenił rolę IPN w procesie dochodzenia prawdy.– Dzisiejsze wydarzenie to triumf prawdy” – napisał premier. „Losy bohaterów stawiających czoła dwóm totalitaryzmom sprawiają ból” – dodał.Premier napisał, że anonimowa śmierć bohaterów walki podziemnej miała zadać dodatkowy ból ich rodzinom – nie mogły one godnie pożegnać członków swoich rodzin.„Dzięki IPN to się dzisiaj zmienia, a odzyskanie tożsamości bezimiennych dotychczas ofiar to efekt usilnych starań Instytutu” – napisał Morawiecki. „Wraz z nimi wszyscy Polacy odzyskują tożsamość” – dodał.Premier podkreślił, że uhonorowanie pamięci ofiar walki to wyraz pragnienia, by Polska wolna, bezpieczna i solidarna, była częścią świata ceniącego pokój.",,
Konserwatyści górą w Holandii. Partia Ludowa premiera Ruttego wygrała wybory,"Centroprawicowa Partia Ludowa na rzecz Wolności i Demokracji (VVD) premiera Marka Ruttego najpewniej ponownie wygrała wybory w Holandii. Wyniki exit polls wskazują, że pokonała antyunijną, antyislamską Partią na rzecz Wolności (PVV) Geerta Wildersa. Wynik jest jednak niepewny, bo różnica między kilkoma ugrupowaniami zajmującymi czołowe miejsca w sondażach pozostawała na poziomie błędu statystycznego.","Z pierwszych sondaży exit poll wynika, że VVD ma zająć 31 ze 150 miejsc w izbie niższej, co oznacza, że jej stan posiadania zmniejszy się z obecnych 40 do 31 mandatów.Politycy populistycznej Partii na rzecz Wolności Geerta Wildersa (PVV) mogą objąć 19 mandatów, tyle samo co liberalny Apel Chrześcijańsko-Demokratyczny (CDA) i centrowi Demokraci 66 (D66). W porównaniu ze stanem dotychczasowym ugrupowania te zdobyły odpowiednio o 7, 6 i 7 miejsc więcej.Aż 16 zamiast dotychczasowych 4 mandatów zapewniła sobie Zielona Lewica (GL), natomiast Partia Socjalistyczna (SP) będzie mieć w izbie niższej 14 przedstawicieli czyli o jednego mniej niż dotąd.Klęska koalicjantówWspółrządząca obecnie wraz z VVD Partia Pracy (PvdA) doznała znacznej porażki, tracąc 26 z 35 posiadanych dotąd mandatów. Wyprzedza ją teraz również protestancka Unia Chrześcijańska (CU) z 6 mandatami zamiast dotychczasowych pięciu. Stan posiadania proekologicznej Partii na Rzecz Zwierząt (PvdD) zwiększy się z dwóch do pięciu deputowanych.Trzy mandaty będzie mieć nadal konserwatywna Polityczna Partia Protestantów (SGP) – tyle samo co debiutujące w wyborach proimigracyjne ugrupowanie Denk (Pomyśl). Listę reprezentowanych w izbie niższej partii zamyka z dwoma mandatami utworzone dwa lata temu antysystemowe Forum na Rzecz Demokracji. Wyjątkowo w tym roku liczenie głosów będzie się odbywać ręcznie. Pierwsze częściowe wyniki spodziewane są o godzinie 23.30. Przedwyborcze sondaże wskazywały, że w parlamencie znajdzie się nawet 13 partii. Wszystko dlatego, że wystarczy w wyborach uzyskać 1 proc. głosów, by zdobyć choćby jeden mandat poselski.Rekordowa frekwencjaWcześniej centralna komisja wyborcza informowała o rekordowej frekwencji. O 19.15 wyniosła ona 69 proc. Pięć lat temu o tej samej porze, wynosiła 60 proc. Dane te potwierdzały wcześniejsze zapowiedzi ekspertów, że będą tłumy głosujących, gdyż obywateli zmotywuje ostatni kryzys dyplomatyczny między władzami w Ankarze i Hadze. Do udziału w głosowaniu w 17-milionowej Holandii uprawnionych jest około 13 mln osób, które spośród 1114 kandydatów z 28 partii politycznych wybierały 150 deputowanych niższej izby parlamentu. Otwarte było prawie 9 tys. lokali wyborczych. Punkty głosowania wyznaczono nawet na dworcach kolejowych i lotniskach.Według przedwyborczych sondaży centroprawicowa Partia Ludowa na rzecz Wolności i Demokracji (VVD) urzędującego premiera Marka Ruttego miała niewielką przewagę nad antyunijną, antyislamską Partią na rzecz Wolności (PVV) Geerta Wildersa. Różnica pozostawała jednak na poziomie błędu statystycznego.",,
„Walka z korupcją i nadużyciami jest realna”. 45 proc. Polaków pozytywnie ocenia CBA,"45 proc. badanych pozytywnie ocenia działalność Centralnego Biura Antykorupcyjnego, negatywnie - 12 proc. – wynika z marcowego sondażu CBOS.","CBA pozytywnie ocenia niemal połowa respondentów – 45 proc. (wzrost o 2 punkty procentowe w porównaniu z poprzednim badaniem z września 2017 r.), a negatywnie – co ósmy badany – 12 proc. (spadek o 3 pkt proc.)Relatywnie dużo zadowolonych z pracy CBA jest wśród najmłodszych badanych (59 proc.), osób najbardziej zaangażowanych w praktyki religijne (55 proc.) oraz deklarujących prawicowe poglądy polityczne (61 proc.), a także wśród zamierzających głosować na PiS (66 proc.) lub Kukiz'15 (63 proc.).Z kolei niezadowoleni to przede wszystkim wyborcy PO (37 proc. wobec 22 proc. zadowolonych), respondenci identyfikujący się z lewicą (23 proc. wobec 39 proc.) oraz mieszkańcy największych miast (25 proc. wobec 38 proc.). Polacy doceniają ciężką pracę funkcjonariuszy Rzecznik prasowy ministra koordynatora służb specjalnych Stanisław Żaryn powiedział, że z sondażu CBOS wynika, iż oceny Biura poprawiają się systematycznie od czasu, gdy Biurem kieruje Ernest Bejda. – Cieszy fakt, iż Polacy doceniają ciężką pracę funkcjonariuszy CBA, a w ocenie nadzorującego prace Biura ministra Mariusza Kamińskiego jest ona służbą profesjonalną, działającą efektywnie i mającą duże sukcesy na koncie – powiedział Żaryn.W jego ocenie na takie wysokie pozytywne notowania społeczne Biura wpływa fakt, że Polacy widzą, iż walka z korupcją i nadużyciami „jest realna oraz prowadzona bez względu na powiązania czy stanowiska osób zaangażowanych w przestępcze procedery”.– Obecne dobre wyniki Biura to również zobowiązanie, aby funkcjonariuszom nie zabrakło determinacji do dalszych działań – powiedział Żaryn.",,
Prezydent podpisze nowelę ustaw sądowych,"– Prezydent Andrzej Duda podpisze nowelizację ustaw sądowych, która zakłada m.in. rozszerzenie odpowiedzialności dyscyplinarnej sędziów i wprowadzenie zmian w wyborze I prezesa SN - powiedział w czwartek prezydencki minister Andrzej Dera.","Sejm będzie w czwartek głosować nad uchwałą Senatu, który opowiedział się za odrzuceniem nowelizacji ustaw sądowych. Jeśli Sejm odrzuci uchwałę Senatu, nowelizacja trafi do prezydenta. – Pan prezydent powiedział, że podpisze, bo te zmiany są potrzebne. Są potrzebne zmiany do tego, by sędziowie, którzy naruszają porządek prawny, odpowiadali dyscyplinarnie. To jest elementarz odpowiedzialności władzy sądowniczej – powiedział Dera w Radiu Plus. Prezydencki minister mówił, że „jak nie ma odpowiedzialności dyscyplinarnej, to sędziowie są ponad prawem”. Podkreślił, że do tej pory „sądownictwo dyscyplinarne było takie, że jak sędzia zabiera 50 zł, to robił to przez roztargnienie, a zwykły obywatel, który zjada śliwkę w czekoladzie w markecie, jest skazywany przez sędziów”. – To przykłady, jak działał system dyscyplinarny, że sędziwie po spożyciu alkoholu dostawali naganę czy upomnienie, bo mieli immunitet, a zwykły obywatel był skazywany i zabierano mu prawo jazdy – mówił Dera. Uchwalona 20 grudnia ub.r. nowelizacja, m.in. Prawa o ustroju sądów i Ustawy o Sądzie Najwyższym, wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości. Karane są także działania kwestionujące skuteczność powołania sędziego oraz działalność publiczna niedająca się pogodzić z zasadami niezależności sądów i niezawisłości sędziów.Nowelizacja wprowadza ponadto zmiany w procedurze wyboru I Prezesa SN. Kandydata na to stanowisko będzie mógł zgłosić każdy sędzia SN. Nowe przepisy krytykuje opozycja oraz część środowiska sędziowskiego.",,
Meksyk „uznał odpowiedzialną postawę prezydenta Boliwii”. Oferuje mu azyl,"Meksyk zaoferował azyl prezydentowi Boliwii Evo Moralesowi, który w niedzielę podał się do dymisji - poinformował meksykański minister spraw zagranicznych Marcelo Ebrard. Morales ustąpił w obliczu trwających od trzech tygodni społecznych protestów. Wydarzenia w Boliwii, które doprowadziły do ustąpienia prezydenta potępili prezydenci Kuby, Wenezueli i Argentyny.","Ebrard na Twitterze napisał, że meksykańska ambasada w stolicy Boliwii La Paz udzieliła już schronienia 20 parlamentarzystom z Boliwii. Dodał, że jeśli Morales także zechce otrzymać azyl, Meksyk jest gotowy przyjąć go u siebie.„Meksyk, zgodnie ze swoją tradycją azylową i nieinterwencyjną, przyjął 20 polityków z Boliwii w oficjalnej rezydencji meksykańskiej w La Paz. Zaoferowaliśmy również azyl Evo Moralesowi” - napisał Ebrard.Prezydent Meksyku Andres Manuel Lopez Obrador oświadczył, że jego kraj „uznał odpowiedzialną postawę prezydenta Boliwii Evo Moralesa, który wolał zrezygnować niż narażać swój lud na przemoc”. Kuba, Wenezuela i Argentyna potępiają „boliwijski zamach stanu”Prezydenci Kuby, Wenezueli i Argentyny potępili niedzielne wydarzenia w Boliwii, które doprowadziły do ustąpienia prezydenta tego kraju Evo Moralesa. Miguel Diaz-Canel, Nicolas Maduro i Alberto Fernandez stwierdzili, że jest to „zamach stanu” przeciwko ich tradycyjnemu sojusznikowi.Diaz-Canel oświadczył, że w Boliwii doszło do „gwałtownego i tchórzliwego zamachu przeciwko demokracji”. Prezydent Kuby na Twitterze wyraził swoje „silne potępienie zamachu stanu” i dodał, że „świat musi zmobilizować się dla życia i wolności Evo”. „Evo, nie jesteś sam” - napisał kubański przywódca.„Kuba, tradycyjny sojusznik przywódcy socjalistycznej Boliwii, wyraża swoją solidarność z bratem prezydentem Evo Moralesem, protagonistą i symbolem roszczeń rdzennych mieszkańców naszych Ameryk - skomentował na Twitterze minister spraw zagranicznych Kuby Bruno Rodriguez.Podobne stanowisko wyraził prezydent Wenezueli Nicolas Maduro, także sojusznik lewicowego prezydenta Boliwii. „Kategorycznie potępiamy zamach stanu przeciwko naszemu bratu, prezydentowi Boliwii” – oświadczył na Twitterze Maduro.Także prezydent elekt Argentyny Alberto Fernandez nazwał „zamachem stanu” niedzielne wydarzenia w Boliwii. „Doszło do zamachu stanu w wyniku wspólnej akcji brutalnych cywilów, zdemobilizowanego personelu policji i bierności armii, zamachu stanu przeciwko prezydentowi, który zarządził nowe wybory” - napisał na Twitterze Fernandez, który obejmie urząd 10 grudnia.",,
Chiński inwestor i tunel pod Bałtykiem. Rosja boi się „pięciolistnej wysepki”,"To ma być najdłuższy na świecie tunel pod morskim dnem. Rządy Finlandii i Estonii przymierzają się do tego już od wielu lat, oglądając się na Brukselę. Od początku projekt próbuje storpedować Rosja. I zapewne nadal by to trwało, gdyby nie ambicje prywatnych inwestorów z Finlandii. Najpierw ściągnęli inwestora z Dubaju, teraz okazuje się, że ciężar finansowania chce na siebie wziąć państwowy fundusz chiński.","Stolice Finlandii i Estonii dzieli raptem niecałe 90 km. Tyle że to morze, a konkretnie – wody Zatoki Fińskiej. Latem podróż zajmuje co najmniej 1,5 godz. Przez resztę roku to już 3,5 godz.Ostatnie próby wprowadzenia szybszych katamaranów i uruchomienia komunikacji powietrznej (helikoptery) zakończyły się fiaskiem – pierwsze z powodu bankructwa, a drugie – z powodu wypadków. Biorąc jednak pod uwagę, jak żywy to szlak komunikacyjny (wie o tym każdy, kto przy okazji wizyty w Tallinie zajrzał do portu pełnego Finów, przypływających na zakupy lub weekendową rozrywkę), znalezienie lepszego i krótszego połączenia od lat spędza sen z powiek decydentom po obu stronach Zatoki Fińskiej. Jakkolwiek by było, rocznie na linii Helsinki-Tallin odbywa się około 8 mln podróży. Szansą na jeszcze większy rozwój Talsinek (jak mówi się o obszarze dwóch stolic) ma być tunel pod dnem morskim. Co ważne, taki tunel ma być przedłużeniem do Finlandii Rail Baltica, projektu szybkiej kolei łączącej kraje bałtyckie z Polską.  W poszukiwaniu euro  To byłby najdłuższy podmorski tunel na świecie, niezależnie od ostatecznej długości (w zależności od trasy, 50-70 km pod dnem morskim). Tunel pod kanałem La Manche ma 51 km długości, ale pod dnem morskim tylko 39 km. Również tunel Seikan ma krótszy odcinek podwodny. Większość dna morska w Zatoce Fińskiej składa się z wapnia, co czyni budowę znacznie łatwiejszą niż w przypadku dna zbudowanego z twardego kamienia. Większość wspomnianych opracowań opierała się na modelu tunelu przeznaczonego tylko dla jednego toru. Taki tunel skróciłby podróż między stolicami Finlandii i Estonii do 40 minut, a nawet mniej. Międzypaństwowy fińsko-estoński projekt FinEst Link zakłada, że budowa tunelu rozpoczęłaby się w 2025, a zakończyła w 2040 r. Szacowane na 13 do 20 mld euro koszty przedsięwzięcia zostałyby pokryte ze środków państwowych, samorządowych i unijnych, a także prywatnych. W 2016 r. Komisja Europejska sfinansowała studium wykonalności, które wykazało, że projekt można realizować, ale kosztem dużo większym, niż Bruksela była gotowa zaakceptować. I wszystko znów utknęło.  Wejście smoka   Bomba wybuchła na początku marca, gdy okazało się, że w budowę tunelu chcą się zaangażować Chińczycy. Tyle że to nie ma nic wspólnego z międzypaństwowym, estońsko-fińskim projektem, ale ma być częścią konkurencyjnego prywatnego projektu fińskich biznesmenów. O pozyskaniu chińskiego inwestora – państwowego funduszu Touchstone Capital Partners – poinformowała fińska deweloperska spółka Finest Bay Area. Jej właścicielem jest Gustavo Valtonen, ale twarzą stał się znany biznesmen i wizjoner Peter Vesterbacka. Tego drugiego, kojarzonego wcześniej ze spółką Rovio i sukcesem kultowej już gry Angry Birds, magazyn „Politico” zaliczył do grona 28 osób, które najbardziej wpłyną na kształt Europy w 2019 r. Vesterbacka ma być gwarancją sukcesu biznesowego tunelu. Celem Finest Bay Area jest zdobycie środków na budowę tunelu i jego techniczna realizacja. W grudniu 2018 r. spółka ogłosiła, że 100 mln euro zainwestuje w projekt dubajski ARJ Holding LLC. Z kolei 8 marca „Helsingin Sanomat” napisał, że Vesterbacka podpisał list intencyjny z Touchstone Capital Partners. Chińczycy chcą zainwestować w budowę tunelu w ramach projektu „Jeden Pas, Jeden Szlak”. Według ustaleń „Helsingin Sanomat” chiński fundusz miałby stać się mniejszościowym udziałowcem spółki Finest Bay Area. Koszt alternatywnej wobec międzypaństwowej – realizowanej przez rządy Finlandii i Estonii – inwestycji szacuje na około 15 mld euro, i taką właśnie kwotę zgodnie z podpisanym listem intencyjnym gotowa jest zapewnić chińska firma. Ten projekt przewiduje budowę nie jednego, a dwóch równoległych tuneli o długości 50-70 km (zależnie od ostatecznego przebiegu trasy) pod Zatoką Fińską oraz sztucznej wysepki na środku trasy. Przez jeden tunel miałby się odbywać kolejowy ruch towarowy, przez drugi: pasażerski. Vesterbacka mówi, że to skróci czas podróżowania między dwiema stolicami ze 150 do 20 minut i uniezależni komunikację od warunków pogodowych. Nowością w porównaniu do projektu międzypaństwowego jest też sztuczna wysepka. Przypominająca kształtem pięciolistną kończynę, miałaby pełnić rolę centrum serwisowo-technicznego dla tuneli. Ale, rzecz jasna, prywatni inwestorzy chcą na niej zarobić – stąd pomysł budowy na wysepce luksusowych rezydencji i przystani dla jachtów i katamaranów. Zdaniem właścicieli Finest Bay Area tunel realizowany przy chińskim wsparciu mógłby zostać ukończony w ciągu kilku lat – znaczniej wcześniej niż alternatywny projekt rządów Finlandii i Estonii. Vesterbacka zapewnia, że pociągi między Helsinkami a Tallinem zaczęłyby kursować już w grudniu 2024 r. Zaczęto już nawet sprzedawać bilety dla pasażerów (50 euro w jedną stronę, 100 euro w obie). Jak szacują eksperci, przy takich cenach biletów tunel zacznie się zwracać po 17 latach funkcjonowania.  Politycy boją się Chin  Problem w tym, że na pomysł wejścia w projekt Chińczyków negatywnie już zareagowali politycy po obu stronach Zatoki Fińskiej. Zarówno w Finlandii, jak i w Estonii finansowanie tak strategicznego obiektu przez państwową chińską firmę postrzega się jako ryzykowne. Mer Helsinek mówi, że projekt nie jest na dzień obecny realistyczny. Jan Vapaavuori powiedział fińskiemu radiu Yle, że wiadomość o chińskim finansowaniu „nie popchnie projektu w żadną stronę”. Z kolei estoński eurodeputowany Urmas Paet (były szef MSZ Estonii) mówi wprost: ryzyko użycia pieniędzy chińskich państwowych spółek do budowy tego tunelu jest zbyt wielkie. Szczególnie ważny jest w tym kontekście głos wiceszefa Komisji Europejskiej, Fina zresztą, Jyrkiego Katainena. W wywiadzie dla „Helsingin Sanomat” powiedział, że Bruksela sceptycznie ocenia możliwość zaangażowania chińskiego kapitału w tunel mający być przedłużeniem Rail Baltica. Katainen przyznał, że powodem obaw Komisji Europejskiej przed korzystaniem z chińskich funduszy jest wygrywanie przetargów przez firmy mające wsparcie chińskiego rządu, co „wypacza konkurencyjność”. Cytowani w estońskiej prasie eksperci od Chin wskazują, że Państwo Środka nigdy nie kieruje się altruizmem, celem każdej inwestycji z użyciem państwowych funduszy jest zarówno znalezienie nowych rynków zbytu dla chińskiej produkcji, jak też zwiększanie wpływów, także politycznych. Na razie ani rząd fiński, ani estoński nie zajęły oficjalnego stanowiska w sprawie Touchstone Capital Partners. Należy się jednak spodziewać, że ostatecznie nie będzie ono przychylne chińskiej inwestycji. A bez tego trudno będzie o sukces kolejnego ambitnego projektu Vesterbacki, bo inwestycja wychodzi poza granice państwa, wymaga decyzji politycznych i nie jest możliwa do realizacji jako wyłącznie prywatne przedsięwzięcie.  Za szerokie tory  Niezależnie od tego, czy Chiny w końcu zainwestują czy nie i czy prywatny projekt będzie realizowany, czy też nadal trzeba będzie czekać na międzypaństwową alternatywę, dla budowy tunelu istnieje szereg przeszkód technicznych. Po pierwsze, międzynarodowe doświadczenie w budowie takich długich tuneli jest znikome, i to nie tylko o ten region chodzi. Po drugie, początkowo zakładano, że tunel będzie udany ekonomicznie tylko wtedy, gdy UE wyłoży nań co najmniej 40 proc. funduszy, a resztę sfinansują Estonia, Helsinki, inne kraje i firmy prywatne. Na razie, nie widać takich perspektyw. Po trzecie, i być może najważniejsze, koleje w Finlandii i Estonii wciąż korzystają z szerszych „rosyjskich” torów, podczas gdy tunel i projekt Rail Baltica w skład którego miałby wejść muszą korzystać z węższych torów. Bruksela dała jasno do zrozumienia, że jakikolwiek tunel z unijnym wsparciem musi spełniać unijne standardy kolejowe. A to już poważny kłopot dla Estonii i Finlandii, które używają szerszych torów „rosyjskich” (rozstaw szyn 1524 mm). Tymczasem w tunelu powinien być rozstaw europejski 1435 mm – jeśli w ogóle ma być on przedłużeniem Rail Baltica. To oznacza albo konieczność technicznej zmiany szerokości torów przy wjeździe i wyjeździe z tunelu (stacje przeładunkowe po fińskiej stronie w Riihimäki i Tampere, gdzie będzie można zmieniać rozstaw kół w wagonach), albo przebudowę torów przynajmniej na odcinkach dochodzących do tunelu – co dla obu krajów oznacza niezwykle duże wydatki. Ewentualnie pozostaje użycie systemu zmiennych torów – co też jest poważną komplikacją. Rosyjskie lobby w Brukseli z pewnością będzie o tym pamiętało. Nie należy też zapominać o pomyśle sztucznej wysepki na środku Zatoki Fińskiej. Może mieć ona poważny wpływ na żeglugę między St. Petersburgiem a Zachodem – należy pamiętać, że zatoka w najwęższym punkcie ma tylko 40 km szerokości. Moskwa zrobi wszystko, aby do tego nie dopuścić.  Rosyjskie „niet”  Zdaniem rosyjskich wojskowych taka wysepka może być z łatwością użyta do celów militarnych i skomplikować plany rosyjskich sztabowców w wypadku wojny na Bałtyku. Warto w tym kontekście przypomnieć ćwiczenia rosyjskie z lipca 2018 r. Grupa rosyjskich komandosów dokonała desantu powietrznego na wyspę Gogland w kontrolowanej przez Rosję części Zatoki Fińskiej. Scenariusz ćwiczeń przewidywał działania sabotażowe, zniszczenie łączności i obrony powietrznej wroga, a następnie przygotowania lądowiska dla śmigłowca, który miał ich zabrać z wyspy Europejczycy niechętnie patrzą na dopuszczanie Chińczyków do kontroli nad tunelem. Z kolei Rosja generalnie jest przeciwna projektowi tunelu i szerzej, projektowi Rail Baltica, którego częścią ma być tunel. Z punktu widzenia Moskwy to zagraża bezpieczeństwu Rosji, bo pozwoli NATO przerzucić ludzi i sprzęt szybko przez kraje bałtyckie i do Finlandii. Dlatego Rosja od dawna próbuje zablokować projekt, nie tylko żądając studiów wpływu na środowisko naturalne, co może zająć lata, ale też szukając w Europie sojuszników przeciwko tunelowi. Tunel ma bardzo duże geopolityczne znaczenie – i to również jest ważny powód rosyjskiego weta. Połączyłby Finlandię mocniej z Zachodem, ale też wzmocniłby kraje bałtyckie, przede wszystkim Estonię. Co ważne, to kolejny – obok Rail Baltica, Via Carpathia czy sieci interkonektorów łączących systemy gazowe krajów Międzymorza od Świnoujścia po planowany terminal na chorwackiej wyspie Krk – element infrastrukturalny wzmacniający oś Północ-Południe. Tunel wzmocniłby blok państw od Finlandii przez kraje bałtyckie, Polskę, Ukrainę, po Bałkany. Taki południkowy układ infrastruktury Rosja zwalcza od zawsze jako konkurencyjny dla osi Wschód-Zachód, łączącej Rosję z Niemcami, Francją czy Włochami i uzależniającej kraje Międzymorza od rosyjskich dostaw węglowodorów i transportu towarów.",,
Na Ukrainę znów płynie gaz z Węgier. Budapeszt odkręcił kurek,"Po kilkumiesięcznej przerwie Węgry wznowiły
dostawy gazu na Ukrainę – poinformował w niedzielę węgierski operator gazowy FGSZ.","– Mogę potwierdzić, że dostawy gazu z Węgier na Ukrainę rozpoczęły się - oznajmiła rzeczniczka FGSZ Edina Lakatos. Dodała, że w sobotę wysłano już naUkrainę 2,6 mln metrów sześciennych gazu.   „Nieoczekiwana decyzja” Węgierski operator postanowił 25 września ub. r. wstrzymać dostawy tegosurowca energetycznego na Ukrainę. Ukraiński Naftohaz określił wówczas tędecyzję jako „nieoczekiwaną i niewyjaśnioną”.Agencja AFP zauważyła, że wstrzymanie dostaw nastąpiło wkrótce po spotkaniu wBudapeszcie szefa rosyjskiego Gazpromu Aleksieja Millera z premierem WęgierViktorem Orbanem. Orban wielokrotnie ostrzegał przed pogorszeniem relacjihandlowych z Rosją. Uzupełnili zasoby Rząd Orbana tłumaczył zawieszenie dostaw gazu na Ukrainę koniecznościąuzupełnienia własnych zapasów tego surowca, zgodnie z zaleceniami Brukseli.Ukraina kupuje od Węgier gaz pochodzący głównie z dostaw rosyjskich, cowywołuje niezadowolenie Moskwy. Jest ona przeciwna reeksportowi dostarczanegoprzez nią gazu. Według ukraińskiego operatora Ukrtransgaz, w 2013 r. Ukrainazakupiła na Węgrzech 600 mln metrów sześciennych gazu.Dostawy gazu z Węgier na Ukrainę odbywają się w ramach szerszego programupomocy UE dla Ukrainy borykającej się z kryzysem gospodarczym i wojną zprorosyjskimi separatystami.",,
Łukoil sprzeda stacje benzynowe Austriakom. Także te w Polsce,Około 230 stacji benzynowych rosyjskiej sieci Łukoil w Polsce oraz na Litwie i Łotwie będzie sprzedanych austriackiej firmie AMIC Energy Management. Transakcja ma zostać sfinalizowana w drugim kwartale tego roku.,"Według komunikatu wydanego przez Łukoil, decyzja o sprzedaży sieci na Litwie, Łotwie i w Polsce została podjęta w ramach programu optymalizacji struktury aktywów detalicznych Łukoilu w krajach europejskich.Antyrosyjskie nastrojeZgodnie z porozumieniem na Litwie i Łotwie sieciami stacji benzynowych mają zarządzać firmy UAB Luktarna i AS ViADA Baltija. Są one związane z zarządem spółki UAB Lukoil Baltija. Nie podano, kto będzie zarządzał stacjami w Polsce. Pod koniec grudnia Łukoil zapowiedział sprzedaż sieci stacji paliwowych na Litwie i Łotwie. Prezes koncernu Wagit Alekperow mówił w wywiadzie, że spółka sprzedaje swoje aktywa w tych krajach, „gdyż panują tam antyrosyjskie nastroje”. Wcześniej Łukoil wycofał się z Estonii i sprzedał sieć stacji w Czechach, Słowacji i na Węgrzech.116 stacji w PolsceAustriacka firma AMIC już wcześniej kupowała stacje benzynowe Łukoilu. Jak przypomina portal RBK, w 2015 roku zawarła transakcję kupna firmy Łukoil-Ukraina, do której należały wszystkie aktywa Łukoilu na Ukrainie, w tym ponad 240 stacji paliwowych w tym kraju.Łukoil jest obecny na polskim rynku od 2009 roku. Ma obecnie 116 stacji w całym kraju.",,
Szef Mosadu: nie dążymy do konfliktu z Iranem,"Izrael „nie jest zainteresowany konfliktem z Iranem”, a jedyne, co nas interesuje, to uniemożliwienie Republice Islamskiej wyprodukowania broni atomowej – oświadczył szef Mosadu Josi Koen (Yossi Cohen), cytowany przez izraelskie media.","W wywiadzie, który ukazał się m.in. na łamach dziennika internetowego „Times of Israel” i nadany został przez kanał państwowej telewizji Kan, dyrektor Mosadu powiedział: „Nie chcemy, aby (irański) reżim upadł, nie chcemy mścić się na fizykach atomowych ani bombardować Teheranu”. To się jednak zmieni – ostrzegł Koen – jeśli Iran uzyska w końcu broń atomową. Szef wywiadu zagranicznego Izraela powiedział również, że „jeśli istnieje cel, który bez wahania eliminujemy, to są nim przebywający poza granicami członkowie Hamasu”.Celem Mosadu – według agencji EFE relacjonującej wypowiedź Koena – są członkowie islamistycznego, palestyńskiego ruchu Hamas, który rządzi w Strefie Gazy. Chodzi o „lokalnych agentów, jak również tych, którzy zajmują się nabywaniem broni używanej potem przeciwko Izraelowi” – uściślił Koen.  Koen przyznał, że działalność Mosadu dotyczy także Iranu i szyickiej milicji Hezbollah, „zaciętych nieprzyjaciół Izraela”. Jeśli chodzi o generała Kasema Sulejmaniego, dowódcę irańskich Strażników Rewolucji, odpowiedzialnego za operacje tej formacji na Bliskim Wschodzie, Koen ostrzegł, że rozprawienie się z nim jest opcją, której Mosad „nie uważa za niemożliwą, o czym Sulejmani dobrze wie”. W ostatnich latach – podkreślił Koen – wpływy wojskowe Iranu rozciągnęły się na Syrię oraz inne kraje regionu i są uważane przez władze izraelskie za zagrożenie. Zapytany, czy samoloty Izraela zaatakowały podczas wojny z libańskim Hezbollahem w 2006 roku Sulejmaniego, odpowiedział, że „jak dotąd” irański dowódca wojskowy „nie popełnił błędu, wskutek którego znalazłby się na ekskluzywnej liście celów Mosadu”. Wypowiedzi dyrektora Mosadu pojawiły się niewiele dni po tym, jak Strażnicy Rewolucji poinformowali o udaremnieniu zagranicznego spisku mającego na celu zamach na Sulejmaniego. W tym kontekście padło zacytowane na wstępie oświadczenie Koena, iż „Izrael nie jest zainteresowany konfliktem z Iranem” – pisze EFE.",,
Trump zawetował decyzję Kongresu w sprawie stanu wyjątkowego,"Prezydent Donald Trump oznajmił w piątek, że wetuje decyzję Kongresu USA w sprawie stanu wyjątkowego. Trump wprowadził go, aby uzyskać fundusze na budowę muru na granicy z Meksykiem, a  Senat i Izba Reprezentantów postanowiły odwołać.","Senat USA, tak jak to przegłosowała Izba Reprezentantów 26 lutego, postanowił odwołać stan wyjątkowy. W obu izbach inicjatywę zgłoszoną przez Demokratów poparły grupy Republikanów. Kongres sprzeciwił się takiemu rozporządzeniu prezydenta po raz pierwszy, odkąd w 1976 r. weszła w życie ustawa nadająca głowie państwa prawo do wprowadzania stanu wyjątkowego. Donald Trump ogłosił jednak w piątek, że wetuje decyzję Kongresu USA. To pierwsze weto obecnego prezydenta USA.Prokurator generalny i minister sprawiedliwości USA William Barr powiedział tego dnia, że ogłoszenie stanu wyjątkowego jest zgodne z prawem.",,
Trzaskowski: Nie wystartuję w wyborach prezydenckich,"Prezydent Warszawy Rafał Trzaskowski zadeklarował w piątek, że nie będzie startował, jako kandydat opozycji w wyborach prezydenckich. Jego zdaniem, najlepszym kandydatem opozycji na to stanowisko jest wicemarszałek Sejmu Małgorzata Kidawa–Błońska (KO).","– Nie będę startował, jako kandydat opozycji w tych wyborach (prezydenckich – PAP) – powiedział Trzaskowski w piątek w TVN24. Wyjaśnił, że „bardzo trudno byłoby prowadzić kampanię wyborczą przez sześć miesięcy, będąc prezydentem stołecznego miasta”.– Jeżeli nawet zdecydowałbym się wziąć udział w tych wyborach i udałoby mi się je wygrać, to niestety moje ukochane miasto trafiłoby w ręce komisarza z PiS, a na to nie można pozwolić – podkreślił Trzaskowski.Wyraził przekonanie, że największe szanse ze strony opozycji na prezydenturę ma Kidawa-Błońska. – Musimy te wybory wygrać i rzeczywiście po stronie opozycyjnej jest parę osób, które mają na to szanse. Myślę, że największe szanse ma Kidawa–Błońska – ocenił.",,
Straż pożarna: Ponad 3 tys. interwencji w ciągu ostatniej doby,"W ciągu ostatniej doby strażacy interweniowali 3 348 razy ze względu na burze, deszcz i wiatr. Przy interwencjach związanych z pogodą pracowało 18 571 strażaków – powiedział rzecznik Komendy Głównej Straży Pożarnej starszy brygadier Paweł Frątczak.","W piątek rano rzecznik KG PSP przekazał, że ze względu na opady deszczu, burze i wiatr strażacy w ciągu ostatniej doby wyjeżdżali 3 348 razy. Z czego 1 349 interwencji miało miejsce w Małopolsce, 923 na Śląsku i 373 na Podkarpaciu.– W sumie zostało zalanych, tam były prowadzone działania, czyli wypompowywanie wody, 1959 budynków, z czego najwięcej w Małopolsce – 809, 327 na Śląsku i 278 na Podkarpaciu – wymienił Frątczak. Dodał również, że w 503 przypadkach strażacy wypompowywali wodę z różnych odcinków dróg.W czwartek, z uwagi na zagrożenie uszkodzenia zbiornika retencyjnego, prowadzono prewencyjną ewakuację 85 osób z 35 budynków jednorodzinnych w woj. śląskim w Wilkowicach. – Patrząc na ostatnie dni, łącznie ewakuowano 134 osoby – podkreślił rzecznik PSP.",,
Szpiegowanie żartami. Jak CIA rozpracowywało Sowietów,"Wyścig zbrojeń, wyścig kosmiczny, wojny zastępcze – zimna wojna pomiędzy Stanami Zjednoczonymi a Związkiem Radzieckim miała wiele oblicz. Szpiegowanie między supermocarstwami atomowymi było posunięte do tego stopnia, że Amerykanie, jak wynika z odtajnionych materiałów CIA... zbierali kawały polityczne z Sojuza. Absurd? Niekoniecznie. Humor to idealny papierek lakmusowy pokazujący nastroje społeczne.","Rosja to osobliwy kraj, w którym rozmaite fenomeny polityczne, społeczne czy kulturowe tłumaczy się mianem „stanu ducha”. Duch tej ziemi zrodził wiele ekstremalnych zjawisk, jak krwawe rządy cara Iwana IV Groźnego, zbrodniczy komunizm w wydaniu stalinowskim czy opanowanie kraju przez układ służb specjalnych, jaki obserwujemy w państwie Władimira Putina.Totalitarne rządy towarzyszące Rosjanom od setek lat wytworzyły w ludziach swoisty mechanizm obronny w postaci wyjątkowego humoru, który może dorównywać tylko naszemu, polskiemu. Jedyną ogólnodostępną możliwością odreagowania przez uciskanych jest naigrawanie się z rządzących. Wiadomo, że metoda ta stosowana jest od setek lat.Większość żartów z czasów carskich zaginęła w mrokach dziejów, przy czym należy przypuszczać, że i tak były śmieszne jedynie w danym kontekście, o którym szybko zapomniano. Do naszych czasów zachowały się pojedyncze żarty odnotowane w niemieckim piśmie z 1904 roku. Z czego zatem śmiali się ówcześni mieszkańcy imperium?Żart z brodąDoniesiono władzom, że mężczyzna powiedział: „Mikołaj to kretyn”. Zostaje aresztowany i przesłuchany. „Nie, nie miałem na myśli naszego szanownego cesarza, tylko innego Mikołaja” – bronił się. „Nie próbuj mnie zwieść. Jak mówisz »kretyn«, to my już wiemy, że masz na myśli cara” – argumentował funkcjonariusz. Oczywiście ten żart wyewoluował i znamy go w wielu innych wersjach.W czastuszkach, rosyjskich pieśniach ludycznych ze schyłku cesarstwa, również nieraz przemycano humor polityczny. Gdy zapanował ustrój powszechnej szczęśliwości, sytuacja ekonomiczna i społeczna gwałtownie się pogorszyła, zaś komunizm dał znać o swoich rozlicznych absurdach. Absurdy te stały się idealną pożywką dla dowcipów. Co ciekawe, liczba żartów była wprost proporcjonalna do sankcji, które groziły za ich opowiadanie.                                                    Za Stalina za opowiadanie dowcipów groziła kara śmierci (fot. Hulton Archive/Getty Images) Za dowcipy groziła nawet kara śmierci, co wynikało wprost z niesławnego artykułu 58 kodeksu karnego Rosyjskiej Federacyjnej Socjalistycznej Republiki Radzieckiej. Paragraf 10 obejmował kawały polityczne traktowane jako „działalność propagandową wymierzoną przeciwko ZSRR”. Żartownisie stawali się z automatu „wrogami ludu”, co w najczarniejszych czasach stalinowskich nierzadko oznaczało wyrok „10 lat więzienia bez prawa do korespondencji”, czyli de facto egzekucję przeprowadzaną bez zbędnych ceregieli tuż po zakończeniu przewodu sądowego.Sędzia wychodzi z sali rozpraw, śmiejąc się do rozpuku. Kolega pyta go o przyczynę tej wesołości. „Właśnie usłyszałem najzabawniejszy dowcip na świecie” – mówi sędzia. „To opowiadaj!” – prosi kolega. „Nie mogę, właśnie dałem komuś za niego 10 lat!”. To był śmiech przez łzy.Machina humorogennaSocjolog i badacz sowieckiej Rosji Ben Lewis w książce „Śmiech i młot” wykazał, że sytuacja polityczna w ZSRR, naturalnie dynamiczna, ale niezmiennie wroga wobec szarego obywatela, była odpowiedzialna za rozwój wyjątkowego, zjadliwego humoru. „Komunizm był machiną humorogenną. Jego teorie ekonomiczne i system represji stwarzały z natury zabawne sytuacje. W faszystowskich Włoszech i nazistowskich Niemczech również one występowały, ale te systemy nie kreowały takiej liczby absurdów jak komunizm” – dowodził.Według Lewisa nie ma najmniejszych szans, żeby jakikolwiek represyjny reżim był w stanie zatkać ten wentyl bezpieczeństwa, jakim jest dowcip polityczny. Wskazał, że nawet świadomość grożących w stalinizmie kar nie mogła go wyrugować, o czym świadczą przypomnienia ze strony władz. W przeddzień wielkiej czystki stalinowski aparatczyk Matwiej Szkiriatow grzmiał na zebraniu KC, że „kawały przeciwko Partii, to agitacja przeciwko Partii”. Ale i więksi szli na wojnę z wiatrakami. „Wytępimy żart polityczny” – odnotował w swoim pamiętniku w 1939 roku Heinrich Himmler. Ani jemu, ani nikomu innemu ta sztuka się jednak nie udała. Humor polityczny w ZSRR zmieniał się w zależności od sytuacji społeczno-politycznej i tego, kto stał na czele. Za Włodzimierza Lenina, gdy szalał głód, wiele żartów koncentrowało się na tym zjawisku. Delegacja głodujących wieśniaków odwiedza Wodza Rewolucji. „Wkrótce będziemy zmuszeni jeść trawę, jak konie” – żali się jeden. „I zaczniemy rżeć jak konie” – uzupełnia drugi. „Nie martwcie się” – uspokaja Lenin – „my słodzimy herbatę miodem i jakoś nie bzyczymy jak pszczoły”.W przypadku Stalina dowcipy koncentrowały się na zorganizowanym przez niego terrorze, paranojach i całkowitej pogardzie dla ludzkiego życia. Koba gubi swoją ulubioną fajkę. Kilka dni później szef NKWD Ławrientij Beria pyta: „Znaleźliście swoją fajkę?”. „Tak, była pod sofą”. „To niemożliwe! Skazaliśmy już za kradzież trzy osoby”.Krynica dowcipówNastępca Stalina Nikita Chruszczow był wykpiwany głównie z powodu swojego prostackiego zachowania, nieudolnych prób naprawy sowieckiej gospodarki, szczególnie rolnictwa oraz oderwane od rzeczywistości plany budowy komunizmu. „Dlaczego dzieci radzieckie kochają Chruszczowa? Bo nie każe jeść kaszy manny i opowiada bajeczki”.W przypadku Leonida Breżniewa śmiano się przede wszystkim z jego demencji i wygłaszania bzdurnych przemówień czytanych z kartek. Po przemówieniu Breżniew sztorcuje swojego sekretarza: „Mieliście mi ułożyć 15-minutowe przemówienie, a trwało 45 minut”. „Dałem wam trzy kopie...” – skamle pracownik. Albo tak: Pukanie do biura Breżniewa, gensek podchodzi do drzwi, nakłada okulary, wyjmuje kartkę z kieszeni i czyta: „Kto tam?”. Jeżeli chodzi o Michaiła Gorbaczowa, śmiano się przede wszystkim z jego prób naprawy skompromitowanego systemu i bankrutującej, beznadziejnie niewydajnej gospodarki. Kolejka do sklepu monopolowego po wprowadzeniu przez KC wyższych cen wódki (co miało pomóc w walce z powszechnym alkoholizmem w ZSRR – przyp. red.). Jeden z kolejkowiczów traci cierpliwość i krzyczy: „Mam tego dość! Nienawidzę Gorbaczowa. Pójdę na Kreml i go zabiję!”. Wychodzi, wraca po 40 minutach i ponownie zajmuje miejsce w kolejce. Pytają go, czy zrealizował swój cel. „Nie. Wprawdzie dostałem się na Kreml, ale kolejka do zabicia Gorbaczowa była dłuższa niż ta przed tym sklepem”.Absurd goni absurdNaturalnie przywódcy nie byli jedynym źródłem dowcipów politycznych. Sytuacja społeczno-ekonomiczna w Sojuzie była tak zła, że każdy absurd dotyczący kłopotów z aprowizacją, wybitnie niewydajnej dystrybucji dóbr czy stosunków międzyludzkich rodził nowe. „Tato, dasz mi kluczyki do samochodu?”. „Tak, ale ich nie zgub, bo już za siedem lat odbiorę auto”.Wszelkie osobliwości sowieckiego komunizmu tłumaczono również na żarty w fikcyjnym Radiu Erewań, rzekomo prezentującym informacje w duchu sowieckiej propagandy. Telefon do Radia Erewań: „Czy to prawda, że poeta Majakowski sam się zastrzelił?”. „Tak, to prawda, ponieważ jego ostatnie słowa brzmiały: »Towarzysze, nie strzelajcie!«”. Albo: „Czy to prawda, że zarówno radziecka, jak i amerykańska konstytucja gwarantują wolność wypowiedzi?”. „Tak, to prawda, ale amerykańska gwarantuje również wolność po wypowiedzi”.Dowcipy polityczne dawały doskonały wgląd w stosunki panujące w ZSRR, nic zatem dziwnego, że zainteresowała się nimi CIA. Znaczenie mogła mieć bowiem każda informacja, która pomagała znaleźć słabe punkty wroga. Żarty skupiały je niczym w soczewce. Niedawno agencja odtajniła dokumenty wskazujące, że agenci zbierali zasłyszane żarty i przysyłali je do Langley w oficjalnych raportach. Ważnym powodem gromadzenia tego typu materiałów jest fakt, że jedyne powszechne wybory w Sojuzie, do Rady Najwyższej ZSRR, miały charakter fasadowy i nie odzwierciedlały układu sił, kierunków rozwoju państwa czy odbioru władz w społeczeństwie. Taką funkcję doskonale spełniały żarty polityczne.O wadze dokumentów świadczy fakt, że były adresowane do zastępcy dyrektora CIA. Ze względu na swoją naturę należy przypuszczać, że raporty krążyły poza drogą urzędową również między najwyższymi organami władz. Na jakiej podstawie można wysnuć takie wnioski? Wiadomo, że co najmniej jeden dowcip dotarł na biurko prezydenta Ronalda Reagana i do tego stopnia przypadł mu do gustu, że potem często go powtarzał.„Do diabła z Ronaldem Reaganem!”Amerykanin mówi Rosjaninowi, że w Stanach Zjednoczonych jest taka wolność, że może nieniepokojony przez funkcjonariuszy stanąć przed Białym Domem i krzyczeć: „Do diabła z Ronaldem Reaganem!”. „To nic nadzwyczajnego” – odpowiada Rosjanin – „Też mogę stanąć obok Kremla i krzyczeć: „Do diabła z Ronaldem Reaganem!”. Właśnie ten dowcip tak spodobał się ówczesnemu prezydentowi USA.Nie wiadomo dokładnie, kiedy CIA zaczęło gromadzić te nietypowe materiały wywiadowcze. Regułą jest, że agencja odtajnia dokumenty po 25 latach, ale do mediów trafiły raporty z końca lat 80., a więc schyłku ZSRR. Naturalnie, jednym z obiektów drwin w tej sytuacji musiał być Gorbaczow. Wśród przysłanych żartów jest też ten o niecierpliwym kolejkowiczu.                                                    Michaił Gorbaczow lubił dowcipy na swój temat (fot. Sean Gallup/Getty Images) Na liście znalazł się również inny dowcip pokazujący fatalną sytuację gospodarczą panującą w Sojuzie. Mężczyzna wchodzi do sklepu i pyta: „Nie macie jakiegoś mięsa?”. „Nie” – pada odpowiedź sklepikarki. – „Nie mamy ryby, to sklep naprzeciwko nie ma mięsa”. Przysłano także żart wytykający nieudane reformy Gorbaczowa. „Czym się różni Gorbaczow od Dubčeka (Alexandra Dubčeka, który chciał wprowadzić liberalne reformy w Czechosłowacji w 1968 roku, ale skończyło się sowiecką interwencją – przyp. red.)?”. „Niczym, tylko Gorbaczow jeszcze tego nie wie”.Albo taki, doskonale oddający charakter kolejnych genseków. Pociąg wiozący Lenina, Stalina, Chruszczowa, Breżniewa i Gorbaczowa zatrzymuje się, po tym jak maszynista zauważa, że kończą się tory. Każdy z przywódców opracowuje własne rozwiązanie. Lenin zbiera chłopów i robotników z okolicy i zmusza ich do budowy torów. Stalin każe rozstrzelać załogę. Chruszczow rehabilituje wybitą załogę i każe jej zebrać tory, po których pociąg już przejechał i położyć je przed nim. Breżniew zasłania zasłony w wagonie i rusza się do przodu i tyłu, udając, że pociąg jedzie. Gorbaczow natomiast zwołuje wiec przed lokomotywą i intonuje pieśń „Nie ma torów! Nie ma torów! Nie ma torów!”.Prezent świątecznyPeter Clement, były wysoki rangą oficer CIA, w latach 80. pracujący w biurze analiz odpowiedzialnym za ZSRR, przyznał, że przysyłane dowcipy krążyły po agencji, będąc źródłem rozrywki dla funkcjonariuszy. – Ambasada w Moskwie zwykle przysyłała je na koniec roku, zaznaczając co lepsze żarty. Był to dla nas dobry prezent świąteczny, ale i ważne źródło informacji odzwierciedlające nastroje tam panujące. Zawsze czekaliśmy na te dokumenty – przyznał.Prof. Nina Chruszczowa, wykładowczyni stosunków międzynarodowych na nowojorskim New School University i wnuczka Nikity Chruszczowa, przyznała w rozmowie z serwisem Quartz.com, że odtajnione materiały CIA zawierają dowcipy, które ona sama pamięta z dzieciństwa. – W czasach sowieckich żadna impreza nie mogła się obejść bez opowiadania żartów, żadna rozmowa kuchenna nie mogła się wręcz bez nich obejść. Wszystko to były dowcipy polityczne, ponieważ wszystko w ZSRR było polityczne – wyjaśniła. Chruszczowa stwierdziła, że w czasach Gorbaczowa dowcipy polityczne stały się nieodłącznym elementem życia społecznego. – W czasach Stalina byłoby to niemożliwe. Gdyby znał on źródło żartów, ci ludzie musieliby zginąć – podkreśliła. – Pod koniec lat 80. i na początku 90. system na tyle zelżał, że sami przywódcy opowiadali dowcipy polityczne. Raz Gorbaczow osobiście mi opowiedział jeden na swój temat, właśnie ten z Dubčekiem.Martwy systemWnuczka Chruszczowa zwróciła uwagę, że humor nie tylko oddawał atmosferę polityczną ZSRR, ale był również formą oporu. – Wszyscy wiedzieli, że Związek Radziecki się wali. W powietrzu dało się wyczuć, że ten system jest już w zasadzie martwy – tłumaczyła nastroje ostatnich lat komunizmu w Rosji i na terenach okupowanych.Zdaniem ekspertki żarty z Putina nie są jednak tak popularne (Stalin nawiedza Putina we śnie i mu oświadcza: „Zamierzam zabić wszystkich ludzi i pomalować Kreml na niebiesko”. „A dlaczego akurat na niebiesko?” – pyta prezydent), gdyż jego system – argumentowała – nie jest aż tak represyjny jak sowiecki i przeciętny Rosjanin czuje mniejszą potrzebę naigrawania się z polityki. – Jeżeli twoje otoczenie jest otwarte, nie musisz sięgać po dowcipy, jeżeli zaś zaczyna się zamykać, właśnie w ten sposób zaczynasz sprzeciwiać się reżimowi – dowodziła.Można się nie zgodzić z Chruszczową, gdyż wiemy już dobrze, że system stworzony przez Putina jest dość represyjny, o czym świadczą choćby doniesienia o opozycjonistach torturowanych w katowniach FSB, które przywodzą na myśl najczarniejszy okres komunizmu. Po drugie, choć system w ZSRR był szczególnie represyjny, to jednak humor brał się w znacznej mierze z permanentnych problemów gospodarczych. Dowodem jest niezwykle bogata historia dowcipu politycznego w PRL, wszak to Polska była najweselszym barakiem w socjalistycznym obozie.                                                    Humor pozwalał ludziom odreagować ciężkie czasy (fot. Wiki/Thomas Taylor Hammond)",,
Spora obniżka ceny za F-35 dla wszystkich,"Pentagon zawarł prozumienie z firmą Lockheed Martin, która produkuje samoloty F-35. Na jego mocy do roku 2022 ceny najnowocześniejszych myśliwców będa obniżone o 12,7 proc. Z obniżki będą mogły skorzystać także inne kraje - w pierwszym rzędzie posiadające samoloty F-16.","Dotychczasowa cena, w zależności od kontraktu i wersji samolotu, wahała się od ok. 90 mln USD do ok. 122 mln USD. Teraz najbardziej powszechna wersja F-35 kosztować będzie 82,4 mln USD w 2020 roku, 79,17 mln USD w 2021 roku i 77,9 mln USD w 2022 roku.Dyrektorzy Lockheed Martin zastrzegli, że potencjalnymi klientami F-35 są państwa posiadające już myśliwce F-16.  Ponadto Pentagon i Lockheed Martin zawarli wartą 34 mld USD umowę na 478 myśliwców F-35 Joint Strike Fighters dla amerykańskiej armii. Przewiduje ona trzykrotne dostawy tych samolotów. Media nazywają tą umowę największą umową zbrojenową w historii Penatagonu.",,
Powódź w Kenii. Są dziesiątki ofiar,"W powodziach w Kenii zginęły w sobotę 34 osoby. Większość z nich to ofiary osunięcia się ziemi – poinformował kenijski minister spraw wewnętrznych Fred Matiangi. Powodzie spowodowane są ulewnymi deszczami, które nawiedziły zachodnią część kraju.","Domy zostały zmyte w nocy z piątku na sobotę przez silne opady w hrabstwie West Pokot, położonym ok. 350 km na północny zachód od Nairobi. Pracownicy Czerwonego Krzyża zgłosili osuwiska w różnych częściach hrabstwa i powiedzieli, że wysłano tam ekipy ratunkowe. Pięć osób zginęło, kiedy ich samochód został porwany przez wodę z rzeki, która wystąpiła z brzegów. Do tragedii doszło na drodze między miastami Kitale i Lodwar. Szef MSW przekazał, że do pomocy poszkodowanym rząd skierował śmigłowce. Nie wiadomo, jak wielkie są skutki klęski – zaznaczył.",,
Rozdrobniona prawica chce się dogadać?,"Solidarna Polska połączy się z Prawicą RP na przełomie stycznia i lutego. Bliskiej współpracy z nimi nie wyklucza PJN – ustaliła „Rzeczpospolita"".","Według gazety, na przełomie stycznia i lutego, nazwa Solidarna Polska zniknie z polskiej sceny politycznej.Jak wynika z ustaleń gazety, zamiast Solidarnej Polski, ma powstać nowe ugrupowanie utworzone właśnie przez byłych działaczy PiS związanych ze Zbigniewem Ziobro oraz Prawicy Rzeczypospolitej kierowanej przez Marka Jurka, byłego marszałka Sejmu. Oficjalnie władze obu ugrupowań przyznają, że są blisko porozumienia.Różnica zdań dotyczy między innymi tego, czy do jednoczącej się prawicy zaprosić PJN.Opowiada się za tym Marek Jurek. Działacze Solidarnej Polski są bardziej sceptyczni. –  W PJN jest kilka osób, które widzielibyśmy w nowym bloku, ale co do całego tego ugrupowania wiele osób jest na nie  – zdradza gazecie jeden z „ziobrystów”.Lider PJN – europoseł Paweł Kowal na razie zjednoczenie wyklucza. Jednak w rozmowie z „Rzeczpospolitą"" deklaruje chęć bliskiej współpracy.",,
Zarzuty dla Sławomira Nowaka za fałszywe oświadczenia majątkowe,Ukraińska Narodowa Agencja do spraw Zapobiegania Korupcji (NAZK) przekazała do sądu protokoły w sprawie nieprawdziwych informacji zawartych w oświadczeniach majątkowych Sławomira Nowaka. Szef Ukraińskiej Agencji Dróg Samochodowych był wcześniej politykiem Platformy Obywatelskiej i ministrem transportu w rządzie Donalda Tuska. Ma obywatelstwo polskie i ukraińskie.,"Jak informują służby prasowe Narodowej Agencji Zapobiegania Korupcji (NAZK) Ukrainy, funkcjonariusze tego urzędu ustalili, że w oświadczeniu majątkowym za 2017 r. szef Państwowej Agencji Dróg Samochodowych zaniżył swój majątek o 189,2 tys. hrywien (prawie 30 tys. zł). NAZK wyjaśniła, że Nowak miał podać nieprawidłową wartość swojego samochodu i nieprawidłową sumę kwot zgromadzonych na rachunkach bankowych. Agencja dodała, że powyższa suma przekracza stukrotność miesięcznego minimum egzystencji dla osoby pracującej. W 2017 r. wynosiło ono od 1,6 tys. hrywien w styczniu do 1762 w grudniu.  Ukraińskie media nie informują o wymiarze kary, jaka może grozić Nowakowi.  Sławomir Nowak w 2007 r. został posłem na Sejm RP z listy Platformy Obywatelskiej. W listopadzie tego samego roku został powołany na szefa Gabinetu Politycznego Prezesa Rady Ministrów (premierem był wówczas Donald Tusk), a w 2011 r. objął tekę ministra transportu.",,
"Sondaż dla „Wiadomości” TVP1: PiS przed PO, na trzecim miejscu Kongres Nowej Prawicy","Gdyby wybory parlamentarne odbyły się w czerwcu, zwyciężyłoby Prawo i Sprawiedliwość (31 proc). Na drugim miejscu uplasowała się Platforma Obywatelska (24 proc.). Trzecią siłą, zgodnie z preferencjami wyborców, jest Kongres Nowej Prawicy (10 proc.) – wynika z sondażu TNS Polska dla „Wiadomości” TVP1. Do parlamentu weszłyby jeszcze Sojusz Lewicy Demokratycznej (8 proc.) i Polskie Stronnictwo Ludowe (5 proc.). Sondaż przeprowadzono 23 czerwca, już po wybuchu tzw. afery podsłuchowej. Więcej w „Wiadomościach”, wyjątkowo o godz. 20.10, w TVP1 HD.","Tuż pod wyborczym progiem znalazł się Twój Ruch (4 proc.). Zarówno Polska Razem, jak i Solidarna Polska mają 2 proc. poparcia. 13 proc. ankietowanych nie wie na jaką partię głosować. Kto w górę, kto w dół Po kwietniowym spadku notowań poparcie dla PiS Jarosława Kaczyńskiego wzrasta (w maju 28 proc.). Od miesiąca traci natomiast PO Donalda Tuska (poprzednio 28 proc.). SLD Leszka Millera od początku roku balansuje w przedziale 8-12 proc – (w maju 10 proc.).  W ostatnich sześciu miesiącach na granicy progu wyborczego utrzymuje się PSL Janusza Piechocińskiego (w maju 5 proc.). Nowa Prawica Janusza Korwin-Mikkego od marca notuje regularny marsz w górę (6 proc. miesiąc temu).  Twój Ruch Janusza Palikota od lutego pogorszył notowania i ma problem z przebiciem się ponad próg wyborczy (3 proc. w maju).  Poparcie dla Solidarnej Polski Zbigniewa Ziobry i Polski Razem Jarosława Gowina utrzymało się na poziomie 2 proc. i od początku roku oscyluje wokół poziomu 2-3 proc.      Ile mandatów dla partii?  W Sejmie – wg sondażu – politycy PiS otrzymaliby 198 mandatów, PO przypadłoby 151 a Kongresowi Nowej Prawicy – 49. W sejmowych ławach zasiadłoby 41 posłów SLD a z PSL zaledwie 21.  Badanie preferencji partyjnych Polaków zrealizowano 23 czerwca na próbie 1000 osób.  CZYTAJ TAKŻE: 51 proc. Polaków chce przyspieszonych wyborów do Sejmu",,
Szef MSZ: Moja wizyta w Sofii wyrazem znaczenia przywiązanego do regionu,"– Fakt, że premier Mateusz Morawiecki z pierwszą wizytą przyjechał do Budapesztu, a ja do Sofii, jest wyrazem tego, że dla Polski region Europy Środkowej jest bardzo ważny w polityce zagranicznej – powiedział w Sofii szef MSZ Jacek Czaputowicz. – Polska jest ważnym krajem dla UE i długoletnim przyjacielem Bułgarii – oświadczyła z kolei wicepremier i szefowa dyplomacji tego kraju Ekaterina Zachariewa.","Na wspólnej konferencji prasowej z wicepremier i szefową bułgarskiej dyplomacji Ekateriną Zachariewą Czaputowicz określił rozmowy ministrów jako owocne.Zaznaczył, że celem jego wizyty jest „podkreślenie bardzo dobrych, przyjacielskich relacji” między obu państwami.– Premier Mateusz Morawiecki złożył pierwszą wizytę w Budapeszcie, ja jestem w Sofii; oznacza to, że dla Polski region Europy Środkowej jest bardzo ważny w polityce zagranicznej – dodał szef MSZ.Czaputowicz zapewnił również o pełnym poparciu dla priorytetów rozpoczętej w styczniu bułgarskiej prezydencji w UE, w tym zwłaszcza jej „zaangażowania na rzecz wzmocnienia relacji między Unią Europejską a Bałkanami Zachodnimi”. – Polska jest ważnym krajem dla UE i długoletnim przyjacielem Bułgarii – oświadczyła wicepremier i szefowa dyplomacji tego kraju Ekaterina Zachariewa  po spotkaniu z szefem polskiego MSZ Jackiem Czaputowiczem.Przypomniała, że w 2018 r. przypada 100. rocznica nawiązania stosunków dyplomatycznych między Polską a Bułgarią. Wyraziła nadzieję, że obchody tego wydarzenia będą przebiegać „w godny sposób”. – Zrobimy to nie tylko poprzez spotkania na wysokim szczeblu, ale także poprzez łączenie naszych rodaków - dodała. W tym kontekście Zachariewa zwróciła uwagę, na „wzrastającą liczbę polskich obywateli w Bułgarii”.",,
Francja na razie nie wstrzyma dostaw Mistrali. „Będzie to zależało od postawy Rosji”,"– Decyzja, czy dostarczyć Rosji drugi helikopterowiec typu Mistral będzie uzależniona od postępowania Moskwy wobec kryzysu na Ukrainie – powiedział w poniedziałek prezydent Francji Francois Hollande.","Wypowiadając się podczas roboczego obiadu z dziennikarzami akredytowanymi w Pałacu Elizejskim, Hollande powiedział, że pierwszy z okrętów jest prawie gotowy i zostanie dostarczony zgodnie z planem w październiku br., mimo zdecydowanego sprzeciwu sojuszników Francji.– Dotychczas poziom sankcji nie został ustalony, a to mogłoby zapobiec tej dostawie – powiedział Hollande. – Czy to oznacza jednak, że pozostała część kontraktu, czyli drugi Mistral, będzie zrealizowana? Będzie to zależało od postawy Rosji – dodał.Londyn i Waszyngton wyraziły swój sprzeciwNa Francję wywierane są przez jej sojuszników silne naciski, aby wycofała się z kontraktu. Londyn i Waszyngton ponowiły w poniedziałek swój sprzeciw.Wcześniej w poniedziałek wicepremier Rosji Dmitrij Rogozin powiedział, że wątpi, czy Francja zerwie kontrakt, bowiem byłoby to dla niej gorsze niż dla Rosji.CZYTAJ TAKŻE: Unia Europejska nakłada nowe sankcje na Rosję. Wzywa do wstrzymania pożyczek dla Moskwy",,
Trump ma kandydatkę na ambasadora USA przy ONZ,"Rzeczniczka Departamentu Stanu Heather Nauert jest preferowaną przez prezydenta Donalda Trumpa kandydatką na stanowisko ambasador Stanów Zjednoczonych w Organizacji Narodów Zjednoczonych – podały w piątek amerykańskie media, powołując się na źródła rządowe. Poprzednia ambasador Nikki Haley zrezygnowała na początku października.","Korespondenci dyplomatyczni amerykańskich mediów na potwierdzenie swoich spekulacji zwracają uwagę, że Nauert spotkała się z Trumpem w poniedziałek, a w tym tygodniu trzykrotnie pod jej nieobecność rutynowe konferencje Departamentu Stanu prowadził jej zastępca, zawodowy dyplomata Robert Palladino.Zapytany o możliwość objęcia przez jego szefową funkcji ambasador USA w ONZ, Palladino odparł, że „ogłoszenie decyzji w tej sprawie należy do prerogatyw Białego Domu”.Nauert jest dyrektorem ds. informacji Departamentu Stanu odpowiadającego za sprawy zagraniczne. Od 13 marca do 10 października bieżącego roku pełniła także obowiązki dyrektor wydziału spraw publicznych i dyplomacji publicznej w Departamencie Stanu. Wcześniej pracowała w telewizji ABC, a następnie była jedną z prowadzących programy ulubionej przez Trumpa telewizji Fox News. Występowała także w popularnym programie telewizji Fox News „Fox and Friends”.Nauert jest absolwentką renomowanego, uważanego za jeden z najlepszych w Stanach Zjednoczonych Wydziału Dziennikarstwa nowojorskiego Uniwersytetu Columbia. Pracę w Departamencie Stanu rozpoczęła w kwietniu 2017, kiedy sekretarzem stanu był były szef giganta petrochemicznego ExxonMobil Rex Tillerson. Po zwolnieniu przez Trumpa w marcu Tillersona z funkcji sekretarza stanu pozostała na swoim stanowisku; sekretarzem stanu 26 kwietnia został Mike Pompeo, były dyrektor CIA. Doświadczeniem nie imponujeJeśli potwierdzą się spekulacje amerykańskich mediów, Nauert, która przed podjęciem pracy w Departamencie Stanu nie miała żadnego doświadczenia dyplomatycznego, zastąpi na stanowisku stałej przedstawicielki USA w ONZ Nikki Haley.Haley, była gubernator stanu Karolina Południowa, niespodziewanie poinformowała na początku października, że zamierza zrezygnować z funkcji ambasadora USA w ONZ na początku przyszłego roku, aby „zająć się sprawami prywatnymi”.Niektórzy z komentatorów tłumaczą decyzję Haley jej walką o wpływ na kształtowanie amerykańskiej polityki zagranicznej z doradcą prezydenta ds. bezpieczeństwa narodowego Johnem Boltonem i z Mikiem Pompeo.",,
USA: Do Senatu trafił projekt ustawy blokującej budowę Nord Stream 2,"Amerykanie, którzy dotychczas jednoznacznie krytykowali projekt budowy Nord Stream 2 – jednak na deklaracjach się kończyło – przystąpili do działania. W amerykańskim Senacie złożono projekt ustawy  nakładającej kary na firmy uczestniczące w budowie rurociągu – informuje „Rzeczpospolita”.","– Przekonywanie Amerykanów do działania było naszym priorytetem. Do tej pory podzielali nasze stanowisko w sprawie gazociągu, ale kończyło się na deklaracjach. To się zmieniło – mówią dziennikowi polskie źródła dyplomatyczne.Projekt jest inicjatywą grupy wpływowych senatorów, chcących opóźnić budowę rurociągu.– Nord Sream 2 zagraża bezpieczeństwu energetycznemu Europy i bezpieczeństwu narodowemu Ameryki. USA po prostu nie mogą pozwolić, aby Rosja dyktowała przyszłość energetyczną Europy – stwierdził republikanin z Teksasu Ted Cruz, przewodniczący grupie inicjatorów projektu ustawy. Wśród jego sygnatariuszy znalazła się także demokratyczna senator Jeanne Shaheen z New Hampshire. Dziennik zauważa, że wsparcie projektu przez obie partie właściwie przesądza o jego przyjęciu, a sprzeciw wobec Nord Stream 2 w Stanach Zjednoczonych jest i tak powszechny.",,
Korea Płn. odgraża się USA: Jesteśmy gotowi do dialogu i do konfrontacji,"Pjongjang jest gotowy zarówno do dialogu, jak i konfrontacji z USA - oświadczył minister spraw zagranicznych Korei Północnej Ri Jong Ho w relacji oficjalnej agencji prasowej KCNA. Ostrzegł równocześnie Waszyngton, że kontynuowanie polityki sankcji „byłoby błędem”.","„Jeżeli USA wciąż marzą o osiągnięciu wszystkiego sankcjami, musimy albo pozwolić im marzyć dalej albo rozproszyć te marzenia” – powiedział Ri Jong Ho cytowany przez KCNA.„Jesteśmy przygotowani zarówno na dialog, jak i na konfrontację. Jeżeli USA będą próbować konfrontacji z nami przy pomocy sankcji i nie zrezygnują z konfrontacyjnej postawy, to byłby to błąd” – dodał.Rozmowy amerykańsko-północnokoreańskie na szczeblu roboczym na temat programu nuklearnego Pjongjangu i denuklearyzacji Półwyspu Koreańskiego wciąż nie zostały wznowione po impasie, w jakim się znalazły w rezultacie załamania się szczytu przywódców obu krajów, Donalda Trumpa i Kim Dzong Una w lutym w Hanoi.Trump i Kim spotkali się ponownie w czerwcu na granicy między obu państwami koreańskimi i zgodzili się wznowić negocjacje, ale dotychczas do tego nie doszło.Ri oskarżył także sekretarza stanu USA Mike'a Pompeo o „rzucanie cienia” na rozmowy między USA i Koreą Północną. Wyraził pogląd, że Pompeo jest bardziej zainteresowany własnymi ambicjami politycznymi niż prowadzeniem polityki zagranicznej swego kraju.Północnokoreański minister sprecyzował, że jego wypowiedź była reakcją na wcześniejsze oświadczenie Pompeo dla mediów. Powiedział on, że jeśli Korea Północna nie zrezygnuje z broni nuklearnej, Stany Zjednoczone zastosują „najsilniejsze sankcje w historii”.",,
Fake news Rosatiego z KO. Odpowiedź rzecznika rządu: stacje paliw w niedziele otwarte,"Rząd nie pracuje nad rozwiązaniami, które skutkowałyby zamknięciem stacji paliw w niedziele – wynika z wypowiedzi rzecznika rządu Piotra Müllera, zamieszczonej w sobotę na Twitterze.",„Kolejny absurd PiS – rząd chce żeby stacje benzynowe były w niedziele zamknięte. Wy też tego chcecie?” – napisał na Twitterze Dariusz Rosati.,,
Koniec sporu o migrantów. Niemiecka koalicja rządowa utrzymana,"Kanclerz Niemiec Angela Merkel (CDU) i szef bawarskiej CSU Horst Seehofer osiągnęli kompromis w sporze o migrację – poinformowała agencja dpa, powołując się na „koła partyjne”. Oznacza to, że nie dojdzie do rozpadu koalicji rządzącej.","Seehofer przekazał, że pozostanie w rządzie. W niedzielę minister spraw wewnętrznych zapowiedział rezygnację z urzędu z powodu braku porozumienia między koalicjantami w sprawie kryzysu migracyjnego.– Osiągnęliśmy kompromis z CDU, pozostaję na stanowisku szefa MSW. Na granicy z Austrią powstaną „centra tranzytowe”, w których podejmowane będą szybkie decyzje ws. azylu – powiedział Seehofer.Również kanclerz Merkel wyraziła zadowolenie z osiągnięcia „dobrego kompromisu” ws. zapobiegania tzw. migracji wtórnej, czyli dotyczącej osób, które zarejestrowane zostały w innych krajach, ale o podanie o azyl wnoszą w Niemczech.CSU domagało się odsyłania takich osób prosto z granicy. CDU uważała, że Niemcy powinny działać w porozumieniu z partnerami z krajów Unii Europejskiej. Telewizja Deutsche Welle przypomina, że podczas ostatniego szczytu UE w Brukseli Merkel uzyskała zgodę takich państw jak Grecja i Hiszpania na przyjmowanie „wtórnych migrantów”.",,
Jerzy Urban ma przeprosić Donalda Tuska,"Jerzy Urban ma przeprosić premiera za żart primaaprilisowy tygodnika „Nie”, gdy Donaldowi Tuskowi w rzekomych rozmowach podczas kibicowania na meczu przypisano wulgarne słowa – orzekł sąd stwierdzając, że „satyra nie może poniżać”. Urban chce apelować.","Orzekający w sprawie sędzia Sądu Okręgowego w Warszawie Jacek Tyszkarozstrzygnął, czy żart primaaprilisowy, jakim była publikacja w „Nie”, może godzić w dobra osobiste.  – Nie zakazujmy prima aprilis, to tradycja mająca kilkaset lat – apelował do sądu adwokat pozwanego wydawcy „Nie”.  – Tradycja nie uchyla ochrony dóbr osobistych – argumentowała prawniczka premiera. Szef rządu wytoczył proces Urbanowi za publikację, która w internecieukazała się 29 marca. Napisano tam, że za pomocą specjalistycznego sprzętuszpiegowskiego dziennikarzom udało się podsłuchać rozmowy premiera z innymiVIP-ami na trybunie honorowej Stadionu Narodowego podczas meczu piłkarskiego Polska-Ukraina. W tekście pojawiły się wypowiedzi przypisane m.in.: Tuskowi, Lechowi Wałęsie, Jolancie Kwaśniewskiej i Grzegorzowi Schetynie. Tuskowi przypisano nieparlamentarne zwroty.Wkrótce potem sam Urban oświadczył, że artykuł to żart primaaprilisowy, awszystkie wypowiedzi zmyślono. Pozew premiera (rzecznik rządu Paweł Graśzapewniał, że Tusk złożył go jako osoba prywatna, a nie szef rządu) byłgotowy już 2 kwietnia.Tusk żądał przeprosin w tygodniku Urbana i w innych mediach (także na portalach internetowych – nie tylko informacyjnych, ale i plotkarskich) za podanie nieprawdziwych informacji, które „godzą w jego dobre imię i podważają zaufanie niezbędne do wykonywania funkcji premiera”. „Sporna publikacja poniżała powoda”Sąd powództwo uwzględnił w zasadniczej części. Nakazał Urbanowi opublikowanie w tygodniku „Nie” oraz na jego stronach internetowych oświadczenia, w którym przeprosi on Tuska za przypisanie mu tych zwrotów, które były nie tylko nieprawdziwe, ale też wulgarne. Urban ma też wyrazić za to ubolewanie.W części dotyczącej zamieszczenia przeprosin za cały tekst i to w kilkunastu innych mediach i portalach internetowych, które podchwyciły artykuł z „Nie”, sąd pozew premiera oddalił, bo uznał, że Urban nie może przepraszać za to, że kto inny zamieścił jego tekst. Sędzia Tyszka podkreślił, że wziął pod uwagę fakt, iż tygodnik Urbana macharakter satyryczny, a satyra to zniekształcanie rzeczywistości mające nacelu sprowokowanie opinii publicznej. Z jego słów wynika, że gdyby całyinkryminowany tekst utrzymał się w konwencji satyry bez elementówwulgarności, pozew premiera byłby oddalony. – Satyrykom wolno jest piętnować życie polityczne. Powód musi cierpliwie znosić satyrę, jaka go dotyczy. Nawet będąc pozbawionym poczucia humoru już po dementi powinno się przyjąć do wiadomości, że był to żart. Krytyka zmierzająca do poprawy rzeczywistości nie jest działaniem bezprawnym – mówił sędzia Tyszka, ale podkreślił, że w jego ocenie sporna publikacja poniżała powoda – nawet mimo tego, że sam Tusk przyznawał, iż czasem, gdy jest sam, zdarza mu się przekląć. – Czy dla osiągnięcia satyrycznego efektu było konieczne przypisanie mu tak wulgarnych słów? W tym także o papieżu, Lechu Wałęsie i AleksandrzeKwaśniewskim? Nawet jeśli jest prawdą, że sam powód przyznaje, że czasemklnie jak szewc, to nie ma powodów, by uznać, że czyni to w tak plugawysposób, jaki przypisano mu w tym artykule – dodał sędzia. „ Nie wypada, żeby premier wygrywał pyskówkę w sądzie”Odnosząc się do argumentu pozwanych, że działali w warunkach prawa prasowego i skorzystali ze zwyczajowego przyzwolenia na żart primaaprilisowy, sąd podkreślił, że z mocy prawa prasowego dziennikarz ma być rzetelny i unikać wulgarnego języka.  – Nie ma niczego zabawnego we wkładaniu w usta tak wulgarnych słów, jakie przypisano powodowi. Narusza to jego godność i dobre imię – podkreślił sędzia Tyszka. Po wyjściu z sali rozpraw Urban zapowiedział, że złoży apelację od wyroku. – Premier nie powinien być zadowolony z tego, że staje w jednym rzędzie z Łukaszenką, Kaczyńskim czy z takim demokratą jak Putin. Nie wypada, żebypremier wygrywał pyskówkę w sądzie. Martwi mnie stwierdzenie, że ten nasztekst utrudnił mu sprawowanie funkcji premiera. To znaczy, że jest słaby.Konkurencja może się z tego cieszyć, ale mnie to martwi – powiedział.",,
Rozsyłał paczki z bombami. Grozi mu 48 lat więzienia,Mężczyźnie podejrzanemu o rozsyłanie paczek z urządzeniami wybuchowymi do amerykańskich polityków grozi 48 lat więzienia. Przesyłki otrzymywali politycy krytycznie nastawieni do prezydenta Donalda Trumpa – poinformował w piątek Departament Sprawiedliwości.,"W piątek FBI aresztowało na Florydzie podejrzanego o rozsyłanie paczek 56-letniego Cesara Sayoca z miasteczka Aventura w pobliżu Miami. Po zatrzymaniu prokurator generalny Jeff Sessions poinformował, że podejrzanemu grozi do 58 lat więzienia. Słowa te wkrótce skorygowała rzeczniczka Departamentu Sprawiedliwości Sarah Isgur Flores, która uściśliła, że mężczyźnie grozi do 48 lat pozbawienia wolności.Organy ścigania nadal próbują wyjaśnić, czy Sayoc działał sam, czy były też inne osoby powiązane z rozsyłaniem podejrzanych paczek. Na razie nie znane są motywy działania 56-latka, ale Donald Trump zdradził dziennikarzom, iż dowiedział się, że Sayoc „jest jego zwolennikiem”. Amerykański prezydent podkreślił, że w tej sprawie nie będzie rozmawiał z osobami, do których adresowane były przesyłki. Do kogo trafiły niebezpieczne paczki?Od wtorku przechwycono przesyłki adresowane do byłego prezydenta Baracka Obamy, byłego wiceprezydenta Joe Bidena, byłej sekretarz stanu Hillary Clinton i aktora Roberta de Niro, do siedziby telewizji CNN na Manhattanie (była zaadresowana do byłego dyrektora CIA Johna Brennana), do Erica Holdera (byłego prokuratora generalnego i ministra sprawiedliwości), kongresmenki Maxine Waters.W piątek przejęto paczki wysyłane do demokratycznego senatora Cory'ego Bookera i do byłego dyrektora wywiadu krajowego Jamesa Clappera; kilka godzin później, już po zatrzymaniu podejrzanego, telewizja CNN podała, że władze Kalifornii sprawdzają następną podejrzaną przesyłkę, wysłaną do demokratycznej senator tego stanu Kamali Harris. Przejęto także podejrzaną paczkę, która została wysłana do miliardera, filantropa i ważnego sponsora Partii Demokratycznej Tom Steyera.",,
Sasin: Sędzia Małgorzata Gersdorf postanowiła uciec na urlop,"– Wiek ogółu sędziów był już wcześniej regulowany ustawami. W 1998 roku Trybunał Konstytucyjny, pod przewodnictwem Marka Safjana, dziś aktywnego krytyka tych pomysłów, wtedy stwierdził, że ustawodawca ma prawo określać wiek emerytalny – powiedział w programie „Kwadrans polityczny” przewodniczący Stałego Komitetu Rady Ministrów, Jacek Sasin.","Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przechodzą z mocy prawa sędziowie SN, którzy ukończyli 65. rok życia. W związku z tym sędziowie ci od środy według ustawy przestają pełnić swe funkcje.   – Prawo jest jednoznaczne - mówi, że jej (Małgorzaty Gersdorf – przyp. red.) rola jako I prezesa Sądu Najwyższego się skończyła i powinna się z tym po prostu pogodzić – powiedział w programie „Kwadrans polityczny” przewodniczący Stałego Komitetu Rady Ministrów, Jacek Sasin.– Przepisy są absolutnie jednoznaczne. Ten zapis konstytucyjny, na który powołuje się pani sędzia i na który powołują się politycy opozycji, należy czytać wraz z inni przepisami konstytucji, nie w oderwaniu. A ten i inne przepisy mówią bardzo wyraźnie, że kwestie wieku emerytalnego sędziów są regulowane ustawą sejmową - to wprost wynika z konstytucji, było to też praktykowane w poprzednich latach – podkreślił minister. – Ten wiek ogółu sędziów był już regulowany ustawami, były zmiany. W 1998 roku już Trybunał Konstytucyjny, pod przewodnictwem pana Marka Safjana, dziś aktywnego krytyka tych pomysłów, wtedy stwierdził, że ustawodawca ma prawo określać wiek emerytalny i ma prawo także wprowadzać takie przepisy, które nawet wbrew woli sędziego przenoszą go w stan spoczynku po osiągnięciu tego wieku – podkreślił Sasin.",,
„Najważniejsza jest wolność”. Poseł PO o związkach właściciela sex shopów z władzami Warszawy,"– Naganne jest to, że to jest finansowane ze środków publicznych, z pieniędzy podatnika. Czy to jest mądre, czy to jest normalne? Jeśli pan uważa, że to jest normalne, to rozumiem, że za chwilę na mównicy sejmowej będą się pokazywały osoby w takich strojach – pytał posła PO Michała Jarosa Piotr Kaleta (PiS). – Dla mnie najważniejszą rzeczą jest wolność – odpowiedział mu Jaros. Rozmowa w programie Twój Wybór dotyczyła ujawnionej przez „Gazetę Polską” informacji, że władze Warszawy finansują fundację kierowaną przez właściciela homoseksualnych sex shopów.","– Niech mi pan powie: czy wy macie jakiś problem z tymi rzeczami, że ciągle o nich musicie mówić? Kwestie związane z seksualnością to wasza idee fixe? Przecież to jest aż obrzydliwe. (…) Od tego są dziennikarze, żeby takie rzeczy pokazywać. To jest naganne – mówił Kaleta. – Naganne jest to, że to jest finansowane ze środków publicznych, z pieniędzy podatnika, czy to jest mądre, czy to jest normalne? Jeśli pan uważa, że to jest normalne, to rozumiem, że za chwilę na mównicy sejmowej będą się pokazywały osoby w takich strojach – dodał, odpowiadając na pytanie, co jest nagannego w całej sprawie. – Ja jestem człowiekiem, który bardzo szanuje wolność. (…) Dla mnie najważniejszą rzeczą jest wolność. Jeśli wolność jednostki nie jest przekraczana, to nic panu do tego – odniósł się do tych słów Jaros. Jak informowała „Gazeta Polska Codziennie”, dotowaną przez stołeczny ratusz fundacją REFFORM działającą na rzecz „promocji zdrowia, budowania więzi społecznych oraz przeciwdziałania wykluczeniom i dyskryminacji”, kierują właściciele sex shopów dla sadomasochistycznych gejów fetyszystów.",,
„Żaden amerykański polityk dotąd nie wygłosił bardziej polskiego przemówienia”,"– Moim zdaniem to są mocne słowa z daleko idącymi konsekwencjami. To jest także wezwanie innych krajów NATO do zwiększenia nakładów, do przeformułowania polityki NATO w naszym regionie. Myślę, że bardziej polskiego przemówienia żaden amerykański polityk do tej pory nie wygłosił. Można powiedzieć, że dzisiejszym wystąpieniem Obama zgłosił się do światowego przywództwa – tak były prezydent Aleksander Kwaśniewski komentował przemówienie Baracka Obamy w czasie obchodów 25-lecia odzyskania wolności przez Polskę.","Prezydent USA w środę na placu Zamkowym zapewnił, że Polska może w przyszłości liczyć na wsparcie Stanów Zjednoczonych. – Przybyłem, by potwierdzić nasze ciągłe zaangażowanie w bezpieczeństwo Polski; ona nigdy już nie będzie samotna. Stoimy ramię w ramię, teraz i zawsze. Wiem, że przez całe wasze dzieje Polacy byli porzucani przez przyjaciół w godzinie próby - mówił Obama. Zdaniem Aleksandra Kwaśniewskiego, przemówienie prezydenta USA było „bardzo dobre, mocne z niezwykle ciepłym odnoszeniem się do Polski”. – Moim zdaniem to są mocne słowa z daleko idącymi konsekwencjami. To jest także wezwanie innych krajów NATO do zwiększenia nakładów, do przeformułowania polityki NATO w naszym regionie. Będą kolejne spotkania i zobaczymy więcej faktów. Zobaczymy także, jak ta polityka rosyjsko-amerykańska będzie wyglądała po tym przemówieniu – mówił Kwaśniewski. I dodał: – Myślę, że bardziej polskiego przemówienia żaden amerykański polityk do tej pory nie wygłosił. Trzeba poczekać na realizację słów ObamyByły prezydent przekonywał, że teraz trzeba poczekać na realizację słów Obamy. – Zobaczymy jak inne kraje natowskie na to zareagują. Jest sporo do roboty, ale dobrze, że Obama to powiedział w kategoriach przywództwa, że w tym świecie Zachodu, on chce coś zrobić, że chce rzucić na szalę swój autorytet i pieniądze. Teraz jego zadaniem na szczycie NATO jest przekonać innych i rzeczywiście zbudować coś, co zapewni, nie tylko naszemu regionowi bezpieczeństwo, ale co spowoduje, że NATO będzie umiało odpowiedzieć na agresywne zamiary, które płyną ze strony Rosji – podkreślił Kwaśniewski.",,
Szef MSZ Francji do Donalda Trumpa: Proszę pozwolić naszemu narodowi żyć po swojemu,"Francuski minister spraw zagranicznych Jean-Yves Le Drian wezwał Donalda Trumpa, by nie mieszał się w wewnętrzne sprawy Francji. Była to reakcja na zamieszczone przez prezydenta USA na Twitterze komentarze na temat protestów ruchu „żółtych kamizelek”.","„Mówię Donaldowi Trumpowi i prezydent Republiki (Emmanuel Macron) też mu to mówił: nie jesteśmy stroną amerykańskich debat, więc proszę pozwolić naszemu narodowi żyć po swojemu” – oświadczył szef francuskiej dyplomacji. Trump w sobotę na Twitterze połączył trwające czwarty weekend z rzędu protesty „żółtych kamizelek"" z paryskim porozumieniem klimatycznym, z którego jego administracja się wycofała. Przekonywał, że jedną z przyczyn niezadowolenia społecznego we Francji jest przekazywanie dużych sum pieniędzy krajom trzeciego świata, aby pomóc im w ochronie środowiska. „Bardzo smutny dzień i noc w Paryżu. Może czas zakończyć niedorzeczne i niezwykle kosztowne porozumienie paryskie i oddać pieniądze ludziom w postaci niższych podatków?” – napisał prezydent USA.",,
Oszustwo „na Facebooka”. Wrocławianka dała się naciąć,"800 złotych straciła mieszkanka Wrocławia w wyniku działań internetowych oszustów. Policja ostrzega, że przestępcy podszywają się pod naszych znajomych i wyłudzają pieniądze.","Mechanizm działania oszustów jest prosty. Najpierw włamują się na profil, któregoś z naszych znajomych z Facebooka, potem – udając ich – kontaktują się, prosząc o pożyczkę, że muszą pilnie zapłacić za zakupy a mają problem z kartą płatniczą. Pieniądze mają być przekazane nie w formie gotówki, a przez internet, na przykład za pomocą popularnej aplikacji BLIK. Wrocławianka, która padła ofiarą osoby wyłudzającej pieniądze, była przekonana, że rozmawia ze swoją przyjaciółką. Oszust przejrzał wcześniejsze rozmowy koleżanek i starał się pisać podobnie jak osoba, pod którą się podszyć, używał tych samych słów czy sformułowań.Kobieta zorientowała się, że została oszukana, gdy zadzwoniła do koleżanki. Okazało się, że nie była jej jedyną znajomą z Facebooka, do której zwrócono się o pieniądze – informuje „Gazeta Wrocławska”.Policja ostrzega i apeluje o rozwagę. Sugeruje, by w sytuacji, gdy znajomy prosi nas przez komunikator o pilną pożyczkę, zadzwońmy do niego i spytajmy czy rzeczywiście rozmawiamy z właściwą osobą. Należy również zadbać o dodatkowe zabezpieczenie naszego profilu – tak by maksymalnie utrudnić hakerom włamanie.",,
Jerzy Urban w areszcie domowym? [OPINIA],"Kiedy dziś czytam, że sąd ukarał Jerzego Urbana grzywną 120 tys. zł za obrazę uczuć religijnych, to wiem przecież, że wywinął się najmniejszym kosztem za to, co zapisał na swoim koncie najczarniejszymi literami, a za co powinien ponieść prawdziwą odpowiedzialność, a nie taką, którą może bagatelizować i śmiać się z niej w kułak.","Są jednak media, przede wszystkim prawicowe, które dość bezrefleksyjnie pieją z zachwytu, że wreszcie Urban przestał być pod specjalną ochroną. Że słono zapłaci za zamieszczenie w swoim antyklerykalnym tygodniku „Nie” karykaturalnie spreparowanej twarzy Chrystusa. Z kolei media lewicowe niemal bez wyjątku bronią Jerzego Urbana. Widząc w nim ofiarę, którą sąd okrutnie i bezpodstawnie dręczy, dając tym dowód, że żyjemy w państwie wyznaniowym, nie zaś nowoczesnym, wolnym od przesądów, w pełni europejskim.     Trudno w polskim życiu publicznym znaleźć bardziej wstrętną postać od Jerzego Urbana.  Człowieka obrzydliwego, który dla własnych korzyści, albo inaczej mówiąc, dla zaspokojenia swoich prywatnych, nie do końca pojętych potrzeb, rozsiewa od blisko 40 lat zło. Robi to z taką intensywnością, a nawet zaciętością i pasją, jakby czynienie zła sprawiało mu satysfakcję intelektualną. I przyjemność zmysłową. Jeśli do tego dodamy cynizm, bo Urban robi wszystko racjonalnie, dokonując dokładnego rachunku przewidywanych skutków swojego postępowania, włącznie z zyskami finansowymi, jak w przypadku kalania uczuć religijnych w swojej gazecie, możemy powiedzieć, że jest on uosobieniem zła. Czasami czyni zło, używając kłamstwa. Innym razem obraża i poniża. Wreszcie, za co tym razem został ukarany,  kala i rani uczucia milionów Polaków. Nigdy nie poniósł za to żadnej kary, a winien stanąć przed sądem i zostać z tego rozliczony. Nie mówię o skazywaniu go na więzienie. Czy nie powinien jednak zostać uznany przez majestat sądu nowego, demokratycznego państwa za przestępcę politycznego? Człowieka wyzutego z poczucia moralności, którego można byłoby potraktować niemal jak osobę wspierającą Wojskową Radę Ocalenia Narodowego, działającego bez pistoletu z ostrą amunicją czy inną śmiercionośną bronią palną, za to posługującego się równie groźnym narzędziem, jakim była w tamtym czasie propaganda.",,
Rzecznik rządu komentuje spekulacje na temat przywrócenia resortu Skarbu Państwa,"Rozważamy możliwość przywrócenia ministerstwa czy innego sposobu zarządzania zasobem państwowym, w tym spółkami Skarbu Państwa – powiedział rzecznik rządu Piotr Müller. W TVP1 rzecznik rządu był pytany m.in. o skład przyszłego rządu oraz o spekulacje, że szefem nowego resortu miałby zostać wicepremier Jacek Sasin.","– Faktycznie rozważamy możliwość przywrócenia resortu, czy innego sposobu zarządzania spółkami Skarbu Państwa, w ogóle zasobem państwowym. Jednym z wariantów jest możliwość przywrócenia tego resortu, ale to jest na etapie analiz, takiego wariantu faktycznie nie wykluczamy – powiedział Müller.Dopytywany o personalia, podkreślił, że nie ma jeszcze ostatecznych rozstrzygnięć.Pytany o skład nowego rządu Müller podkreślił, że już przed wyborami było jasne, że w razie wygranej PiS premierem zostanie Mateusz Morawiecki, potrzebne jest jeszcze oficjalne zatwierdzenie jego kandydatury przez Komitet Polityczny PiS.Rzecznik rządu dodał, że z poznaniem pełnego składu gabinetu musimy wstrzymać się „mniej więcej” do czasu pierwszego posiedzenia nowego Sejmu, które odbędzie się 12 listopada. – Faktycznie już pewne ustalenia zapadły, ale nie na wszystkich stanowiskach, w związku z tym, chcemy to raczej ogłosić kompleksowo niż wyrywkowo – powiedział Müller.Pytany, czy na dotychczasowych stanowiskach pozostaną ministrowie obrony i spraw wewnętrznych – Mariusz Błaszczak i Mariusz Kamiński, odparł, że ostateczne decyzje jeszcze nie zapadły, ale są to bardzo dobrzy ministrowie i mają wysokie oceny.",,
Mężczyzna terroryzował pasażerów w pociągu. Policjant uderzył go z byka [WIDEO],"Policjant w spektakularny sposób obezwładnił w pociągu 29-letniego mężczyznę, który terroryzował pasażerów – informują brytyjskie media. Akcja miała miejsce poza godzinami służby  funkcjonariusza.","Do zdarzenia doszło w czwartek  w pociągu relacji Londyn–Southend-on-Sea. Według świadków jeden z pasażerów zachowywał się agresywnie, ubliżając i grożąc innym ludziom. Kilka razy uderzył też starszego mężczyznę, który stanął w obronie zastraszanej kobiety.W końcu agresywny 29-latek został obezwładniony. Na nagraniu, które szybko stało się popularne w mediach społecznościowych, widać, jak mężczyzna w garniturze trzyma go za nadgarstki i każe mu się uspokoić. Gdy to nie skutkuje, uderza go głową. Następnie mężczyzna wyprowadził 29-latka z pociągu i skuł kajdankami na stacji Upminster. Niedługo potem na miejsce przyjechała policja. Jak udało się ustalić brytyjskiemu portalowi metro.co.uk, mężczyzna, który obezwładnił agresywnego pasażera, jest policjantem z Londynu. W czasie incydentu był poza godzinami służby.",,
Diego Maradona ukarany grzywną za poparcie Maduro,"Diego Maradona został ukarany grzywną za to, że zwycięstwo meksykańskiego drugoligowca Dorados de Sinaloa, gdzie legendarny argentyński piłkarz pełni funkcję dyrektora technicznego, zadedykował prezydentowi Wenezueli Nicolasowi Maduro.","„Dyrektor techniczny klubu Dorados de Sinaloa Diego Maradona został ukarany grzywną za naruszenie Kodeksu Etyki Meksykańskiej Federacji Piłkarskiej” – napisano w oświadczeniu piłkarskiej centrali w Meksyku i wyjaśniono, że od każdego działacza piłkarskiego wymagana jest neutralność polityczna.Na konferencji prasowej po meczu wyjazdowym z Tampico, wygranym 3:2, Maradona zadedykował zwycięstwo Wenezueli i jej prezydentowi oraz skrytykował prezydenta USA Donald Trumpa za ingerencję w sprawy wewnętrzne południowoamerykańskiego kraju. W styczniu natomiast na Instagramie Argentyńczyk wyraził poparcie dla Maduro, zamieszczając ich wspólne zdjęcie z politycznym komentarzem.58-letni Maradona był m.in. selekcjonerem reprezentacji Argentyny w latach 2008-2010, pracował też w Zjednoczonych Emiratach Arabskich. Pełnił również funkcję prezesa białoruskiego klubu Dynamo Brześć.Od początku stycznia w Wenezueli, pogrążonej w głębokim kryzysie politycznym i gospodarczym, trwa stan dwuwładzy. Na fali masowych wystąpień przeciwko Maduro lider opozycji Juan Guaido ogłosił się 23 stycznia tymczasowym prezydentem i uznał władzę Maduro za nielegalną. Wiele krajów, w tym USA i większość państw UE, uznało Guaido za prawowitego prezydenta.",,
„Agendy Rady Bezpieczeństwa Narodowego nie będzie ustalał prezydent Putin”,"– W żaden sposób  agendy Rady Bezpieczeństwa Narodowego nie będzie określał pan prezydent Rosji Władimir Putin tym, że w tym miesiącu czy innym zorganizuje ćwiczenia – powiedział w programie „Woronicza 17” rzecznik prezydenta Krzysztof Łapiński.","Zwołania posiedzenia domaga się opozycja w związku z rosyjsko-białoruskimi manewrami Zapad, które odbywają się przy granicy z Polską.– To dobry moment, żeby dyskutować o polskim bezpieczeństwie i dobry moment na to, żeby zwołać Radę Bezpieczeństwa Narodowego, która nie odbywała się od dłuższego czasu. Jeśli dyskutować o tym to kiedy, jeżeli nie teraz kiedy za granicami Polski odbywają się poważne manewry, które stwarzają sytuację zagrożenia – przekonywał Paweł Rabiej z Nowoczesnej.Łapiński dał do zrozumienia, że prezydent Duda zwoła posiedzenie gdy uzna to za stosowne. – W żaden sposób też agendy Rady Bezpieczeństwa Narodowego nie będzie określał pan prezydent Rosji Władimir Putin tym, że w tym miesiącu czy innym zorganizuje ćwiczenia – wyjaśnił Łapiński.Wojna informacyjnaW czwartek w programie „Minęła 20” na antenie TVP Info szef MON Antoni Macierewicz powiedział, że Moskwa stara się wywierać wpływ na wewnętrzne sprawy Polski. Przekonywał, że mamy w tym przypadku do czynienia z wojną informacyjną realizowaną przez ludzi dawnych służb komunistycznych i opozycję.– Nie sądzę, żeby (Zapad 17 – przyp. red.) to były tylko ćwiczenia. Od dłuższego czasu mamy do czynienia z prawdziwą wojną informacyjną, bardzo precyzyjnie przygotowywaną i realizowaną od dłuższego czasu – mówił Macierewicz. Zdaniem szefa resortu obrony, wojna ta jest prowadzona nie tylko przez ludzi z dawnych służb komunistycznych, ale także „część niemądrych ludzi nazywających się opozycją, którzy dają się albo wprowadzić w błąd albo złudzić, że uleganie takim podszeptom będzie skuteczne dla ich kariery politycznej”.",,
Samolot z wydalonymi dyplomatami wylądował w Moskwie,"Samolot z 35 rosyjskimi dyplomatami, wydalonymi wraz z rodzinami z USA, wylądował w nocy z niedzieli na poniedziałek na lotnisku w Moskwie - poinformowała agencja ITAR TASS. Dyplomatów wydalono w ramach sankcji za ingerencję Rosji w amerykańskie wybory.","Grupa 96 osób opuściła Stany Zjednoczone na pokładzie przysłanego przez rosyjskie władze Iła-96 należącego do administracji prezydenta Władimira Putina. Rosyjscy dyplomaci mieli 72 godziny na opuszczenie terytorium Stanów Zjednoczonych. Wielu z nich żaliło się, że ich dzieci nie będą mogły znaleźć pod choinką gwiazdkowych prezentów, które w Rosji daje się dzieciom właśnie w Nowy Rok, jako że prawosławne Boże Narodzenie przypada 7 stycznia.Służba prasowa prezydenta Rosji poinformowała dziennikarzy w poniedziałek, że Władimir Putin polecił zaprosić dzieci wszystkich współpracowników rosyjskich służb, których zmuszono do wyjazdu z USA, na spotkanie choinkowe na Kremlu. Kreml w cieniu podejrzeń Sankcje i wydalenie rosyjskich dyplomatów to następstwo oskarżeń pod adresem Rosji o ingerowanie w listopadowe wybory prezydenckie w USA i nękanie amerykańskich dyplomatów w Rosji przez jej służbę bezpieczeństwa i policję.Prezydent Barack Obama, który odchodzi z urzędu 20 stycznia, poinformował w czwartek o decyzji wydalenia z USA grupy rosyjskich dyplomatów, których amerykańska administracja podejrzewa o działalność wywiadowczą pod przykrywką działalności dyplomatycznej, a także o nałożeniu sankcji m.in. na Federalną Służbę Bezpieczeństwa (FSB) i Główny Zarząd Wywiadowczy Sztabu Generalnego (GRU).Putin oświadczył w piątek, że podjął decyzję, by mimo zalecenia rosyjskiego MSZ nie wydalać z kraju amerykańskich dyplomatów w ramach retorsji. Oznajmił, że Rosja ma wszelkie podstawy do podjęcia adekwatnej odpowiedzi i zastrzega sobie do niej prawo, ale nie będzie zniżać się do „poziomu +kuchennej+, nieodpowiedzialnej dyplomacji”. – Nie będziemy stwarzać problemów amerykańskim dyplomatom. Nikogo nie wydalimy - zadeklarował.",,
"Straszą wojną, zamachami i szyitami. Histeria opozycji ma swój cel","Zabicie irańskiego generała w dalekim Iraku wywołało w szeregach opozycji zadziwiająco wielkie poruszenie. Większe, niż „historyczne” ataki Putina na Polskę. Teraz mamy histeryczne apele opozycji, tej antyamerykańskiej – i z lewa, i z prawa. Nadarza się okazja, by potępić „wojennego podżegacza” Trumpa i zbesztać polskie władze. Wiadomo, kampania prezydencka tuż tuż. A sojusz Polski z USA uwiera Moskwę i Berlin.","Do tego można już się przyzwyczaić. Niezależnie co się poza granicami Polski dzieje, jeśli już pochyli się nad tym opozycja, to tylko w jednym celu: przywalić rządowi, prezydentowi, PiS-owi. Nieważne co, nieważne gdzie. Putin obrzucił Polskę błotem? Wina PiS-u, a tak w ogóle, to czemu Duda mu nie odpowiedział... Amerykanie zabili Sulejmaniego? PiS wciąga Polskę w wojnę – bo jest w sojuszu z USA. Sytuacja na Bliskim Wschodzie jest naprawdę bardzo napięta. Tyle że opozycję interesuje to tylko jako oręż w krajowej bijatyce politycznej. Jest okazja, by atakować władze. Ale ważniejsze w tej całej histerii jest coś innego. Dawno już nie było tak wyraźnie widać, komu w Polsce zależy na zatrzymaniu rozwoju współpracy z USA, a następnie osłabieniu, jeśli nawet nie rozbiciu tego sojuszu. Oczywiście jedni będą mówili o „wektorze europejskim”, inni o jakiejś „neutralności”. Ale wszystko w opozycji do Ameryki, za to blisko Berlina i/lub Moskwy.„Gliwicka prowokacja” JKM   Najgłośniej krzyczy – co nie dziwi – Konfederacja. Dostaje się, rzecz jasna, Trumpowi i Amerykanom. To oni są wojennymi podżegaczami, zaś Iran to ofiara. Ale która „podejmie działania odwetowe” - jak pisze Robert Winnicki. Więc poseł apeluje, by trzymać „Polskę jak najdalej od tego konfliktu” i natychmiast wycofać wojska z Iraku. Polskie wojska w Iraku – brzmi poważnie, brzmi wręcz groźnie w kontekście ostatnich wydarzeń. Konfederaci straszą zamachami i atakami na Polaków, choć nie ma sygnałów, że taki właśnie cel obiorą sobie Irańczycy i ich sprzymierzeńcy. Ale nic to. „Nasi żołnierze nie powinni ginąć w niesłusznej sprawie, mordowani przez rozwścieczonych szyitów!” – alarmuje Janusz Korwin-Mikke. I wzywa, by „odciąć się od poczynań, przy których »gliwicka prowokacja« to drobiazg”. Poseł Bosak stawia zarzut, że USA nie uprzedziły Polski o akcji przeciwko Solejmaniemu (zarzut dziwny, co przyzna każdy kto ma jakieś pojęcie o sposobie prowadzenia tego typu działań militarnych) oraz ewakuują obywateli i wzmacniają ochronę placówek dyplomatycznych, podczas gdy „polska strona nie prowadzi analogicznych działań”. Na jakiej podstawie twierdzi, że „nie prowadzi”? Ciekawe, że posła Bosaka wsparł były minister Tuska. „Ostatnią rzeczą jaką mogliby zrobić Amerykanie to uprzedzić kraj, w którym ministrem ON był Antoni Macierewicz, a cale państwo służy za wkład propagandowy do rządowej telewizji” – napisał Bartłomiej Sienkiewicz.  ",,
Putin chce zacieśnić stosunki z Bułgarią. „Jest niezrealizowany potencjał”,„W stosunkach rosyjsko-bułgarskich jest niezrealizowany potencjał” - napisał w piątek rosyjski przywódca Władimir Putin do prezydenta Bułgarii Rumena Radewa. Putin zachęca Sofię do zacieśnienia relacji z okazji 25-lecia układu o przyjaźni i współpracy.,"Prezydent Rosji akcentował w swym liście „bogatą historię, więzi przyjaźni oraz kulturalną i duchową bliskość, która zawsze łączyła narody Rosji i Bułgarii”. Podkreślił też, że chociaż rosyjsko-bułgarski układ „pozwolił na rozwój współpracy gospodarczej, w dwustronnych stosunkach pozostaje znaczny, niezrealizowany potencjał”.Radew przypomniał o wystosowanym kilka tygodni temu do Putina zaproszeniu do wizyty w Sofii w 2018 roku w związku z 140. rocznicą wyzwolenia Bułgarii z tureckiej niewoli i wyraził nadzieję, że wizyta rosyjskiego prezydenta przyczyni się do rozwoju współpracy, między innymi w energetyce.W ubiegłym tygodniu o pragmatyzm w stosunkach z Rosją zaapelował centroprawicowy premier Bojko Borysow. „Miałem skomplikowane relacje z Rosją”– W minionych latach miałem dość skomplikowane relacje z Rosją, lecz pragmatyzm wymaga, abyśmy budowali z nią normalne stosunki – powiedział bułgarski premier. Dodał, że „wszystko kręci się wokół gazu i ropy”.W 2014 roku Sofia wycofała się z projektu gazociągu South Stream pod Morzem Czarnym i Borysow często ostatnio mówił o stratach, jakie w związku z tym poniesie Bułgaria.   Wraz z postępem w realizacji projektu Tureckiego Potoku, po przyłączeniu się do niego Grecji i Włoch, stało się jednak jasne, że po uruchomieniu tego gazociągu i wstrzymaniu tranzytu przez istniejący transbałkański gazociąg przez Ukrainę, Mołdawię, Rumunię i Bułgarię Sofia straci rolę bałkańskiego dystrybutora gazu ziemnego.",,
Żona premiera po artykule w „GW”: Kieruję sprawę na drogę sądową,"W odniesieniu do zmanipulowanego artykułu „Gazety Wyborczej”, podpisanego przez red. Jacka Harłukowicza oraz zawartych tam kłamliwych pomówień kieruję sprawę na drogę sądową – napisała w oświadczeniu Iwona Morawiecka, żona premiera.","„Ponadto oświadczam, że w przypadku przystąpienia przez Gminę Wrocław do budowy dróg, ujętych w PZP dla tego rejonu i przebiegających przez działkę, która jest obecnie moją własnością a od 2002 r. była współwłasnością, dokonam sprzedaży wszelkich wyodrębnionych terenów po cenie zakupu wynikającej z aktów notarialnych z uwzględnieniem inflacji” – napisała żona premiera w oświadczeniu.„Deklaruję również, że całą otrzymaną kwotę od Gminy Wrocław przeznaczę na cele charytatywne” – czytamy w oświadczeniu.„Gazeta Wyborcza” napisała, że szef rządu wraz z żoną w 2002 r. kupili 15 ha gruntów za 700 tys. zł od Kościoła we Wrocławiu; później rzeczoznawca ocenił, że nieruchomość już w 1999 r. warta była prawie 4 mln zł. Jak czytamy w dzienniku, władze Wrocławia zaplanowały na tych terenach inwestycje, a przez środek działki dzisiejszego premiera przebiegać ma trasa szybkiego ruchu. Gazeta napisała, że „dokumenty tej transakcji zniknęły, a obecny proboszcz nie wie, skąd ta niska cena”.",,
"Eksperci tłumaczą, dlaczego życie Polaków już się nie wydłuża","Eksperci alarmują, że od 2013 r. życie Polaków przestało się wydłużać – pisze „Nasz Dziennik”. Jak podkreśla gazeta, główną przyczyną „tych dramatycznych tendencji” jest wzrost spożycia alkoholu. „Z ok. 6 litrów w 2002 r. do ponad 10 litrów w 2018 na głowę. Co po 2002 r. doprowadziło do zmniejszenia tempa przyrostu długości życia, a od 2013 r. do jego zatrzymania” – czytamy.","Dziennik przytacza dane prezentowane przez prof. Witolda A. Zatońskiego, internistę, epidemiologa, z których wynika, że w latach 1991-2002 długość życia w Polsce wzrastała rocznie o 6,9 proc. u mężczyzn i o 5 proc. u kobiet. „Natomiast w okresie 2003-12 r. roczne tempo przyrostu długości życia spadło, zarówno u mężczyzn, jak i u kobiet, poniżej 0,5 proc. W latach 2013-18 obserwowane jest zatrzymanie przyrostu długości życia” – mówi, cytowany przez gazetę, naukowiec.Jak podkreśla Zatoński, to efekt zmian w polityce zdrowia publicznego. „W 2010 r. w przemyśle spirytusowym rozpoczęła się potężna akcja marketingowa mająca na celu zmianę stylu spożywania alkoholu w Polsce” – czytamy.",,
„Mówiłem Janukowyczowi: robisz wielki błąd”,"– Podczas ostatniej rozmowy z Janukowyczem, kiedy odstąpił od podpisania umowy stowarzyszeniowej z UE, zasugerowałem mu: robisz wielki błąd, będzie to cię kosztować wszystko – powiedział Aleksander Kwaśniewski w programie „Tomasz Lis na żywo” w TVP2.","– Połowa Ukraińców chciała iść do Europy, a drugą połowę Janukowycz do tego przekonywał. Starał się przekonać także swoją Partię Regionów, że trzeba podpisać umowę stowarzyszeniową, a oni nie wiedzieli, ze coś za plecami kręci. Wszyscy znaleźli się w takiej sytuacji, że prezydent stał się niezrozumiały – tłumaczył Aleksander Kwaśniewski. Dodał, że Janukowycz kalkulował, że potrzebuje rosyjskich pieniędzy, bo sytuacja gospodarcza Ukrainy była fatalna.  – Myślę, że Rosjanie skorzystali z dodatkowych argumentów, że będą go wspierać podczas wyborów w 2015 roku. Może pokazali mu dokumenty, które go kompromitowały – przypuszczał były prezydent Polski. Kwaśniewski wyjaśnił, że Janukowycz największy błąd popełnił wtedy, kiedy nie docenił Majdanu.  – On się nie spodziewał, że rozmiary Majdanu mogą być tak duże, i że tak długo może on trwać. Próbował ludzi brać na przetrzymanie, ale powinien przede wszystkim wyciągnąć wnioski z Pomarańczowej Rewolucji – powiedział Kwaśniewski. Specjalny – razem z Patem Coksem – wysłannik Unii Europejskiej w Kijowie tłumaczył, co było przyczyną ucieczki Wiktora Janukowycza.  – Po pierwsze bunt ludzi, który był niezwykle emocjonalny po kolejnych ofiarach. Wiedział, że ten bunt nie jest już do opanowania. Istotną rolę odegrała też dezintegracja jego obozu – powiedział. Kwaśniewski przyznał, że udział szefów dyplomacji Francji, Niemiec i Polski w rozmowach w Kijowie, był sukcesem.  – Przede wszystkim zapewnili rozejm. Po drugie przyjęto plan, który został zaakceptowany przez Majdan. Również fakt, że minister Radosław Sikorski zdołał zwołać Trójkąt Weimarski, trzeba ocenić jako sukces  – wyjaśnił w TVP2. Odniósł się także do słów Sikorskiego, który po wyjściu z rozmowy z liderami ukraińskiej opozycji powiedział: „Jeśli nie podpiszecie umowy, będziecie mieć stan wojenny i wojsko na ulicach. Wszyscy będziecie martwi”.  – To są takie momenty, gdzie emocje muszą być uruchomione, żeby pokazać skalę odpowiedzialności, którą ponosimy – przyznał były prezydent.",,
Arcybiskup Aleppo chwali Polskę i Węgry,"Syryjskim Kościołom zawsze zależało na utrzymaniu swoich wiernych w ojczyźnie – powiedział arcybiskup Aleppo Jean-Clement Jeanbart. Zaznaczył, że „bardzo w tym pomogło dzieło Pomoc Kościołowi w Potrzebie, L'Oeuvre d'Orient, a także Polska i Węgry”.","– Ci, którzy pomagają syryjskim chrześcijanom w migracji popełniają wielki błąd i wyrządzają krzywdę naszym Kościołom, nawet jeśli mają dobre intencje – powiedział greckokatolicki metropolita Aleppo. Zaznaczył on, że na skutek exodusu chrześcijan i wspierających ten fenomen organizacji charytatywnych, Syria poniosła niepowetowane straty.Przypomniał on, że syryjskim Kościołom zawsze zależało na utrzymaniu swoich wiernych w ojczyźnie. – Bardzo w tym pomogło dzieło Pomoc Kościołowi w Potrzebie, L'Oeuvre d'Orient, a także Polska i Węgry. W szczególności Viktor Orban zrobił dla nas bardzo dużo i okazał prawdziwe zainteresowanie losem chrześcijan w Syrii – dodał arcybiskup Aleppo.– Aktualnie robimy wszystko,  co w naszej mocy, aby zachęcić chrześcijan do pozostania w Syrii, a tym, którzy wyjechali, pomóc powrócić do ojczyzny – stwierdził abp Jeanbart. – Przede wszystkim naprawiamy i budujemy domy, aby nasi wierni mieli gdzie mieszkać. Pomagamy im także, aby mogli pracować w swoim zawodzie oraz wznowili swą małą działalność rzemieślniczą, handlową, gospodarczą i w ten sposób stanęli na nogi oraz byli samowystarczalni – powiedział. Podkreślił, że prowadzone są specjalne kampanie wśród tych, „którzy wyjechali”. – Zapewniamy im powrót, wszystko, co niezbędne, aby mogli się tu na nowo urządzić. Uruchomiliśmy specjalny program dla młodych małżeństw, aby chciały mieć dzieci. Wszystkie dzieci od poczęcia do czwartego roku życia są na naszym utrzymaniu – oznajmił abp Jeanbart.–  Płacimy za wszystko, za poród, a potem co miesiąc pokrywamy wszystkie niezbędne koszty. Bo rodzice boją się mieć dzieci w takiej niepewnej sytuacji, kiedy sami nie mają stałych dochodów. Odkąd uruchomiliśmy ten program, małżeństwa nabrały odwagi i mamy dzięki temu wiele dzieci – dodał.",,
Kampania nie tylko dla dorosłych,Na siedem dni przed końcem kampanii polityce w trasie zabiegali o głosy Polaków. A w prawie półtora tysiąca szkół już dziś w prawyborach głosowali młodzi ludzie.,"Dla uczniów przygotowano urny, kabiny do głosowania, karty. Było prawie tak, jak podczas prawdziwych wyborów, tylko nie trzeba było mieć ukończonych 18 lat.Trzeba było natomiast mieć świadomość, co się robi, ale z tym było różnie. Nie zawsze oddanym głosom towarzyszyła znajomość programów.A tymczasem trwa walka na serio. Platforma skrytykowała propozycje podatkowe PiS. Minister finansów obliczył, że Polakom grozi wprowadzenie aż 34 formularzy podatkowych, a nie, jak zapewniał Jarosław Kaczyński, tylko dwóch. – Czy wobec tego świadomie mówił nieprawdę, czy po prostu nie był świadom tego, jak system podatkowy funkcjonuje i ile tych formularzy w propozycjach PiS-u będzie? – pytał Jacek Rostowski.– Nie wiem, w jaki sposób odbywa się cud rozmnożenia formularzy w wykonaniu ministra Rostowskiego, bo ja znam tylko jeden taki cud i chodziło o wino, ale także o chleb – mówił Jarosław Kaczyński. Prezes PiS mówił także o problemach niepełnosprawnych, zawodach prawniczych, gazie łupkowym. Szef SLD razem z OPZZ zapowiedział walkę z tak zwanymi umowami śmieciowymi. – Umowa o pracę to jest element najbardziej bezpieczny, najbardziej sprawiedliwy - nie niszczący polskiej gospodarki – przekonywał Grzegorz Napieralski. O bezpiecznych emeryturach mówili dziś politycy PSL i krytykowali pierwotny system otwartych funduszy emerytalnych. – Gdybyśmy przez 10 lat tych sum do OFE nie przekazywali, w budżecie pozostałoby około 300 miliardów zł – przekonywała Jolanta Fedak. Janusz Palikot agitował w Wielkopolsce, gdzie obiecał zmiany w prawie dotyczące Kościoła. – Wprowadzimy opodatkowanie księży. Nie może być tak, że są milionerzy typu Tadeusz Rydzyk czy miejscowy biskup – mówił Krytycznie o polskiej prezydencji mówił dziś lider PJN. – To złączenie kampanii wyborczej z prezydencją nie służy nam dobrze – przekonywał Paweł Kowal.Polska Partia Pracy staje w obronie polskich rybaków. – Polski rybak jest kontrolowany 850 razy w ciągu roku. Rybak finlandzki – siedem razy – mówił Bogusław Ziętek.",,
„Celem lewicy powrót do Sejmu”? Kongres na Stadionie Narodowym,"– Wspólnym celem wszystkich ugrupowań lewicowych jest powrót do Sejmu, ponieważ jak lewica wróci do Sejmu, to PiS nie będzie miał w nim większości - powiedział przewodniczący SLD Włodzimierz Czarzasty podczas sobotniego Kongresu Lewicy na Stadionie Narodowym w Warszawie.","Zdaniem Czarzastego, Kongres oznacza zapoczątkowanie „otwartego komitetu dialogu i współpracy wszystkich tych, którzy uważają, że tworzą lewicę”. – Mamy nadzieję, że będziemy ze sobą blisko współpracowali, bez stawiania, kto jest pierwszy (...), kto jest drugi, kto jest trzeci, bo moim marzeniem jako szefa SLD jest to, żeby wszyscy stali koło siebie, wspierali się, żeby wszyscy byli równi w walce z polską prawicą – mówił lider SLD.– Kongres dąży do budowy wspólnego bloku i wspólnych list - na początek w wyborach samorządowych – dodał szef PPS i przewodniczący komitetu organizacyjnego wydarzenia Bogusław Gorski.Z kolei szef Unii Pracy Waldemar Witkowski mówił o konieczności stworzenia wspólnego programu lewicy. Znaleźć się w nim powinny –  jego zdaniem – m.in. „ochrona kobiet”, reindustrializacja, przywrócenie budownictwa lokatorskiego oraz prawo wyboru szkoły świeckiej.Sobotni Kongres Lewicy zwołany został pod hasłem „Nowe europejskie wyzwania” z inicjatywy m.in. SLD. To drugi taki kongres - autorem koncepcji pierwszego był nieżyjący już b. premier i lider SLD Józef Oleksy. „Kongres otworzy pewien proces”Według organizatorów na Kongres przybyło ok. 3 tysięcy osób, a w jego organizacji brało udział ponad 40 podmiotów, m.in. SLD, Unia Pracy, PPS, Biało-Czerwoni, WiR, SdPl, OPZZ, Związek Nauczycielstwa Polskiego, stowarzyszenie Dom Wszystkich Polska Ryszarda Kalisza, Fundacja Amicus Europae b. prezydenta Aleksandra Kwaśniewskiego i Stowarzyszenia Ordynacka. Patronem wydarzenia jest m.in. Partia Europejskich Socjalistów. – My nie chcemy, żeby kongres tylko się rozpoczął dzisiaj i dzisiaj się skończył. Kongres będzie otwierał pewien proces, proces, który będzie, sądzę, trwał przez najbliższe dni i miesiące, który doprowadzi do powstania wspólnego bloku, który w pierwszej kolejności doprowadzi do wspólnych list w wyborach samorządowych - i to, myślę, jest naszym celem – zaznaczył na zwołanej w czasie obrad Kongresu konferencji prasowej Gorski.",,
Franciszek zniknie z monet euro. Papieża zastąpi herb Watykanu,"Począwszy od marca Watykan przestanie wybijać monety euro z papieżem Franciszkiem. Nie podano powodów decyzji, ale można wnioskować, że ma to związek z faktem, iż Ojciec Święty podkreśla swoje przywiązanie do osób ubogich, co nie licuje z wizerunkiem na monetach.","Watykan wprawdzie nie jest członkiem Unii Europejskiej, ale od początku należy do strefy euro. Oficjalny dziennik Unii Europejskiej przedstawił nowe monety Stolicy Apostolskiej o wartościach od 1 eurocenta do 2 euro, na których papieża zastąpił herb Watykanu.Franciszek, który występuje jako „papież ubogich”, wielokrotnie wypowiadał się krytycznie o negatywnym wpływie pieniądza. Co ciekawe, mała ilość monet z Ojcem Świętym sprawia, że są one poszukiwane przez kolekcjonerów i osiągają one wielokrotnie większą wartość od nominalnej.Pierwszym papieżem, którego podobizna trafiła na monety euro, był Św. Jan Paweł II. Weszły one do obiegu 1 marca 2002 roku.",,
Belgowie pod ogromną presją ws. CETA. Grożą zerwaniem rozmów,"Spotkanie przedstawicieli belgijskich regionów i społeczności językowych w sprawie umowy handlowej Unii Europejskiej z Kanadą 
nie przyniosło rezultatu; nadal nie ma porozumienia w tej sprawie. Rozmowy mają być kontynuowane w środę.","Belgia jest jedynym unijnym krajem, który do tej pory nie dał zgody na podpisanie porozumienia CETA. Jest to spowodowane sprzeciwem jednego z belgijskich regionów, Walonii.Na rozmowy tym razem zaprosił do siebie minister spraw zagranicznych Belgii Didier Reynders. Negocjacje trwały sześć godzin. Szef belgijskiej dyplomacji powiedział, że nastąpił postęp w rozmowach, a środowa narada powinna przynieść rozstrzygnięcie i wspólne stanowisko Belgii. Didier Reynders zastrzegł jednak, że nie wie, czy Belgia będzie mogła zaakceptować porozumienie do czwartku, by możliwe było jego podpisanie, tak jak to wcześniej planowano – właśnie w czwartek na szczycie Unia Europejska – Kanada. Premier Walonii Paul Magnette niewiele mówił po wtorkowym spotkaniu. Napomknął tylko, że prace będą kontynuowane. Wcześniej przestrzegał, by Unia nie stawiała żadnego ultimatum i nie wywierała presji na Belgię. Odniósł się do poniedziałkowego terminu – liderzy unijnych instytucji oczekiwali, że do poniedziałku Belgia da ostateczną odpowiedź, czy akceptuje umowę, czy też nie, bo od tej odpowiedzi zależało, czy należy rozpoczynać przygotowania do szczytu. – Jeśli pojawi się kolejne ultimatum, zrywamy rozmowy – powiedział premier Walonii.",,
500 zł do krowy i 100 zł na świnie. Od kiedy i skąd takie dotacje dla rolników?,"Ostatnia konwencja Prawa i Sprawiedliwości w Kadzidle pod Ostrołęką niemal w całości była poświęcona sprawom rolnictwa i polskiej wsi. Politycy obiecywali nie tylko walkę o większe unijne dopłaty, ale też 500 zł na każdą krowę i 100 zł na świnię. Co jeszcze PiS obiecuje rolnikom?","Podczas konwencji prezes Prawa i Sprawiedliwości złożył obietnice dla rolnictwa, które sztabowcy partii nazwali „piątką Kaczyńskiego” dla rolnictwa. Szybko w mediach społecznościowych te propozycje zyskały miano „krowa+” oraz „świnia+”.Prezes PiS obiecał szczególne wsparcie dla gospodarstw rolnych, które będą hodowały zwierzęta „z własnego chowu”, hodowały w oparciu o własną pasze, zapewniały zwierzętom dobrostan i w zamian za to otrzymywały wsparcie: co najmniej 100 zł od jednego tucznika i 500 zł od jednej krowy. Jak wyjaśnił eurodeputowany PiS Zbigniew Kuźmiuk, pieniądze na ten cel mają pochodzić z II filaru Wspólnej Polityki Rolnej (WPR) w nowej perspektywie. Oznacza to, że takie pieniądze rolnicy najwcześniej otrzymaliby w 2021 r. Według obowiązujących przepisów gospodarstwo w ramach dopłat bezpośrednich za 2018 r. otrzyma 373,70 zł do każdej sztuki krowy. Jednak dopłata ta jest jedynie do 20 krów. Do świń nie ma żadnych dotacji.  W czasie konwencji prezes PiS zaproponował jeszcze: zwiększenie procentowe udziału Polski w funduszach na rolnictwo w unijnym budżecie na 2021-27; walkę o największą kwotę na rozwój obszarów wiejskich; zmniejszenie dotacji unijnych dla największych gospodarstw rolnych, a większe wsparcie dla małych i średnich gospodarstw; opracowanie specjalnych programów dotacji dla małych i średnich gospodarstw na podstawie m.in. dobrostanu zwierząt czy produkcji żywności ekologicznej; dotacje dla lokalnych producentów żywności. Pierwsze trzy z punktów „piątki Kaczyńskiego” są zbieżne z propozycjami Komisji Europejskiej dotyczącej Wspólnej Polityki Rolnej po 2020 r. Zatem, w praktyce spełnienie obietnic z „piątki Kaczyńskiego” będzie wiązało się z realizacja Wspólnej Polityki Rolnej całej UE po 2020 r.",,
Transseksualiści w armii USA. Sąd Najwyższy zabrał głos,"Sąd Najwyższy USA umożliwił prezydentowi Donaldowi Trumpowi realizowanie polityki zabraniającej niektórym osobom transpłciowym wstępowania do sił zbrojnych bądź pozostawania w tych siłach, podczas gdy trwa batalia prawna w tych sprawach.","Sędziowie SN zawiesili orzeczenia sądów niższej instancji blokujące ten zakaz z powołaniem się na konstytucję. Konserwatywna większość składu Sądu Najwyższego zaaprobowała wniosek administracji Trumpa o zniesienie wydanych przez sędziów federalnych zakazów prowadzenia takiej polityki wobec osób transpłciowych na czas, gdy batalie prawne w tych sprawach toczą się w sądach niższej instancji. Jednocześnie Sąd Najwyższy odmówił zajęcia się teraz sprawą samego zakazu. W 2016 roku ówczesny minister obrony USA Ash Carter w administracji prezydenta Baracka Obamy ogłosił, że osoby transpłciowe, które znajdują się już w wojsku, nie muszą dłużej tego ukrywać oraz nakazał swoim podwładnym opracowanie przepisów, które pozwolą na rekrutację osób transpłciowych. Administracja Trumpa postanowiła odejść od tej polityki. Trump ogłosił w sierpniu 2017 roku, że osoby transpłciowe nie będą mogły służyć w armii Stanów Zjednoczonych „w jakimkolwiek charakterze”. Dodał, że decyzja została podjęta po konsultacji z generalicją oraz ekspertami wojskowymi. Na drogę sądową wystąpiły wtedy, w imieniu osób transpłciowych, organizacje obrońców praw obywatelskich. W marcu 2018 roku Trump zrezygnował z wprowadzenia całkowitego zakazu przyjmowania osób transpłciowych do wojska i pozostawił ministrowi obrony możliwość rozpatrzenia każdego przypadku z osobna. Podkreślił wtedy zarazem, że osoby transpłciowe, „które mogą potrzebować intensywnego leczenia, w tym leków lub operacji, są zdyskwalifikowane ze służby w wojsku, z wyjątkiem nadzwyczajnych okoliczności”. W marcu 2018 roku Pentagon opublikował dokument skierowany przez ówczesnego ministra obrony Jamesa Mattisa do szefa państwa. Mattis dokonał w nim rozróżnienia między osobami transpłciowymi, które chcą zmienić płeć lub już to zrobiły, a tymi, które identyfikują się jako osoby innej płci niż ta, z którą się urodziły, ale które nie korzystały z zabiegów mających na celu zmianę płci. Napisał, że te pierwsze osoby nie będą miały możliwości służenia w armii.",,
Holland i Kwaśniewski najsilniejszymi polskimi markami,"– Najważniejsze jest to, żeby kultura komunikowała się z ludźmi w Polsce (...). Chodzi o to, żeby widzów nie oduczyć tego, że kultura jest pokarmem, może bardziej niezbędnym niż wiele innych – powiedziała Agnieszka Holland w rozmowie z portalem tvp.info. Polska reżyser otrzymała nagrodę specjalną Instytutu Adama Mickiewicza w kategorii najlepszej marki polskiej kultury. Nagrodę honorową Superbrands odebrał prezydent Aleksander Kwaśniewski. – Traktuję tę nagrodę jako dowód uznania – powiedział prezydent.","– Cieszę się, że otrzymałem tę nagrodę w tak dobrym gronie firm, przedsiębiorców, pani Agnieszki Holland, bo to wszystko to jest wielki kapitał Polski, to jest wielki skarb – powiedział Aleksander Kwaśniewski. Prezydent otrzymał honorową statuetkę Superbrands. Nagroda przyzwana jest najsilniejszym markom na polskim rynku. Kultura to też marka   Nagrodę specjalną przyznawaną przez Instytut Adama Mickiewicza otrzymała Agnieszka Holland, polska reżyser filmowa, scenarzystka i trzykrotnie nominowana do Oscara. – Jestem wdzięczna za każdą nagrodę. I taką ciężką i taką zupełnie leciutką i jakiś dyplom, który ktoś ręcznie zrobił – powiedziała Holland. – Nie patrzę na siebie jak na markę, tylko na człowieka, który zawsze ma wątpliwości – dodała. Pierwsze lata wolności stracone dla kultury?   – Kulturze było bardzo trudno, po momencie transformacji, dlatego że królem stał się rynek. A rynek i kultura nie zawsze idą w parze – skomentowała reżyser. Według artystki kultura powinna być lepiej promowana w kraju. – Bez polskiej kultury i bez takich ludzi, którzy polska kulturę w świecie umieją pokazać i wypromować, bylibyśmy państwem o wiele uboższym. Nie tylko w oczach świata, ale w oczach nas samych – dodała Holland.                                                teraz odtwarzane– Kulturze było bardzo trudno, po momencie transformacji – A. Holland – Kultura jest czymś bardziej kruchym, czymś co wymaga długoplanowej perspektywy i potrzebuje wsparcia. I tego wsparcia od nowego systemu kultura nie dostała – powiedziała Holland. Dodała też, że w pewnym sensie pierwsze lata wolności to dla polskiej kultury stracone pokolenia, a kultura została w tym czasie trochę zaniedbana. – Trzeba było zbudować sobie nowy sposób komunikowania i z widownią i z samym sobą i ze światem – dodała reżyser.Nagroda dla niej została wręczona za upowszechnianie kultury polskiej za granicą.   Polska marka na rynku globalnym   – Nikt nie wierzył, że Polacy mogą być tak silni w gospodarce – powiedział portalowi tvp.info Aleksander Kwaśniewski. Prezydent dodał, że polska marka to rosnący w siłę znak, że możemy liczyć się w globalnej gospodarce oraz na rynkach Unii Europejskiej. – Polska marka pokazuje, że nie musimy kopiować tego, co inni robią, nie musimy być tylko poddostawcą. Możemy być również autorami w pełni dojrzałych własnych rozwiązań – powiedział tvp.info zdobywca honorowej statuetki.                                                teraz odtwarzane– Traktuję tę nagrodę jako dowód uznania – A. Kwaśniewski Nagrodę byłemu prezydentowi wręczył Marek Belka.– Chuck Norris nie słucha muzyki, tylko muzyka słucha Chucka Norrisa. Otóż Aleksandra Kwaśniewskiego demokracja też się słucha – powiedział były premier. Wystąpienie Belki było przedstawione na dużym telebimie. Organizacja Superbrands jest brytyjską organizacją, która działa od 20 lat już w ponad 80 krajach, nagradzając najsilniejsze marki na każdym rynku. W Polsce organizacja działa od 10 lat. W tym roku przyznana została ósma nagroda honorowa.   Czym jest „marka” – Marka to nie tylko produkt – tłumaczyła tvp.info Nina Kowalewska-Motlik, wyłączny przedstawiciel Superbrands w Polsce. – Marka to może być również człowiek, państwo, teatr, klub piłkarski, dlatego stworzyliśmy kategorię kultury i pracujemy razem z Instytutem Adama Mickiewicza – dodała.Od 2012 roku nagroda w kategorii kulturalnej przyznawana jest osobie najlepiej budującej markę Polska za granicą. Dotychczas otrzymali ją Krzysztof Warlikowski i Grzegorz Jarzyna (2012) oraz Tomasz Stańko (2013).                                                    Statuetki (fot. TVP Info/M.Sochacki) Tegoroczna jubileuszowa Gala Superbrands ukoronowała 10-lecie projektu w Polsce.  CZYTAJ TAKŻE: Warlikowski i Jarzyna w roli supermarek",,
Szef NATO o rosyjskich rakietach: Będziemy musieli zareagować,"Rosyjskie zbrojenia niepokoją szefa NATO Jensa Stoltenberga, który wskazuje, że to łamanie traktatowych zobowiązań przez Moskwę. – Jeśli Rosja nadal będzie obstawać przy rozmieszczaniu rakiet typu SSC- 8 Sojuszowi nie pozostanie nic innego jak zareagować – powiedział.","W wywiadzie z agencją prasową dpa Stoltenberg podkreślił, że są różne możliwości reakcji, ale priorytetem jest dialog, choć to Rosja łamie Traktat o redukcji rakiet atomowych średniego zasięgu (INF). – Obecnie nie ma nowych amerykańskich rakiet w Europie, są za to nowe rosyjskie rakiety – zwrócił uwagę.Dodał, że rakiety SSC-8 zainstalowane na ruchomych platformach mogą być wyposażone w głowice atomowe i zagrozić europejskim miastom. Jeśli Rosja nie wróci do przestrzegania traktatu „będziemy mieli wielki problem” – podkreślił.Niemiecka telewizja Deutsche Welle oceniła, że już w połowie lutego możliwa jest debata w NATO na temat rozmieszczenia dodatkowej broni atomowej. Spotkać się mają wówczas ministrowie obrony Sojuszu.Na początku grudnia USA dały Kremlowi dwa miesiące na wycofanie rakiet. – Jeśli Rosja łamie traktat nie ma sensu, by USA go przestrzegały – oświadczył wówczas szef dyplomacji USA Mike Pompeo. Jak dotąd nie ma żadnych sygnałów, że Moskwa będzie chciała zastosować się do tego ultimatum.",,
ARiMR rozpoczęła wypłatę zaliczek dopłat bezpośrednich,Agencja Restrukturyzacji i Modernizacji Rolnictwa od środy wypłaca zaliczki na poczet dopłat bezpośrednich oraz zaliczki obszarowe w ramach Programu Rozwoju Obszarów Wiejskich – podała agencja w komunikacie.,"O dopłaty bezpośrednie ubiega się ok. 1 mln 317 tys. rolników. W tym roku zaliczki będą wyższe niż w poprzednich latach i w przypadku dopłat bezpośrednich wyniosą 70 proc. należnej kwoty, a w przypadku płatności obszarowych w ramach PROW – do 85 proc. Warunkiem wypłaty zaliczek płatności obszarowych (płatności ONW, płatność rolno-środowiskowo-klimatyczna, płatność ekologiczna oraz premia pielęgnacyjna i premia zalesieniowa) jest zakończenie kontroli administracyjnej. Przy zaliczkach dopłat bezpośrednich wymagane jest jeszcze zakończenie kontroli na miejscu. Jak mówił we wtorek podczas posiedzenia sejmowej komisji rolnictwa wiceminister Rafał Romanowski, w pierwszych dwóch dniach wypłat na konta rolników trafi 600 mln zł. Wypłaty potrwają do końca listopada br., a od 2 grudnia do końca czerwca 2020 r. ARiMR będzie przekazywała rolnikom pozostała kwotę należności. Pula środków przeznaczonych w 2019 r. na dopłaty bezpośrednie wynosi ok. 15,2 mld zł. Na płatności obszarowe z PROW jest ok. 2,86 mld zł i o te pieniądze wnioskuje ok. 975 tys. rolników.",,
Biden wzywa Ukrainę i Rosję do deeskalacji napięcia na Krymie,"Wiceprezydent USA Joe Biden podczas piątkowej rozmowy telefonicznej z prezydentem Ukrainy Petrem Poroszenką zaapelował, aby zarówno Ukraina, jak i Rosja „wniosły swój wkład” w deeskalację napięcia na Krymie.","Zarówno Biden, jak i Poroszenko byli zgodni co do tego, że obecny kryzys może zostać rozwiązany jedynie na drodze politycznej i dyplomatycznej – przekazał w oświadczeniu Biały Dom.W środę rosyjska Federalna Służba Bezpieczeństwa podała, że Ukraińcy planowali przeprowadzenie na zaanektowanym przez Rosję w 2014 r. Krymie ataku terrorystycznego, którego celem miała być krytyczna infrastruktura.",,
Tusk złamał obietnicę złożoną Polakom w Brukseli,"Po wyborach parlamentarnych, wygranych przez Prawo i Sprawiedliwość opinia publiczna domagała się kurtuazyjnych gratulacji ze strony przewodniczącego Rady Europejskiej. Donald Tusk tłumaczył się wtedy, że czeka na wybranie premiera nowej kadencji i „jeśli pan Morawiecki zostanie premierem, (to wtedy on – przyp. red.) wyśle stosowne gratulacje”. Tak się do dzisiaj nie stało.","– Wysyłam gratulacje, kiedy ktoś jest desygnowany na premiera.Jeśli Mateusz Morawiecki zostanie ponownie szefem rządu, to wtedy wyślę odpowiednie gratulacje. Obecnie wybory wygrał Jarosław Kaczyński, a z reguły nie wysyłam gratulacji partyjnym liderom – oznajmił Tusk 16 października, po ogłoszeniu oficjalnych wyniki wyborów parlamentarnych. Jednak po tym, jak premier Mateusz Morawiecki został desygnowany, utworzył nowy rząd i otrzymał od Sejmu wotum zaufania, Donald Tusk nie wywiązał się ze złożonej obietnicy. Internauci wypominają Tuskowi, że w przypadku wygranej w innych państwach UE Tusk chętnie składał gratulacje szefom tamtejszych rządów. Dwa tygodnie przed wyborami parlamentarnymi Tusk złożył gratulacje po zwycięstwie wyborczym Austriackiej Partii Ludowej Sebastianowi Kurzowi. Kurz otrzymał od Tuska na Twitterze gratulacje w języku angielskim i niemieckim. Polityk wysłał też dotychczasowemu liderowi austriackich chadeków oficjalne pismo gratulacyjne.",,
„Przyczynili się do zwiększenia dochodów Skarbu Państwa”,"Prezydent Andrzej Duda wręczył w piątek nominacje na stopień nadinspektora dwóm funkcjonariuszom Służby Celno–Skarbowej. Jak zaznaczył podczas uroczystości, nominowani mieli wpływ na sprawne przeprowadzenie zmian w służbie celnej, co wpłynęło na zwiększenie dochodów Skarbu Państwa.","Prezydent podkreślił, że powstanie Krajowej Administracji Skarbowej i Służby Celno–Skarbowej usprawniło system poboru podatków. Awansowani na stopień nadinspektora zostali: Dariusz Muszyński, zastępca dyrektora Izby Administracji Skarbowej w Białymstoku oraz Sylwester Skórski – naczelnik Lubuskiego Urzędu Celno-Skarbowego w Gorzowie Wielkopolskim.  Andrzej Duda podziękował urzędnikom za to, że przyczynili się do sprawnego przeprowadzenia reformy. – Właściwie natychmiast ta nowo ukształtowana służba stała się wydajna i zaczęła przynosić Skarbowi Państwa dużo większe dochody – powiedział. Jak zaznaczył prezydent, dzięki administracji celno-skarbowej państwo jest w stanie realizować wiele potrzebnych w Polsce rozwiązań prospołecznych. – Myślę przede wszystkim o tych świadczeniach ze strony państwa dla rodzin wychowujących dzieci, jak 500 Plus, 300 Plus czy wszytko inne, co możemy dzisiaj oferować w ramach sprawiedliwego podziału dóbr w społeczeństwie – dodał Andrzej Duda. W uroczystości w Pałacu Prezydenckim w Warszawie uczestniczyli m.in. wiceminister finansów, szef Krajowej Administracji Skarbowej nadinspektor Piotr Walczak, szef Biura Bezpieczeństwa Narodowego Paweł Soloch, sekretarz stanu w Kancelarii Prezydenta RP Andrzej Dera, doradczyni prezydenta RP Zofia Romaszewska, wojewoda Podlaski Bohdan Paszkowski.",,
„Bardzo poważne stosowanie podwójnych standardów”. MSZ reaguje na słowa rzecznika KE,"Wypowiedź rzecznika Komisji Europejskiej polski rząd ocenia jako całkowicie niedopuszczalną – poinformował wiceminister spraw zagranicznych Paweł Jabłoński po spotkaniu z szefem Przedstawicielstwa Komisji Europejskiej w Polsce, Markiem Prawdą.","Rzecznik Komisji Europejskiej Christian Wigand twierdząco odpowiedział w piątek na konferencji prasowej w Brukseli na pytanie, czy KE nie ma wątpliwości co do prawomocności Sądu Najwyższego w Polsce, ale ma je w odniesieniu do Trybunału Konstytucyjnego.   Rzecznik KE wskazał, że rozwój sytuacji dotyczący praworządności w Polsce jest dowodem na to, że potrzebny jest natychmiast konstruktywny i uczciwy dialog w tej kwestii. Wigand dodał, że wiceszefowa KE Viera Jourova będzie w Polsce w przyszłym tygodniu i jest gotowa na taki dialog.   Mówił też, że niezależność i prawomocność TK w Polsce została „poważnie podważona” i nie może on wydawać już „efektywnej konstytucyjnej oceny”. Wezwał, w imieniu KE, do „przywrócenia niezależności i prawomocności Trybunału Konstytucyjnego”.  W związku z tą wypowiedzią w sobotę do MSZ został wezwany szef Przedstawicielstwa Komisji Europejskiej w Polsce Marek Prawda. – Traktujemy tę wypowiedź jako bardzo poważną niekonsekwencję i jako bardzo poważne stosowanie podwójnych standardów w stosunku do tego, jakie oczekiwanie są stosowane wobec Polski, a jakie oczekiwania i jakie standardy Komisja stosuje wobec samej siebie – powiedział Jabłoński po tym spotkaniu.",,
Prof. Nowak: Początki III RP to zawłaszczanie państwa przez postpeerelowskie elity,"– KGB mogła działać swobodnie w pierwszych latach istnienia III RP, i w jakiejś mierze ze skutkami tego borykamy się do dziś – mówił w programie „O co chodzi?” w TVP Info prof. Andrzej Nowak, historyk i publicysta.","Słowa Grzegorza Schetyny wypowiedziane na konwencji PO, gdzie lider opozycji określił rządy PiS jako lobbowanie wpływów Putina, prof. Nowak nazwał „sowieckim kłamstwem”. Jak wytłumaczył, termin ten oznacza „umiejętność mówienia o rzeczywistości w sposób dokładnie odwrotny od rzeczywistego”.  – Gdyby zastanowić się kto najbardziej pomagał Władimirowi Putinowi, nie przychodzi mi nikt inny w ostatnich latach niż rząd PO – mówił. I przypomniał spotkanie Donalda Tuska z prezydentem Rosji na Westerplatte oraz umowę gazową, którą podpisał wicepremier Waldemar Pawlak. Nowak nazwał ją „uzależniającą Polskę od gazu z Rosji”. Odnosząc się do działań Kremla w sprawie śledztwa smoleńskiego stwierdził, że „upokarzanie leży w naturze tego systemu, co Putin jako najwybitniejszy eksponent tego systemu wielokrotnie pokazywał”. Historyk podkreślał, że chciałby budowy państwa opartego o wartości republikańskie. – Rzeczpospolita oznacza przede wszystkim wspólnotę odpowiedzialności za dobro, jakim jest nasze państwo, wspólnotę którą budujemy także z tymi, którzy byli odepchnięci przez lata – mówił. Początki III RP miały być, jego zdaniem, „zawłaszczeniem agory, tego centrum politycznego wyłącznie przez elity powstające na zasadzie kooptacji”. – Stalinowska elita zmieniła się i dokooptowała trochę ludzi w 1956 r., w 1970 r. nastąpiła kolejna kooptacja. Ostatnia taka duża kooptacja nastąpiła w latach 1988-89 – dodał. Nowak podkreślał, że w ostatnich latach w państwie polskim mają miejsce pozytywne zmiany. Zamiast „postpeerelowskiej elity” do głosu miały zostać dopuszczone „interesy ludzi z prowincji w najlepszym tego słowa znaczeniu”, tworzących jedną rzeczpospolitą, „a nie, jak chce prezydent pewnego pięknego polskiego miasta, wolne miasto, które miałoby przeciwko tej rzeczpospolitej występować”.",,
Tego nie wolno porównywać,"„Tego nie wolno porównywać!” – uwielbiają oburzać się dziennikarze i politycy, postawieni w obliczu logicznego zestawienia dwóch bardzo podobnych sytuacji, na które zareagowali zupełnie inaczej. To jedna z bardziej już zużytych, nic nieznaczących i skompromitowanych fraz w naszej debacie publicznej. Tyle, że tym razem naprawdę trzeba jej użyć. Przez wzgląd nie tylko na pamięć ks. Jerzego Popiełuszki, lecz również Piotra Szczęsnego, „szarego człowieka” – tego nie wolno porównywać.","Nie czuję się osobą odpowiednią do oceny czynu Piotra Szczęsnego, który dwa lata temu dokonał aktu samospalenia przed Pałacem Kultury. Jest to niewątpliwie jeden ze straszniejszych  sposobów na odebranie sobie życia, tym samym jedna z najdrastyczniejszych, jeśli nie najdrastyczniejsza z form wyrażenia protestu. Nie zgadzam się z diagnozą sytuacji w Polsce zawartą w jego manifeście, mam swoją opinię na temat jego czynu, ale nie to jest w tym momencie najważniejsze. Czy politycy opozycji mają prawo zestawiać śmierć Szczęsnego i ks. Popiełuszki tak, jakby były to dwie zbrodnie równoważnych systemów, antyludzkich dyktatur? Trzeba być skrajnie nieuczciwym, by dokonać takiego zestawienia. Czyn Szczęsnego, choć niewątpliwie dramatyczny, był w myśl jego własnej deklaracji efektem wolnego wyboru. Po jego dokonaniu był, póki było to możliwe, reanimowany, następnie zaś został natychmiast upamiętniony przez lokalne samorządy, media, polityków, nawet przez Sejm. Nie ma też wokół niego żadnych tajemnic, nie licząc kwestii wpływu stanu zdrowia na decyzję samobójcy, który jednak prosił, by jego depresji nie łączyć z finalnym aktem sprzeciwu. Ksiądz Jerzy Popiełuszko został porwany, poddany torturom, których opis, dokumentacja i skala zostały w ostatnich dniach przypomniane wielokrotnie, wreszcie – zamordowany. Na tym dramat wcale się nie skończył, ponieważ prawdy o tej zbrodni w pełnym wymiarze nie znamy do dziś, tak samo, jak nie jesteśmy w stanie jednoznacznie stwierdzić, jak wydarzenie to wpłynęło na późniejsze losy Polski. Do dziś nie możemy być pewni ani przebiegu wydarzeń, ani nazwisk faktycznych sprawców, ani nawet daty śmierci bohaterskiego kapłana. Tymczasem w dniu oficjalnie uznawanym za rocznicę śmierci księdza Jerzego kilku polityków, z (wciąż jeszcze) liderem opozycji Grzegorzem Schetyną, zestawiło dwie postaci i dwie daty, wykazując przy tym nawet brak wiedzy o dniu śmierci Piotra Szczęsnego, którego postanowili przy tej okazji wykorzystać. „Dziś 35. rocznica śmierci bł. ks. Jerzego Popiełuszki. I 2. rocznica śmierci Piotra Szczęsnego - »Szarego Człowieka«. Obaj starali się poruszać nasze sumienia w czasach ciężkich. Składamy Im hołd.” – napisał na Twitterze Grzegorz Schetyna, powodując całkiem słusznie fale wzburzenia. Senator PO Marcin Bosacki, podejrzewany zresztą o autorstwo tweeta Schetyny, pod swoim nazwiskiem pisze natomiast „Zapaliłem dziś z najmłodszym synem znicze i na grobie ks. Jerzego Popiełuszki i w miejscu śmierci Piotra Szczęsnego. W rocznicę Ich śmierci. Obaj chcieli lepszej Polski. Dobrej Polski”.  Bosacki nie ma więc pojęcia, kiedy zmarł Piotr Szczęsny, ale wydaje mu się, że wie, jak rozgrzać nastroje i uderzyć w rządzących. Kalendarz układa się tak, że dzień po rocznicy (wciąż bardziej na miejscu jest napisać „uznaniowej rocznicy”) śmierci kapłana Solidarności przypada rocznica śmierci Przemysława Gintrowskiego – barda, muzyka, współpracującego z Jackiem Kaczmarskim i pracującego solo, znanego z wykonywania tekstów Kaczmarskiego i wierszy Zbigniewa Herberta, również z muzyki filmowej, z niezapomnianym otwarciem serialu „Zmiennicy” na czele. Gintrowskiego postanowił upamiętnić w specyficzny sposób wiceprezydent Warszawy Paweł Rabiej. „Jego ochrypły głos będę zawsze pamiętał jako głos prawdy, buntu i sprzeciwu. Pamiętam każde słowo z »Przesłuchania anioła« i »Raportu…«. Znów ich słucham – są znów aktualne. Smutno powiewa biało-czerwony symbol naszej godności…”. Rabiej uważa za aktualne wiersz, nawiązujące do stalinowskich miejsc kaźni i stanu wojennego, na sztandar biorąc nieżyjącego artystę, w ostatnich latach czynnie popierającego Prawo i Sprawiedliwość. Równocześnie wielkiego Polaka, pozbawionego przez władze Warszawy ulicy w ramach politycznej wojenki z IPN i mianowanym przez PiS wojewodą. Jeszcze rok temu na warszawskim Służewcu ulica Jacka Kaczmarskiego krzyżowała się z ulicą Przemysława Gintrowskiego. Dziś to już znów odpowiednio Rzymowskiego i Modzelewskiego. I to jest prawdziwy wymiar (nie)pamięci Pawła Rabieja i jego politycznej ekipy.",,
Komisja finansów za prezydenckim projektem noweli ws. wsparcia kredytobiorców,Sejmowa Komisja Finansów Publicznych opowiedziała się w czwartek za prezydenckim projektem nowelizacji ustawy o wsparciu kredytobiorców w trudnej sytuacji. Opozycja wstrzymała się od głosu.,"Projekt przyjęto pod nieobecność przedstawicieli tzw. frankowiczów, którzy wcześniej opuścili posiedzenie komisji.Podsumowując prace przewodniczący komisji finansów publicznych Andrzej Szlachta (PiS) dziękował posłom i ministrom za zaangażowanie. – Mimo różnicy w niektórych obszarach myślę, że przyjęcie tego projektu jest takim pierwszym krokiem, aby pochylić nad sytuacją kredytobiorców – ocenił Szlachta.Zanim komisja rozpatrzyła projekt, odrzuciła wniosek Pauliny Hennig-Kloski (N), by wystąpić do MSZ o opinię, czy zmiany są zgodne z prawem unijnym, czy nie powinny być notyfikowane Komisji Europejskiej, bowiem - jak mówiła - do KE wpłynęła skarga na tę ustawę. – Banki grożą sądami arbitrażowymi (...). Ciąży nad nami widmo odszkodowań – ostrzegła.Przeciwny wnioskowi był Janusz Szewczak (PiS), który tłumaczył, że nie słyszał o skardze do KE. –  Deutsche Bank ma - moim zdaniem - poważniejsze problemy niż ustawa frankowa w Polsce – ocenił. MSZ nie zgłaszało uwag Wiceminister finansów Piotr Nowak zapewnił, że przygotowując stanowisko rządu do proponowanych zmian MSZ nie zgłaszało uwag, a przedstawiane obecnie argumenty były wówczas znane.– Nie zmienił się zakres przedmiotowy ustawy (...), zupełnie nietrafne jest mówienie o jakiejkolwiek – w cudzysłowie – notyfikacji – mówił minister w Kancelarii Prezydenta Paweł Mucha. Jego zdaniem do tego nie ma żadnych podstaw. – Przesłanie listu przez kogokolwiek trudno uznać za uruchomienie jakiejkolwiek procedury przez uprawniony podmiot – zaznaczył.– Nie ma żadnego listu czterech ambasadorów. Mamy maila, który jest mailem wysłanym z ambasady, gdzie mamy skan, który pewnie jest opatrzony oryginalnymi podpisami dwóch ambasadorów i dwóch charge d'affaires ad interim – powiedział.Wniosek do MSZ poparła Krystyna Skowrońska (PO), a jej kolega klubowy Jarosław Urbaniak ocenił, że list czterech ambasadorów „to poważny problem dyplomatyczny”.Natomiast Tadeusz Cymański (PiS) wyraził przekonanie, że jeżeli dojdzie do formalnego kwestionowania ustawy, to zostanie ona obroniona. Subfundusz Funduszu Konwersji Dyskusję wzbudziła regulacja przewidująca, że środki wpłacone przez bank na subfundusz Funduszu Konwersji, które nie zostaną przez danym bank wykorzystane do konwersji, będą mogły być wykorzystane na wsparcie konwersji dokonywanej przez inne banki. Przedstawiciel Konfederacji Lewiatan bezskutecznie apelował o wstrzymanie procedowania projektu, gdyż jego zdaniem przepis taki powinien być notyfikowany do KE.Niezadowoleni z przebiegu obrad byli przedstawiciele frankowiczów. Zarzucali przewodniczącemu, że nie dopuszcza ich do głosu, a pozwala na składanie poprawek reprezentantom sektora bankowego. W proteście opuścili obrady komisji. – Widzimy tutaj większą rozgrywkę polityczną, niż zajmowanie się dobrem konsumentów, których my tu reprezentujemy – tłumaczyli.– Będziecie mogli się dogadywać z banksterami – skomentowała wiceprezes Stowarzyszenia Stop Bankowemu Bezprawiu Barbara Husiew. W komunikacie przesłanym PAP stowarzyszenie zapowiedziało, że złoży skargę na przewodniczącego komisji do marszałka Sejmu.Minister Mucha tłumaczył, że banki będą miały interes w tym, aby proponować konwersję, bowiem dzięki temu ich składki na fundusz konwersji będą niższe. ""Nie mam żadnych wątpliwości, że ta motywacja będzie"" - zaznaczył.– Mechanizm de facto jest presją, jest zachętą (...), przymusza banki: albo wydasz to swoim, albo inni to wezmą – tłumaczył Cymański.Przedstawiciele sektora bankowego protestowali przeciw przepisowi, który przewiduje, że w przypadku gdy kredytobiorca, bez opóźnienia w spłacie, dokona spłaty 100 rat, pozostałą część rat zwrotu wsparcia lub pożyczki na spłatę zadłużenia umarza się. Proponowali usunięcie tej regulacji.– Ten automatyzm, który jest tutaj przewidziany ma charakter przepisu demoralizującego, sprowadza się do rozdawnictwa cudzych pieniędzy, naszych pieniędzy, klientów pieniędzy (...) bez spełnienia jakichkolwiek kryteriów socjalnych – mówił wiceprezes ZBP Jerzy Bańka. „Mamy wiele zastrzeżeń” Przed głosowaniem stanowiska komisji w sprawie projektu Skowrońska powiedziała, że problem, którego dotyczy projekt związany jest z ryzykiem kursowym – powstał w latach 2005-2007, kiedy mieliśmy do czynienia z dużym popytem na kredyty walutowe. – Mamy wiele zastrzeżeń. Jak powiedzieli przedstawiciele strony społecznej, nie rozwiązuje on (projekt - PAP) problemu, a stwarza dodatkowe pytania. Dzisiaj się wstrzymamy od głosu – powiedziała Skowrońska.Cymański wyraził zadowolenie z braku sprzeciwu PO, oceniając, że jest to „delikatna zapowiedź czegoś większego”. – Myślę, że ustawa będzie przyjęta w Sejmie przez wszystkie kluby. Mam nadzieję, zostawmy przeszłość i spory polityczne – apelował.Także Hennig-Kloska oświadczyła, że wstrzyma się od głosu, zastrzegając, że w projekcie jest szereg przepisów, z którymi się nie zgadza. Zapowiedziała jednak złożenie poprawek w drugim czytaniu.Podsumowując prace przewodniczący komisji finansów publicznych Andrzej Szlachta (PiS) dziękował posłom i ministrom za zaangażowanie. – Mimo różnicy w niektórych obszarach myślę, że przyjęcie tego projektu jest takim pierwszym krokiem, aby pochylić się nad sytuacją kredytobiorców – ocenił Szlachta. 23 poprawki do projektu Wcześniej nad projektem pracowała podkomisja, która zaakceptowała 23 poprawki zaproponowane przez jej szefa Tadeusza Cymańskiego (PiS). Były one uzgodnione z rządem i Kancelarią Prezydenta. Jedna z nich zakłada, że z obowiązku płacenia składek na tzw. Fundusz Konwersji zostaną wyłączone banki znajdujące się w postępowaniu naprawczym. Większość poprawek miała charakter legislacyjny i doprecyzowujący. Zgodnie z nimi zmieniono stosowany w projekcie termin „restrukturyzacja” na termin „konwersja” – w jej świetle Fundusz Restrukturyzacji miałby być przemianowany na Fundusz Konwersji. Określono również termin wejścia w życie ustawy na 1 lipca 2019 r. Prezydencki projekt nowelizacji ustawy   W sierpniu 2017 r. prezydent złożył w Sejmie projekt nowelizacji ustawy z 2015 r. o wsparciu kredytobiorców, znajdujących się w trudnej sytuacji, którzy zaciągnęli kredyt mieszkaniowy. To jedyny projekt dotyczący frankowiczów, który dotąd został uchwalony - w niedawnej głośnej noweli niektórych ustaw w związku ze wzmocnieniem nadzoru (tzw. ustawie o KNF) znalazły się także artykuły, przedłużające funkcjonowanie Funduszu Wsparcia Kredytobiorców (zgodnie z ustawą z 2015 roku miał działać tylko do końca 2018 r.).Rozpatrywany obecnie prezydencki projekt rozszerza działanie tego funduszu. Zakłada m.in. dwukrotne podniesienie minimum dochodowego umożliwiającego wnioskowanie o wsparcie. Zgodnie z propozycją, byłaby to sytuacja, gdy koszty kredytów przekraczają 50 proc. dochodów (dotąd było 60 proc.). Ponadto zwiększona miałaby zostać wysokość możliwego comiesięcznego wsparcia z 1,5 tys. do 2 tys. złotych, wydłużony okres możliwego wsparcia z 18 do 36 miesięcy (co w sumie dawałoby kwotę 72 tys. zł) oraz wydłużony okres bezprocentowej spłaty otrzymanego z Funduszu Wspierającego z 8 do 12 lat. Możliwe byłoby także umorzenie części zobowiązań z tytułu wsparcia, szczególnie w sytuacji regularnego spłacania rat.Pieniądze z Funduszu Wspierającego miałyby służyć wszystkim kredytobiorcom, zarówno złotowym, jak i walutowym. Z myślą o tych ostatnich projekt wprowadza natomiast inny fundusz – Fundusz Restrukturyzacyjny (po przyjęciu poprawek – Fundusz Konwersji).Miałby on zostać utworzony z wpłacanych kwartalnie składek banków, uzależnionych od wielkości ich własnych portfeli kredytów denominowanych i indeksowanych (maksymalnie 0,5 proc. wartości bilansowej portfela kredytów podlegających restrukturyzacji). Banki, które zdecydowałyby się „odwalutowywać” kredyty odnoszone do walut obcych, będą mogły liczyć na zwrot różnic bilansowych między wartością kredytów przed i po restrukturyzacji (konwersji). „Kredytodawcy nie poniosą większego obciążenia niż ok. 3,2 mld zł rocznie” – napisano w uzasadnieniu do projektu.Oba Fundusze – Wspierający i Konwersji - byłyby elementami Funduszu Wsparcia Kredytobiorców. Rachunki obu funduszy prowadziłby Bank Gospodarstwa Krajowego i on dokonywałby wypłat.",,
To najczarniejszy z czarnych snów,"Jestem spokojny o stabilność państwa polskiego – mówił w TVP były prezydent Polski Aleksander Kwaśniewski. – Choć oczywiści przeżyłem szok, bo straciłem także najbliższych przyjaciół – podkreślił polityk.",,,
Grabiec zaskakuje: Rekonstrukcja rządu odpowiedzią na konwencję PO,"Jan Grabiec, rzecznik Platformy Obywatelskiej w programie „Kwadrans Polityczny” skomentował zapowiadaną rekonstrukcję w rządzie premier Beaty Szydło. Stwierdził m.in., że „moment, w którym pojawiły się plotki o rekonstrukcji rządu, związany jest z sobotnią konwencją PO”.","- Zapowiedzi dotyczące zmiany premiera niestety są tylko plotką. Obawiam się, że nie będzie takiej rekonstrukcji, jakiej ten rząd wymaga – powiedział. Wskazał również, że najważniejsza zmiana powinna polegać na objęciu teki premiera przez Jarosława Kaczyńskiego. - Ale nie sądzę, żeby do zmiany premiera doszło szybko. Na dziś Beata Szydło ciągle przynosi korzyści wizerunkowe PiS i duża część tych całkiem niezłych notowań jak na styl rządów PiS wynika z wkładu premier  i prezydenta Dudy - powiedział. Jan Grabiec ocenił też, że wielu ministrów powinno zostać wymienionych.– Poczynając od szefa MON Antoniego Macierewicza, kończąc na ministrze zdrowia Konstantym Radziwille. Obawiam się, że nie będzie takiej rekonstrukcji rządu, jakiej ten rząd wymaga – stwierdził.",,
Nie będzie połączenia Idea Banku z Getin Noble Bankiem,"Komisja Nadzoru Finansowego na piątkowym posiedzeniu jednogłośnie odmówiła wydania zezwolenia na połączenie, kontrolowanego przez Leszka Czarneckiego, Idea Banku z Getin Noble Bankiem. Komisja uznała, że powstały w wyniku fuzji bank nie spełniałby wymogów kapitałowych.","Z komunikatu KNF wynika, że główną przyczyną odmowy, jest niedopełnienie przez Idea Bank, obowiązku przedstawienia „kluczowych dla postępowania zaktualizowanych danych i projekcji finansowych dla banku powstałego w wyniku połączenia”. Wnioskodawcy, czyli Idea Bank i Getin Noble Bank – jak czytamy w informacji – „nie wykazali spełnienia przez Połączony Bank wymogów kapitałowych wynikających z przepisów prawa”.KNF zauważa, że „uzasadnione wątpliwości budzi wiarygodność i możliwość realizacji działań założonych w przedłożonym biznesplanie Połączonego Banku, a zmierzających do spełnienia wymogów kapitałowych”. W ocenie KNF, podważa to zasadność samego procesu łączenia Getin Noble Bank SA z Idea Bank SA, opartego przede wszystkim na założeniu dokapitalizowania Połączonego Banku przez nowego inwestora.Jak czytamy w komunikacie, brak „dokapitalizowania Połączonego Banku bezpośrednio po połączeniu, skutkowałoby niedoborem kapitału (...), stanowiłoby o naruszeniu wymogów kapitałowych określonych w przepisach prawa, jak również o długoterminowym utrzymywaniu nierozwiązanych problemów oraz ryzyk dla Połączonego Banku oraz dla bezpieczeństwa gromadzonych w nim depozytów”. Koszty integracji szacowane były na 220 mln zł Plan połączenia Idea Bank i Getin Noble uzgodniły i podpisały w styczniu br. Zakładał on, że połączenie nastąpi poprzez przeniesienie całego majątku GNB jako spółki przejmowanej do Idea Bank. Akcjonariusze GNB za 1 akcję banku mieli otrzymać 0,1850 akcji Idea Banku. Koszty integracji szacowane były na 220 mln zł w skali trzech lat.W raporcie rocznym za 2018 rok Getin Holding, za pośrednictwem którego Leszek Czarnecki kontroluje Idea Bank, napisano, że w związku z obniżeniem współczynników kapitałowych poniżej wymaganych poziomów, bank jest zagrożony procesem resolution. Zakłada on przymusową restrukturyzację banku, której kosztami w pierwszej kolejności obciążeni są właściciele i wierzyciele banku. W Polsce o rozpoczęciu procesu resolution decyduje Bankowy Fundusz Gwarancyjny.",,
Mieszkowski: Matka Boska może być wszędzie obecna. Na toaletach również,"– Uważam, że miejsce Matki Boskiej, tych wszystkich, którzy są uważani w przestrzeni publicznej za świętych może być wszędzie. Na toaletach również. Tam wchodzą ludzie, którzy mają różne problemy – powiedział w „Gościu Wiadomości” Krzysztof Mieszkowski z Nowoczesnej. – To nie są argumenty. To są kalumnie. Nie chce w tym uczestniczyć – ripostowała Jadwiga Wiśniewska, europosłanka PiS.","Krzysztof Mieszkowski z Nowoczesnej wyjaśniał w TVP Info słabszy niż w poprzednich wyborach wynik jego środowiska politycznego.  – Telewizja Publiczna, partyjny kościół a także wszystkie darowizny Jarosława Kaczyńskiego za publiczne pieniądze doprowadziły do tego, że nasze społeczeństwo jest przekupywane – powiedział Mieszkowski  i przyznał, że rezultat wyborczy jego środowiska to nie jedynie efekt tych działań. – To są pieniądze, które służą partii rządzącej, a nie społeczeństwu – stwierdził. .  – Obrażanie wyborców i mówienie, że są osobami, które można łatwo zmanipulować za pomocą środków masowego przekazu jest wyrazem pogardy dla wyborców – stwierdziła Jadwiga Wiśniewska,  europosłanka PiS.– Róbcie tak dalej, na jesieni wygramy zdecydowaną większością. Trzeba umieć wygrywać, ale jeszcze bardziej trzeba umieć przegrywać – powiedziała. .  Dodała, że to jest wyraz absolutnej pogardy. Nie szanowania ludzi. – Przecież programy społeczne funkcjonują w wielu państwach zachodniej Europy od wielu lat. I nikomu tam z klasy politycznej nie przyszłoby do głowy powiedzieć, że to jest przekupywanie ludzie – powiedziała Wiśniewska. I oceniła, że argumenty opozycji są uwłaczające i przeprosiła wyborców za słowa Mieszkowskiego. .  W programie mowa była także o profanowaniu wizerunku Matki Boskiej. ",,
Thun o „komunistach” na listach KE: Kolegom w Parlamencie Europejskim to imponuje,"To jest coś, co szalenie imponuje moim kolegom w Parlamencie Europejskim – powiedziała podczas spotkania z wyborcami w Tarnowie europosłanka Platformy Obywatelskiej Róża Thun, odnosząc się do tego, że z list Koalicji Europejskiej do PE startują, jak to określiła, „komuniści”.","Koalicja Europejska  na listach w wyborach do PE umieściła polityków Platformy Obywatelskiej, PSL, SLD, Zielonych i Nowoczesnej – a wśród nich m.in. byłych premierów oraz postkomunistów. Wśród kandydatów Koalicji są m.in. b, premier rządu SLD Włodzimierz Cimoszewicz, b. premier Leszek Miller oraz b. premier i prezes NBP Marek Belka.  Jak oświadczyła z kolei inna kandydatka KE europosłanka Róża Thun, jej „kolegom w Parlamencie Europejskim” imponuje, że na listach Koalicja znaleźli się „komuniści”.– Koalicja Europejska, też w Polsce często słyszę, jak wy możecie, z Millerem, z komunistami na jednej liście albo z kimś tam. To jest coś, co szalenie imponuje moim kolegom w Parlamencie Europejskim – mówiła.",,
Porozumienie z podwykonawcami Astaldi. Strony ustaliły zasady dalszych wypłat,Porozumieniem zakończyły się rozmowy przedstawicieli PKP PLK z protestującymi podwykonawcami firmy Astaldi. Wcześniej przez kilka godzin przedstawiciele kontrahentów włoskiej firmy blokowali jedną z najruchliwszych linii kolejowych w kraju.,"– Porozumiano się, ustalono zasady dalszego wypłacania środków finansowych. Prowadzone są teraz rozmowy indywidualne z każdym z podwykonawców – poinformował minister infrastruktury Andrzej Adamczyk. „Nie zostawimy podwykonawców samych” – zapewnił szef resortu. – Pamiętajmy o tym, ze Polskie Linie Kolejowe, jak i podwykonawcy znajdują się w sytuacji, w której głównym winowajcą jest Astaldi, które zeszło z placu budowy, pozostawiając nas w trudnej sytuacji – tłumaczy przyczynę kryzysu prezes PKP PLK Ireneusz Merchel. Znajdująca się na skraju bankructwa włoska firma Astaldi pod koniec września zeszła z placu budowy remontowanej linii kolejowej Warszawa – Lublin. W tym samym czasie koncern wypowiedział umowę na, również nieskończony, remont innej strategicznej magistrali, Poznań – Wrocław.  Oprócz niezrealizowanych zadań Włosi pozostawili nieuregulowane zobowiązania wobec podwykonawców. Jak się okazało zaległości sięgają wiosny 2018 r., Są one szacowane na 156 mln zł. – Niektórzy z nich nie mają potwierdzonych tych wszystkich operacji, dostaw. Tutaj jest największy problem, bo przecież PKP PLK może wypłacić pieniądze, ale tam, gdzie jest pełne potwierdzenie, gdzie jest pełna dokumentacja obrotu, dostaw przez podwykonawców: czy usług, czy materiałów – wyjaśnia minister Adamczyk. Ocenia się, że może to dotyczyć należności wartości ok. 19 mln zł. Pozostałe ok. 60 mln zostanie wypłacone, jak zapewnia szef resortu infrastruktury, „po zweryfikowaniu dokumentów”. Oczekujący od wielu miesięcy na zapłatę należności za wykonane prace i dostarczone materiały podwykonawcy włoskiej firmy przez kilka godzin blokowali dziś przejazd kolejowy w Parzniewie pod Pruszkowem na czterotorowej linii kolejowej Warszawa – Grodzisk Mazowiecki.  Jest to jedna z najbardziej ruchliwych magistrali kolejowych w kraju. Jedna para torów obsługuje intensywny ruch aglomeracyjny i regionalny, zaś po drugiej kursują składy dalekobieżne z Warszawy w kierunku Łodzi, Wrocławia, Górnego Śląska i Krakowa oraz liczne pociągi towarowe.",,
40 lat temu zabrzmiało „Habemus papam”. Nowy papież przyjął imię Jan Paweł,"Patriarcha Wenecji, Albino Luciani, po wstąpieniu na Tron Piotrowy jako pierwszy w historii Papież przyjął podwójne imię Jana Pawła. 26 sierpnia 2018 r. mija 40 lat od jego wyboru. Jego obecny następca, Franciszek, wydał w ubiegłym roku dekret o heroiczności cnót Ojca Świętego Jana Pawła I. Do beatyfikacji Papieża Lucianiego potrzebne jest tylko potwierdzenie cudu uczynionego za jego wstawiennictwem.","„Il Sorriso di Dio”, „Uśmiech Boga” – taki przydomek zyskał Jan Paweł I. Niektórzy twierdzą, że podczas krótkiego, trwającego 33 dni pontyfikatu, rozprowadzono więcej obrazków z jego podobizną, niż podczas 15 lat panowania Pawła VI. Podobnie jak inny wielki papież XX wieku, św. Pius X (Giuseppe Sarto), Albino Luciani urodził się w bardzo ubogiej rodzinie w Wenecji Euganejskiej i o ubogich zawsze się troszczył. Wychowywała go głównie matka, ponieważ ojciec emigrował do pracy. Pobożna pani Luciani tak pięknie przekazała wiarę dzieciom, że po powrocie z emigracji jej mąż, wzruszony ich postawą, sam zaczął chodzić do kościoła. Dzięki mądremu proboszczowi poszedł do seminarium i w 1935 r. przyjął święcenia kapłańskie. Biskupem został w tym samym roku, co jego bezpośredni następca Karol Wojtyła: w 1958. Jedenaście lat później Paweł VI mianował go patriarchą Wenecji. Wcześniej ten tytuł nosili m.in. wspomniany Giuseppe Sarto a także Angelo Roncalli (późniejszy Papież Jan XXIII). W 1978 r. patriarcha Luciani nie był wymieniany nawet w pierwszej dziesiątce „papabili” (kardynałów mających szanse na wybór).",,
„Czy Auschwitz to był jakiś festyn?”. Ocaleni ubolewają nad formułą Forum Holokaustu,"Do uczestnictwa w Światowym Forum Holokaustu w Jerozolimie zaproszono aż sześciokrotnie więcej polityków niż ocalonych, którzy przeżyli Holokaust – zwróciła uwagę w swych doniesieniach z Jerozolimy hiszpańska agencja EFE. Na 700 zaproszonych aż 600 to politycy.","EFE pisze z uznaniem o geście delegacji ukraińskiej, która, podobnie jak wielu izraelskich ministrów, odstąpiła ocalonym swe miejsca na sali Warszawskiego Getta w Instytucie Jad Waszem, gdzie odbywało się V Światowe Forum Holokaustu.  Przypomina, że Forum ma miejsce „w kraju, w którym mieszka ponad 200 tys. osób będących ofiarami nazistowskich prześladowań”. EFE cytuje wypowiedzi Żydów ocalałych z Holokaustu, którzy wyrażają ubolewanie wobec faktu, że na sali obrad było tak mało miejsca dla ofiar Szoah.  – Co się dzieje z tymi obchodami? Czy Auschwitz to był jakiś festyn? Na pierwszym miejscu powinni byli się zatroszczyć o tych, którzy przeżyli! – oburzał się 86-letni mieszkaniec Hajfy Tamar Liwni.",,
Nie żyje aktorka Hanna Polk,Polska aktorka Hanna Polk nie żyje. Smutną wiadomość o śmierci aktorki przekazała za pośrednictwem Facebooka jej siostra.,"„Moi Drodzy, to smutny dla mojej rodziny fakt. W wieku 56 lat, dnia 4 grudnia 2019 roku odeszła nagle od nas moja jedyna siostra Hanna Wrycza–Kurkowska zawodowo znana jako Hanna Polk” – poinformowała na Facebooku siostra aktorki,  Aleksandra Maria Zdrojewska. „Data pogrzebu nie jest jeszcze znana. „O tej dacie powiadomię trochę później w klepsydrach i nekrologu oraz tu na fb. Dziękujemy za złożone nam wyrazy współczucia” – dodała siostra aktorki. Hanna Polk zadebiutowała w 1985 r. w spektaklu „Maria Woyzeck” w łódzkim Teatrze Studyjnym '83. W tym samym czasie pojawiła się również  miniserialu „Żuraw i czapla”.Następnie zagrała m.in. w filmach „Lawa” (1989), „Bal na dworcu w Koluszkach” (1989), „Seszele” (1990), „Pokuszenie” (1995), „Żurek” (2003) oraz  „Powidoki” (2016) ​.",,
Czaputowicz: Brexit zmieni układ głosów w UE. Skorzystają najwięksi,Minister spraw zagranicznych Jacek Czaputowicz zwrócił się do Komisji Europejskiej z sugestią opracowania raportu dotyczącego wpływu wyjścia z Unii Europejskiej Wielkiej Brytanii na system głosowania w Radzie UE. Zdaniem szefa polskiej dyplomacji na brexicie zyskają najwięksi. Czaputowicz  w Luksemburgu brał udział w spotkaniu unijnych ministrów spraw zagranicznych.,"Czaputowicz ocenił, że po brexicie w UE będzie łatwiej zablokować decyzje, a siła głosu największych państw: Niemiec, Francji – ale też w jakimś stopniu Polski – wzrośnie. Na znaczeniu stracą natomiast państwa średniej wielkości.– Jeśli Niemcy i Francja zawrą sojusz i uzyskają poparcie jakichkolwiek dwóch państw, wówczas będą mogły zablokować każdą decyzję – podkreślił minister.– Zwróciłem się do Komisji Europejskiej z sugestią opracowania raportu, jak brexit wpłynie na siłę głosu poszczególnych państw. Mamy obawę, że ten system który istnieje, po opuszczeniu UE przez Zjednoczone Królestwo, będzie mało reprezentatywny, niesprawiedliwy, być może także niedemokratyczny – powiedział dziennikarzom Czaputowicz.W czasie spotkania unijnych szefów dyplomacji jednym z omawianych tematów było odejście w niektórych obszarach spraw zagranicznych od podejmowania decyzji na zasadzie jednomyślności na rzecz głosowania większością kwalifikowaną. Polska ma wątpliwości w tej sprawie.System podwójnej większościDo podjęcia decyzji większością kwalifikowaną w Radzie UE potrzeba 55 proc. państw członkowskich (w praktyce oznacza to 16 z 28 krajów) reprezentujących co najmniej 65 proc. ogółu ludności UE. Do mniejszości blokującej potrzeba co najmniej czterech krajów reprezentujących ponad 35 proc. ludności UE. W ramach tego systemu podejmowane są decyzje w zdecydowanej większości spraw w UE, w tym ws. kluczowych aktów prawnych. System podwójnej większości, bo tak jest on określany, został wprowadzony w Traktacie Lizbońskim. Wówczas Polska opowiadała się za innym rozwiązaniem, tzw. pierwiastkowym, ale nie zdołała go przeforsować. – Został przyjęty inny model z założeniem, że UE będzie się rozszerzać i jakieś niewielkie państwa, które czekają – np. z Bałkanów Zachodnich – będą przystępować i wówczas te zasady by dobrze funkcjonowały. Nie przewidziano natomiast, że tak liczne ludnościowo państwo jak Zjednoczone Królestwo opuści UE – zauważył szef polskiej dyplomacji.Czaputowicz poinformował, że w czasie dyskusji o strategii globalnej, w której zabrał głos z wiceministrem obrony Tomaszem Szatkowskim, Polska poparła wzmocnienie europejskiego filaru bezpieczeństwa. Warszawa konsekwentnie wskazuje przy tym, że nie może on zastępować relacji transatlantyckich i NATO jako głównej instytucji mającej zapewniać bezpieczeństwo Europie.",,
Schetyna: musimy być wszyscy razem i to nie tylko w parlamencie,"Lider Platformy Obywatelskiej zapowiada działania zmierzające do zablokowania prac nad reformą sądownictwa. – To jest kwestia zasadnicza dla wolności nas wszystkich i dla suwerenności państwa – mówił Grzegorz Schetyna. Będzie konsultował z innymi klubami opozycji wspólne blokowanie prac legislacyjnych nad zmianami w sądownictwie. Wiceszef PO Borys Budka dodał, że partia „spróbuje regulaminowymi metodami nie dopuścić do głosowania” projektu zmian w Sądzie Najwyższym oraz rozmawia „o scenariuszu pozasejmowym”. Dziś zebrał się zarząd krajowy PO zwołany w trybie nadzwyczajnym.","– Musimy być wszyscy razem i to opozycja nie tylko w parlamencie, ale także poza nim. To kwestia pełnej mobilizacji. PiS robi to specjalnie w lipcu [projekt ustawy o SN]. Na ostatnim posiedzeniu przed wakacjami parlamentarnymi. W tym szaleństwie jest metoda – powiedział Schetyna w radiowej Jedynce.W środę wieczorem na stronach Sejmu pojawił się projekt PiS, który przewiduje m.in. trzy nowe Izby Sądu Najwyższego, modyfikacje w powoływaniu sędziów SN i umożliwia przeniesienie obecnych sędziów w stan spoczynku. W środę Sejm uchwalił też nowele ustaw o KRS oraz o sądach powszechnych. Wysłuchanie, manifestacje, wspólny klub opozycji  Po obradach zarządu partii Schetyna zapowiedział, że politycy Platformy wezmą udział w niedzielę w manifestacji organizowanej przed Sejmem przez KOD. Pytany, czy zamierzają blokować salę obrad, odpowiedział: – Bierzemy pod uwagę różne możliwości. W poniedziałek – jak dodał – PO zorganizuje wysłuchanie publiczne z udziałem autorytetów prawniczych, byłych sędziów TK i SN. Jak tłumaczył, chodzi o to, by mogli oni mogli oni „przekazać opinii publicznej zagrożenie dla każdego Polaka” płynące z nowych przepisów i pokazać „jak Polska zostanie uderzona przez najgorsze z możliwych prawo”. – Decyzja PiS pokazuje, że demokracja parlamentarna staje na krawędzi – powiedział szef Platformy. Na wysłuchanie zostaną zaproszeni posłowie pozostałych klubów opozycyjnych. We wtorek Schetyna będzie konsultować z innymi klubami opozycji wspólne zaangażowanie w blokowanie procesu legislacyjnego zmian w sądownictwie. – Nie możemy dopuścić do tego, co PiS chce zrobić Polsce i obywatelom – mówił lider PO. Schetyna pochwalił propozycję Nowoczesnej utworzenia w Sejmie federacji klubów i kół opozycyjnych. Jego zdaniem byłoby najlepiej, gdyby wspólna praca mogła zaowocować powołaniem wspólnego klubu oraz wspólnej listy, „z którą pójdziemy do wyborów samorządowych i parlamentarnych”. – Każda współpraca musi służyć temu, żeby być razem, ale żeby skutecznie zatrzymywać, pokonywać PiS –  mówił. –  Ten zamach stanu już nie jest pełzającym – dodał szef klubu PO Sławomir Neumann.",,
Odsłonięto tablicę pamięci Przemysława Gosiewskiego,"Tablicę poświęconą pamięci tragicznie zmarłego w
katastrofie smoleńskiej posła Prawa i Sprawiedliwości Przemysława
Gosiewskiego odsłonięto w kościele p.w. Świętego Maksymiliana
Kolbego w Darłowie (Zachodniopomorskie).

Tablicę ufundował Klub Parlamentarny Prawa i Sprawiedliwości.","Na tablicy – zaprojektowanej i wykonanej przez prof. Tomasza Sobisza, wykładowcy ASP w Gdańsku – umieszczono zdjęcie Przemysława Gosiewskiego, napis „Urodzony w1964 roku, darłowianin, poseł na Sejm, wicepremier, zginął w katastrofiesmoleńskiej 10 kwietnia 2010 roku” oraz fragment „Kwiatów polskich” JulianaTuwima: „Lecz nade wszystko – słowom naszym, Zmienionym chytrze przezkrętaczy, Jedyność przywróć i prawdziwość: Niech prawo – zawsze prawo znaczy,a sprawiedliwość – sprawiedliwość”.Tablicę odsłoniła wdowa po Przemysławie Gosiewskim - Beata Gosiewska. W uroczystości wzięli również udział mieszkający w Darłowie rodzicetragicznie zmarłego posła Jadwiga i Jan Gosiewscy oraz parlamentarzyści PiS: Mariusz Błaszczak,Joachim Brudziński, Beata Kempa, Jolanta Szczypińska, Andrzej Dera.   Odsłonięcie tablicy poprzedziła msza święta celebrowana przez księdzakanonika Jana Kazieczko, proboszcza i kustosza bazyliki archikatedralnej św.Jakuba Apostoła w Szczecinie. Homilię wygłosił dyrektor Radia Maryja,redemptorysta ojciec Tadeusz Rydzyk. J. Kaczyński: „poległ na służbie”List do uczestników uroczystości skierował prezes PiS Jarosław Kaczyński.Pismo odczytał poseł Joachim Brudziński. W liście J. Kaczyński napisał m.in.,że „Przemysław Gosiewski, tak jak prezydent Lecha Kaczyński i wielu innychudających się do Smoleńska poległ na służbie”.  „Świętej pamięci Przemysław Gosiewski walkę podjął w czasach komunizmu jakomłodzieniec i należał do tych, którzy po odzyskaniu niepodległości nieosiedli na laurach, którzy z uporem zadawali pytanie: Polska, ale jaka?Wiedział, że to, co stało się w 1989 r. i latach kolejnych można traktowaćjedynie jako początek drogi do tego, co musi być celem każdego polskiegopatrioty, a więc Polski silnej, rzeczywiście demokratycznej, sprawiedliwej,szybko się rozwijającej” - napisał w liście Jarosław Kaczyński. Beata Gosiewska powiedziała, że jej zdaniem „każda forma upamiętnieniajest bardzo ważna, gdyż jest materialnym symbolem, żeby ludzie mieli gdzieprzyjść, wspominać, zapalić znicz, pomodlić się”. – Niestety jest nam przykro, jako rodzinom, że to tylko wysiłkiem nas rodzin iprzyjaciół odbywa się upamiętnienie ofiar katastrofy – dodała. – W Smoleńsku przez ten rok nie powstał żaden pomnik. Tylko z inicjatywyrodzin postawiono krzyż i tablicę. Uważam, że rok powinien wystarczyć na to,żeby w tym miejscu stanął pomnik, który na trwałe by upamiętnił katastrofę.Niestety polski rząd nie przyłożył się. Upamiętnianie odbywa się tylko wramach prywatnych inicjatyw – powiedziała Beata Gosiewska.",,
Lewica i Konfederacja wyjątkowo zgodne. „Polacy powinni móc rekreacyjnie zapalić skręta”,"Rozpoczął działalność parlamentarny zespół ds. legalizacji marihuany. Zasiadają w nim parlamentarzyści Lewicy, jedna posłanka partii Zieloni i jeden poseł Konfederacji. – Dorośli Polacy mogą decydować, kiedy i ile alkoholu wypić. Pijemy więcej alkoholu niż w czasach PRL. Dorośli Polacy powinni również móc rekreacyjnie czasami zapalić skręta – powiedziała portalowi tvp.info posłanka Lewicy Małgorzata Prokop-Paczkowska, która zasiada w zespole.","W zespole, który zebrał się po raz pierwszy, zasiada 12 posłów. Przewodniczącą została Beata Maciejewska z Lewicy. To z jej klubu parlamentarnego wywodzi się większość członków. Są to: Agnieszka Dziemianowicz-Bąk, Paulina Matysiak, Małgorzata Prokop-Paczkowska, Marcelina Zawisza, Krzysztof Śmiszek, Joanna Scheuring-Wielgus, Monika Pawłowska, Andrzej Rozenek i Adrian Zandberg.  Sekretarzem zespołu została Urszula Zielińska, która jest członkiem klubu Koalicji Obywatelskiej, ale działa w partii Zieloni. Przedstawicielem Konfederacji w zespole ds. legalizacji marihuany jest Dobromir Sośnierz. – Ja jestem zakamieniałym wrogiem alkoholu, marihuany, narkotyków wszelkich, tytoniu. Jestem absolutnym abstynentem. Nie oznacza to, że nie będę walczył o prawo innych do robienia rzeczy, które mi się nie podobają i uważam je za głupie. To jest ich wolność, ich ciało, ich prawo decydowania o sobie, dlatego zapisałem się do zespołu – mówił nam Sośnierz.  O depenalizacji marihuany jest gotowy rozmawiać Grzegorz Braun z Konfederacji. Pod warunkiem jednak, że „społeczeństwo nie będzie ponosiło kosztów czyjejś prywatnej nierozwagi”, czyli np. leczenia. – Lewica mówi: mój brzuch, moja sprawa. Wydaje mi się, że to ma zastosowanie właśnie tutaj. Każdy powinien móc kupić leki bez recepty, a jeśli ma na to ochotę, na własny rachunek zażywać takie substancje, jakie on sam uzna za stosowne i ponosić tego pełną odpowiedzialność – stwierdził poseł Sośnierz. Czy parlamentarzysta ma na myśli marihuanę, czy także inne substancje? – Nie, no wszelkie – odpowiedział poseł Konfederacji. Braun zaznaczył, że być może stanowisko posła Sośnierza „nie będzie podzielane przez wszystkich członków koła Konfederacji”.  Małgorzata Prokop-Paczkowska z Lewicy zapewniła, że zespół podejmie decyzję, czy złożyć projekt w sprawie depenalizacji, czy legalizacji marihuany. – Najważniejsze jest to, że ludzie nie mogą iść do więzienia za to, że chcą zapalić skręta – stwierdziła. Zdaniem Tadeusza Cymańskiego z Prawa i Sprawiedliwości są ważniejsze sprawy niż marihuana. – Są poważne problemy i sprawy, które są ważne. Ja szanuję to, ale nie nadawałbym temu nadmiernej wagi. Jest kilka ważniejszych spraw w tej chwili. To mnie nawet nie interesuje. Przepraszam zwolenników marihuany – powiedział poseł PiS.",,
Nie było spotkania z Trumpem. Putin: Będą kary,"Prezydent Rosji Władimir Putin przekazał, że osobne spotkanie na szczycie APEC z przywódcą USA Donaldem Trumpem nie doszło do skutku m.in. z powodu kwestii protokolarnych. Jego współpracownicy ich nie rozwiązali, w związku z czym, jak oznajmił Putin, zostaną za to ukarani.","W rozmowie z dziennikarzami w Wietnamie po zakończeniu szczytu Putin powiedział, że oddzielne spotkanie z Trumpem było uwarunkowane ich harmonogramami oraz „pewnymi formalnościami protokolarnymi, z którymi niestety nie zdołały sobie poradzić nasze ekipy”. Dodał następnie: „cóż, będą za to ukarani”. Putin zapewnił przy tym, że „nic strasznego się nie stało” i że w trakcie krótkiego spotkania w sobotę on i Trump omówili wszystko, co zamierzali. Przed szczytem APEC sygnalizowano możliwość spotkania obu prezydentów. Jednak w piątek Biały Dom podał, że do oficjalnych rozmów podczas szczytu nie dojdzie ze względu na rozbieżności w harmonogramach przywódców. W rezultacie w sobotę doszło do krótkiego spotkania, na którym Putin i Trump zaakceptowali wspólne oświadczenie w sprawie Syrii, przygotowane przez resorty spraw zagranicznych Rosji i USA. Według agencji informacyjnych Putin i Trump rozmawiali, gdy udawali się na ceremonię wspólnej fotografii uczestników szczytu. Dziennik „Moskowskij Komsomolec” podał, że rozmowa była krótka i odbywała się w języku angielskim, bez udziału doradców i tłumaczy. Rzecznik Kremla Dmitrij Pieskow zapewnił, że kontakty, do których doszło na marginesie szczytu APEC zrekompensowały brak pełnoformatowego spotkania dwustronnego. Jak relacjonował, obaj prezydenci nie omawiali w szczegółach sytuacji wokół Korei Północnej. Wskazał, że Trump oświadczył, iż liczy na kontynuowanie dialogu na ten temat z rosyjskim prezydentem. Putin i Trump mówili o sytuacji na Ukrainie; „skonstatowano, że sytuacja jest trudna, ale nie było szczegółowej dyskusji” - dodał Pieskow. Putin powiedział również Trumpowi, że doniesienia o ingerencji Rosji w wybory prezydenckie w USA „są zupełnie bezpodstawne i kategorycznie odrzucił nawet hipotetyczną możliwość, by Rosja mogła w jakikolwiek sposób ingerować w proces wyborczy” - powiedział rzecznik Kremla. Dziennik „Wiedomosti” przytoczył opinię byłego ambasadora Rosji w Japonii Aleksandra Panowa, który zaznaczył, że pełnowartościowe spotkanie, trwające co najmniej 30-40 minut, nie jest równoznaczne z sytuacją, gdy politycy stojąc rozmawiają przez 5-10 minut, przy czym czas ten skraca się jeszcze ze względu na konieczność tłumaczenia. Spotkanie nic by nie dało? Jednocześnie – zdaniem Panowa – nawet gdyby doszło do oddzielnego spotkania obu prezydentów, to „nie dałoby ono nic istotnego z praktycznego punktu widzenia”, ponieważ Trump obecnie ograniczony jest „obowiązaniami we własnym kraju, w tym – linią antyrosyjską”.",,
Ks. Jankowski spoczął w krypcie „Brygidki”,"– Ksiądz Henryk Jankowski był i jest ikoną Solidarności –
powiedział metropolita gdański abp Sławoj Leszek Głódź w kościele św. Brygidy w Gdańsku podczas mszy pogrzebowej kapelana Solidarności i b. proboszcza tej parafii. – Byłeś jak Solidarność – dumny i niepokorny, ale kochający Polskę i pochylający się nad człowiekiem – mówił szef Solidarności Janusz Śniadek.","Na pogrzeb przybyło kilka tysięcy osób – półtora tysiąca zmieści się w samej bazylice; dla pozostałych na placu przed świątynią przygotowano ławki i telebim.W pierwszychławkach świątyni zasiedli m.in.: prezydentGdańska Paweł Adamowicz, Marian Krzaklewski, Janusz Śniadek, Andrzej Lepper,Katarzyna i Aleksander Hall, Zbigniew Niemczycki i o. Tadeusz Rydzyk.Abp Sławoj Leszek Głódź podkreślił w kazaniu, że wiadomość o śmierci prałata Jankowskiego obiegła całą Polskę i „poruszyła wiele serc, czasami wydawało się wystygłych iniechętnych”. – Żegnaj rycerzu Rzeczpospolitej – dodał arcybiskup.Janusz Śniadek powiedział: „W czasach bezprawia, podczas nocy stanu wojennego, uczyniłeś z tej świątyni sanktuarium wolności. Tutaj, w świętej Brygidzie Polska zawsze była wolna! Niech ten pokłon przed Tobą będzie symbolicznym wyrazem wdzięczności dla wszystkich kapłanów, którzy jak Ty – jak błogosławiony ksiądz Jerzy Popiełuszko, prowadzili nas w mrocznych czasach imperium zła – drogami prawdy”.Przewodniczący Solidarności przypomniał, że pierwszy sztandar związku został wykonany na zlecenie ks. Jankowskiego, jeszcze zanim Solidarność zaczęła posługiwać się swoją nazwą i logo. Dlatego widnieje na nim tylko napis: „MKS” – Międzyzakładowy Komitet Strajkowy. –  To sztandar wspólny krajowy i Regionu Gdańskiego zarazem – jest tu dzisiaj z nami  – powiedział Śniadek. I dodał, że ks. Jankowski był niezłomny i niezależny: „Nie uległeś tzw. poprawności politycznej. Dlatego w wolnej Polsce szybko stałeś się niewygodny dla wielu polityków i wcześniejszych przyjaciół”. Ks. Henryk Jankowski w dniach strajku w Stoczni Gdańskiej w sierpniu 1980 roku odprawiał w kościele świętej Brygidy msze podtrzymujące na duchu protestujących robotników. Plebania  była miejscem oporu przeciwko komunistycznej władzy. Zbierał się tam Ogólnopolski Komitet Obywatelski przy Lechu Wałęsie. Gośćmi byli między innymi Ronald Reagan, Margaret Thatcher i Helmut Kohl.   Ksiądz prałat Henryk Jankowski, wieloletni proboszcz parafii św. Brygidy, zmarł w poniedziałek, 12 lipca. Miał 74 lata.",,
Rząd da sądom prawo do uchylania orzeczeń TSUE,"Brytyjski rząd planuje dać nie tylko Sądowi Najwyższemu, lecz także sądom niższej instancji prawo do uchylania orzeczeń Trybunału Sprawiedliwości UE po wyjściu kraju z Unii Europejskiej – poinformował rzecznik premiera Borisa Johnsona.","Zgodnie z przyjętą w czerwcu zeszłego roku ustawą, po wyjściu z UE dotychczasowe unijne przepisy automatycznie zostaną inkorporowane do brytyjskiego systemu prawnego, dzięki czemu w momencie wyjścia nie powstanie próżnia prawna. Dotychczas planowano, że prawo do uchylania orzeczeń TSUE będą miały jedynie Sąd Najwyższy Zjednoczonego Królestwa oraz szkocki Najwyższy Sąd Karny.W projekcie ustawy o porozumieniu w sprawie wystąpienia z UE - nazywanej w skrócie ustawą WAB - którą rząd zamierza przedłożyć posłom w piątek, to prawo zostanie rozszerzone także na sądy niższej instancji.– Projekt ustawy zagwarantuje, że Sąd Najwyższy nie będzie jedyną instytucją, która może rozpatrywać zachowane orzeczenia Trybunału Sprawiedliwości UE. To ważna zmiana, która zagwarantuje, że nie staniemy w obliczu wąskiego gardła prawnego i nie zostaniemy mimowolnie związani na wiele lat orzeczeniami UE. Przejmiemy z powrotem kontrolę nad naszymi prawami i oddzielimy się od porządku prawnego UE, tak jak obiecaliśmy to Brytyjczykom – powiedział rzecznik.",,
Film o pedofilii wśród celebrytów wkrótce na antenie TVP [WIDEO],„Nic się nie stało” – film o pedofilii w środowisku celebrytów i o hipokryzji wokół tego problemu wkrótce zostanie zaprezentowany w Telewizji Polskiej. Producentem dokumentu jest Sylwester Latkowski.,O zbliżającej się premierze dokumentu poinformował prezes TVP Jacek Kurski.,,
Rosyjski historyk: Cała sowiecka historia wykładana do 1991 roku była sfałszowana,"W opinii komentatorów, także rosyjskich, Władimir Putin od wielu lat podejmuje próby wybielania stalinizmu i roli Związku Radzieckiego w rozpętaniu II wojny światowej. Jednocześnie zarzucając Polsce i innym krajom, które padły ofiarą hitlerowskiej agresji spiskowanie z faszystowskimi Niemcami. Na niedawne tego typu wypowiedzi najpierw zareagowało polskie MSZ, wzywając rosyjskiego ambasadora, a później specjalne oświadczenie wydał premier Mateusz Morawiecki.","Narracja prezentowana przez Władimira Putina jest powielana przez prokremlowskie media i stowarzyszenia historyczne kontrolowane przez ośrodek władzy. Według historyka „Memoriału” Nikity Pietrowa, który bada stalinowskie zbrodnie, tego typu wypowiedzi są przez dużą część Rosjan przyjmowane bezkrytycznie, ponieważ nauczanie historii w okresie sowieckim i we współczesnej Rosji zostało skażone wieloma kłamstwami. – Cała sowiecka historia, w takim wariancie, w jakim była wykładana do 1991 roku była sfałszowana i jeśli mówimy o Kremlu, to mamy konkretne fakty preparowania historii, fałszerstw i przemilczeń – tłumaczy rosyjski historyk.   W mijającym roku rosyjskie władze uderzyły w niezależnych historyków badających stalinowskie zbrodnie, w tym w stowarzyszenie „Memoriał”. Pod różnymi pretekstami podejmowane są w Rosji próby zafałszowania pamięci o zbrodniach stalinowskich, w tym o zbrodni katyńskiej.   Zdaniem części komentatorów, środowiska prokremlowskie będą nasilały podobną narrację, aby w jak najlepszym świetle przedstawić Związek Radziecki i Józefa Stalina w 2020 roku, gdy obchodzona będzie 75 rocznica zakończenia II wojny światowej.",,
"Premier: Mamy silny mandat demokratyczny do tego, żeby mówić o przyszłości Europy",W wyborach do Parlamentu Europejskiego duża grupa wyborców wyraziła zniechęcenie przyszłym kierunkiem Unii Europejskiej – ocenił w poniedziałek premier Mateusz Morawiecki podczas otwarcia Europejskiego Forum Badań i Innowacji w Dreźnie.,"– Podczas wyborów do PE duża grupa wyborców europejskich wyraziła swoje zniechęcenie przyszłym kierunkiem UE. Takie głosy pojawiły się zarówno po lewej, jak i prawej stronie spektrum politycznego, zatem mamy silny mandat demokratyczny do tego, żeby mówić o przyszłości Europy – powiedział Morawiecki.Podkreślił, że Polska, jako „doświadczone państwo członkowskie UE”, cały czas artykułuje swoją wizję UE. – Polska chce dalej odgrywać aktywną rolę w poszukiwaniu rozwiązań dla naszych wspólnych wyzwań europejskich – dodał szef polskiego rządu. Morawiecki wśród wyzwań, które stoją przed UE, wymienił m.in. konieczność przygotowania się na scenariusz twardego (czyli bez umowy) brexitu, rozszerzenie UE na państwa Bałkanów Zachodnich i zachowanie związków transatlantyckich. – Bardzo ważne dla Europy, jako kontynentu, jest to, by znowu stała się liderem w obszarze zaawansowanych technologii i przemysłu – powiedział Morawiecki.Jak dodał, „może jakieś firmy niemieckie cały czas są liderami”, ale Europa, jako całość, prawdopodobnie nie jest – przekonywał szef polskiego rządu.Według niego „Unia Europejska powinna ustanowić Europejską Strategię Innowacyjności, która zdefiniuje program rozszerzonego podejścia do strategicznych łańcuchów wartości”.– Rozpoczynając od różnych technologii magazynowania wodoru, sztucznej inteligencji, internetu rzeczy, cyberbezpieczeństwa, 5G, technologii kosmicznych, druku 3D i technologii 3D czy na przykład inteligentnego zdrowia – zaznaczył premier.",,
Benedykt XVI chce usunięcia nazwiska i wizerunku z okładki książki „Z głębi naszych serc”,"Benedykt XVI chce, by usunięto jego imię jako współautora z rozważającej zagadnienie celibatu kapłańskiego książki „Z głębi naszych serc” – oświadczył osobisty sekretarz Benedykta XVI, arcybiskup Georg Gaenswein. Książka ma się w środę ukazać we francuskim wydawnictwie Fayard. Drugi współautor publikacji, kardynał Robert Sarah, zapewnia, że konsultował ją z Benedyktem XVI. W Watykanie doszło do polemiki wokół zawartych w książce wypowiedzi emerytowanego papieża.","Książka „Z głębi naszych serc” (org. „Des profondeurs de nos coeurs”) miała trafić na półki francuskich księgarni 15 stycznia nakładem wydawnictwa Fayard. Benedykt XVI sprzeciwia się w niej m.in. odchodzeniu od celibatu kapłanów. Papież Ratzinger podkreśla, że celibat ma „wielkie znaczenie” i jest „niezbędny, aby nasza droga ku Bogu mogła pozostać fundamentem naszego życia”.  Sekretarz emerytowanego papieża przekazał austriackiej agencji katolickiej Kathpress, że na prośbę Benedykta XVI kard. Robert Sarah, prefekt Kongregacji ds. Kultu Bożego i Dyscypliny Sakramentów, poprosił francuskiego wydawcę o usunięcie nazwiska i zdjęcia Benedykta XVI z okładki książki.  Abp Gaenswein wyjaśnił, że podpisu Benedykta XVI nie wolno drukować pod wstępem i posłowiem do „Z głębi naszych serc”, gdyż emerytowany papież nie był współautorem tej publikacji. Fragment głównego tekstu książki przypisany Benedyktowi XVI jest w każdym razie w stu procentach dziełem 92-letniego Josepha Ratzingera – dodał sekretarz. Papież nie znał formy publikacji Jak wyjaśnił abp Gaenswein, tekst o kapłaństwie emerytowany papież napisał latem 2019 r. i na prośbę kardynała Saraha oddał mu go do swobodnej dyspozycji. Wiedział również, że tekst ma się ukazać w książce, ale nie został poinformowany o faktycznej formie i redakcji planowanej książki. Słowa w obronie celibatu są komentarzem do październikowego synodu biskupów na temat Amazonii. Poruszono na nim m. in. propozycję wyświęcania żonatych viri probati (mężczyzn potwierdzonych cnót) na księży na odległych terenach, gdzie brakuje kapłanów. Większość biskupów w głosowaniu na zakończenie obrad opowiedziała się za możliwością wyświęcania na księży żonatych stałych diakonów, co wywołało protesty części konserwatywnej hierarchii. Za jej przedstawiciela uważany jest też kardynał Sarah. Włoskie media: Benedykt XVI „wykorzystany” przeciwko FranciszkowiWe włoskich mediach pojawiły się sugestie, że Benedykt XVI nie wiedział o tym, że ukaże się książka, w której będzie widniał jako współautor i że nie konsultowano z nim tej inicjatywy wydawniczej. Niektórzy sugerują, że papież emeryt został wykorzystany przeciw Franciszkowi. Prasa twierdzi, że także otoczenie Franciszka z niezadowoleniem przyjęło wiadomość o publikacji książki. Oświadczenie kard. Saraha Kardynał Sarah w oświadczeniu nazwał „insynuacjami” sugestie, że Benedykt XVI nie został poinformowany o książce. Purpurat dodał, że „przebacza szczerze wszystkim tym, którzy go oczerniają i którzy chcą go przeciwstawić papieżowi Franciszkowi”.  „Moje przywiązanie do Benedykta XVI pozostaje nienaruszone, a moje synowskie posłuszeństwo wobec papieża Franciszka jest absolutne” – zapewnił kardynał Sarah. Poinformował następnie, że uzgodnił z Josephem Ratzingerem treść i publikację książki.  Kardynał Sarah zapowiedział, że w związku z polemiką zdecydowano, iż jako autor książki będzie figurował tylko on i że dodana zostanie informacja o tym, że „wkład” wniósł Benedykt XVI.",,
"Użytkowanie na własność. Niektórzy mają czas do piątku, żeby skorzystać z bonifikaty","Osoby, które do 30 listopada 2019 roku otrzymały z urzędu zaświadczenie o przekształceniu prawa użytkowania wieczystego danej nieruchomości we własność mają czas do jutra – do 31 stycznia 2020 r. włącznie – aby zgłosić zamiar wniesienia jednorazowej opłaty przekształceniowej i skorzystać z bonifikaty.","Jak wyjaśnił naczelnik wydziału w Departamencie Gospodarki Nieruchomościami w Ministerstwie Rozwoju Filip Syrkiewicz, wniosek należy złożyć na piśmie w urzędzie miasta lub w przypadku Warszawy w urzędzie dzielnicy. – Doradzałbym, aby takie oświadczenie trafiło możliwie jak najszybciej do organu, czyli w miarę możliwości –  aby zostało ono złożone osobiście w urzędzie – wskazał Syrkiewicz Z kolei osoby, które otrzymały zaświadczenie o przekształceniu po 30 listopada 2019 roku mają ustawowo 2 miesiące na zgłoszenie w odpowiednim urzędzie chęci skorzystania z bonifikaty i wniesienia jednorazowej opłaty. Urząd w ciągu 14 dni jest zobowiązany poinformować o jej wysokości.  – Nie w każdym przypadku wiemy, jaka należność będzie przysługiwała urzędowi. W takiej sytuacji organ jest zobowiązany do wydania nam informacji, w której potwierdzi długość okresu wnoszenia opłaty, a w przypadku wniesienia opłaty jednorazowej wysokość tej opłaty i wówczas na tej podstawie ostatecznie możemy podjąć decyzję o zapłacie lub nie – wyjaśnił przedstawiciel resortu. W Warszawie, gdzie tego typu nieruchomości jest najwięcej w kraju, dotychczas wydano połowę zaświadczeń. Liczbę ich użytkowników miasto szacuje na ponad 448 tys. W sumie w całej Polsce urzędnicy muszą przekazać 2,5 mln zaświadczeń. Od 1 stycznia 2019 roku prawo użytkowania wieczystego gruntów zabudowanych na cele mieszkaniowe przekształciło się w prawo własności tych gruntów.  Ich właściciele mogą przez 20 lat uiszczać na rzecz samorządów lub Skarbu Państwa coroczną opłatę przekształceniową, która odpowiada dotychczasowej za użytkowanie wieczyste, albo zapłacić z góry i skorzystać z bonifikaty. Jej wysokość jest różna, w przypadku gruntów należących do samorządów szczegóły określają odpowiednie uchwały. Z najwyższej, 99-procentowej, bonifikaty mogą skorzystać dla osoby znajdujące się w szczególnej sytuacji: posiadające Kartę Dużej Rodziny, niepełnosprawne, kombatanci oraz ofiary represji wojennych i okresu powojennego.",,
Mniejsze opłaty za przelewy w euro. Nowe przepisy w UE,"W Unii Europejskiej weszły w życie nowe przepisy, dzięki którym konsumenci i przedsiębiorstwa w państwach członkowskich spoza strefy euro będą korzystać z tańszych płatności transgranicznych w euro.","Nowe unijne przepisy gwarantują, że na wszystkie płatności transgraniczne w euro w państwach członkowskich nienależących do strefy euro – w Bułgarii, Chorwacji, Czechach, Danii, na Węgrzech, w Islandii, Liechtensteinie, Norwegii, Polsce, Rumunii i Szwecji – będą nakładane opłaty w tej samej wysokości, co w przypadku płatności krajowych. Przykładowo polski konsument, który podejmuje decyzję o przelewie w euro za granicę, będzie musiał zapłacić taką samą opłatę jak za przelew bankowy w złotych w Polsce. – Przepisy te umożliwią wszystkim naszym obywatelom i przedsiębiorstwom korzystanie w równym stopniu z tanich transgranicznych płatności w euro. Jest to pozytywny i konkretny przykład tego, w jaki sposób jednolity rynek przynosi wymierne korzyści europejskim konsumentom – powiedział wiceprzewodniczący Komisji Europejskiej Valdis Dombrovskis, odpowiedzialny za sprawy gospodarcze. – W przypadku pracowników, którzy wysyłają euro z powrotem do domu, lub osób, które po prostu przelewają pieniądze między rachunkami w euro a rachunkami w walucie innej niż euro, nowe przepisy UE zagwarantują, że zostanie im więcej pieniędzy w kieszeni – powiedział Farid Alijew, lider zespołu ds. usług finansowych w Europejskiej Organizacji Konsumentów (BEUC). – Wysokie opłaty za przelewy i płatności były nieuzasadnione (...). To bardzo dobra wiadomość, szczególnie dla konsumentów z 10 krajów spoza strefy euro – podsumował Alijew.KE podkreśla, że będzie dokładnie monitorować stosowanie nowych zasad i ściśle współpracować z właściwymi organami krajowymi, aby zapewnić ich prawidłowe wdrażanie.",,
„Magazyn śledczy Anity Gargas”: „Prywatne miasto” pod rządami lokalnych włodarzy PO,"Próba zmuszenia radnego do głosowania pod groźbą utraty pracy, zastraszanie dyrektorów niepublicznych przedszkoli, cięcie dotacji przy pomocy trików księgowych, czyli o zarzutach wobec samorządowców z Platformy Obywatelskiej  w podwarszawskiej gminie Piaseczno.","Reporterzy przedstawiają kulisy decyzji lokalnych włodarzy. Dlaczego, mimo prawomocnego wyroku stwierdzającego, że gmina powinna wypłacać wszystkim przedszkolom równe dotacje, dofinansowanie mogło zostać zaniżone przez gminę o wiele milionów złotych? W jaki sposób gmina wywierała nacisk na dyrektorów przedszkoli, którzy protestowali przeciwko zabieraniu należnych im subwencji? Bezkarność włodarzy i bezpardonowa walka polityczna w kolejnym „mieście prywatnym” pod rządami Platformy Obywatelskiej przedstawia w „Magazynie śledczym” Anita Gargas.",,
PE zatwierdził 1 mld euro pomocy makrofinansowej dla Ukrainy,Parlament Europejski zatwierdził w środę 1 mld euro pomocy makrofinansowej dla Ukrainy od UE. Pożyczka ma pomóc pokryć lukę w finansowaniu kraju. Środki będą wypłacane w dwóch transzach w zależności od podjęcia przez Kijów działań oczekiwanych przez Unię.,"Mimo że na Ukrainie w latach 2016-2017 nastąpił ponowny wzrost gospodarczy po głębokiej recesji z lat 2014-2015, gospodarka jest nadal słaba. Aby wesprzeć stabilizację ekonomiczną i reformy strukturalne, KE zaproponowała w marcu przeznaczenie 1 mld euro na pomoc dla tego kraju. Wszystkie wypłaty w ramach zatwierdzonej w środę przez PE pożyczki będą uzależnione od wdrożenia przez Kijów konkretnych reform gospodarczych. Europosłowie zażądali, by Parlament Europejski, Rada i Komisja wydały wspólne oświadczenie w sprawie warunków politycznych, które Ukraina musi spełnić, aby otrzymać środki. Mają oni bowiem zastrzeżenia co do tempa reform i walki z korupcją w tym kraju. Uchwałę w tej sprawie przyjęto 527 głosami do 124 przy 29 głosach wstrzymujących się. – Celem tej pomocy jest uczynienie kraju bardziej stabilnym gospodarczo. Istnieją solidne podstawy, aby pieniądze służyły temu celowi. Ukraina musi również podjąć radykalne działania w celu zwalczania korupcji, zanim środki zostaną przekazane – zwrócił uwagę cytowany w komunikacie sprawozdawca w tej sprawie, europoseł PO Jarosław Wałęsa. Europarlament domaga się również, by pożyczki były uzależnione od postępów Ukrainy w walce z korupcją, w tym od powołania sądu antykorupcyjnego, zgodnie z zaleceniami Komisji Weneckiej Rady Europy. Parlament Ukrainy głosował za ustanowieniem takiego sądu 7 czerwca. Komisja i Europejska Służba Działań Zewnętrznych mają sprawdzać, czy Ukraina spełnia te warunki wstępne, i publikować swoje ustalenia. – Jeśli nie zostaną one spełnione, Komisja powinna tymczasowo zawiesić lub anulować wypłatę – uważają posłowie do PE. Unijna pomoc makrofinansowa to fundusz nadzwyczajny, który ma na celu szybkie rozwiązanie poważnych trudności finansowych w krajach nienależących do UE. Od początku kryzysu na Ukrainie w 2014 r. Unia udziela Ukrainie pomocy z tego funduszu już po raz czwarty. „28” dotychczas wypłaciła łącznie 2,8 mld euro, ale w styczniu 2018 r. anulowano dodatkową transzę – 600 mln euro – z powodu niepodjęcia przez Kijów działań, od których uzależniona była pożyczka. Ukraina dostaje też międzynarodowe wsparcie z innych źródeł. W marcu 2015 r. Międzynarodowy Fundusz Walutowy (MFW) zatwierdził program dla tego kraju w wysokości około 17,5 mld dol. Kończy się on w marcu 2019 r. Po głosowaniu Parlamentu propozycja ws. przekazania 1 mld euro pomocy ze strony UE będzie jeszcze musiała zostać zatwierdzona przez państwa członkowskie w Radzie UE. Stanie się to prawdopodobnie 26 czerwca.",,
Trump w Pittsburghu. Złożył hołd zamordowanym w synagodze,"Prezydent USA Donald Trump wraz z pierwszą damą Melanią złożył we wtorek w Pittsburghu hołd 11 Żydom, zamordowanym w sobotę w synagodze w tym mieście. Rodzina przynajmniej jednej z ofiar i władze Pittsburgha odmówiły spotkania z prezydentem.","Prezydent podczas czterogodzinnej wizyty w Pittsburghu nie miał żadnych publicznych wystąpień.              Władze Pittsburgha, drugiego po Filadelfii największego miasta stanu Pensylwania, publicznie zaapelowały do Trumpa, aby tam nie przyjeżdżał, ponieważ pogrążone w żałobie miasto nie jest w stanie zapewnić ochrony uczestnikom pogrzebów ofiar, które odbyły się tego samego dnia.              Burmistrz Pittsburgha Bill Paduto, który jest członkiem Partii Demokratycznej, argumentował swoją prośbę tym, że zdaniem władz miasta „cała uwaga (we wtorek) powinna skupiać się na ofiarach”. Jak dodał, władze „nie mają wystarczającej liczby funkcjonariuszy bezpieczeństwa publicznego, aby zapewnić ochronę pogrzebów i w tym samym czasie skupić uwagę na potencjalnej prezydenckiej wizycie”. Przywódcy Kongresu odmówili             Prezydentowi i jego małżonce w podróży do Pittsburgha towarzyszyli szef jego kancelarii John Kelly, minister finansów (skarbu) Steven Mnuchin oraz córka i doradczyni Ivanka Trump z mężem Jaredem Kushnerem, także bliskim doradcą prezydenta.              Ivanka Trump przed wyjściem za mąż za Kushnera przeszła na judaizm i zgodnie z tą wiarą wychowywane są jej dzieci, wnuki Donalda Trumpa.              Prezydent zaprosił do udziału w podroży do Pittsburgha przywódców Kongresu z obu partii politycznych w celu złożenia kondolencji rodzinom i bliskim 11 ofiar sobotniej masakry w synagodze, jednak zarówno Demokraci, jak i Republikanie odmówili, przedstawiając różne powody – poinformował w środę dziennik „Washington Post”.              Najbardziej lojalni poplecznicy Trumpa, w tym republikański kongresman Steve Scalise, stróż dyscypliny Partii Republikańskiej w Izbie Reprezentantów, bronił wizyty prezydenta na miejscu tragedii. – Jestem zadowolony, że prezydent tam jedzie. Uważam, że jest to ważny dowód na to, że w obliczu takich tragedii wszyscy jesteśmy Amerykanami i stoimy ramię w ramię – powiedział Scalise w programie telewizji Fox News.",,
"Prezydent o uchodźcach: nie zgadzamy się, by ktokolwiek w Polsce był niewolony","– Nie zgadzamy się na to, by siłą przywożono do Polski ludzi, którzy nie chcą do nas przyjechać; nie zgadzam się na to, by ktokolwiek w Polsce był niewolony – powiedział w wywiadzie dla PAP Andrzej Duda, pytany o kwestię relokacji uchodźców. Prezydent mówił też m.in. o realizacji obietnic wyborczych i reformie wymiaru sprawiedliwości.","PAP zapytała prezydenta o zapowiedzi Komisji Europejskiej dot. wszczęcia procedury naruszenia prawa unijnego wobec Polski, Węgier i Austrii ws. relokacji uchodźców.– Moja odpowiedź i stanowisko polskiego rządu w tej sprawie jest bardzo prosta. Nie jesteśmy absolutnie państwem zamkniętym. Jesteśmy państwem otwartym, należymy do strefy Schengen, strzeżemy granic Unii Europejskiej z Kaliningradem, Białorusią i Ukrainą. Z tego obowiązku wywiązujemy się w sposób znakomity – podkreślił Andrzej Duda.– Jednocześnie nie mamy tej granicy zablokowanej dla tych, którzy chcą do Polski przyjechać w sposób legalny. Co roku wydajemy ponad 1 milion 300 tysięcy wiz dla obywateli Białorusi i Ukrainy. Wielu obywateli Ukrainy i Białorusi w zasadzie na stałe przebywa w Polsce. Wtapiają się w nasze społeczeństwo, tutaj pracują – dodał. Zaznaczył, że Polska nie jest państwem zamkniętym. – Przeciwnie. Przyjmujemy przybyszów. Ale na jedną rzecz ani ja, ani Polacy się nie zgodzą. Aby ktokolwiek siłą przywoził ludzi do Polski. Kto chce, proszę bardzo, może przyjechać. Kto potrzebuje pomocy, schronienia, to tę pomoc i schronienie otrzyma. Natomiast nie zgadzamy się na to, żeby siłą przywożono ludzi do nas, ludzi którzy nie chcą do Polski przyjechać. Ktoś będzie ładował ich do samochodów, zmuszał do wsiadania do pociągów? Jeżeli oni przybędą do Polski, to co my tutaj z nimi zrobimy? Przecież granica Polski z Niemcami czy Czechami jest otwarta. Więc każdy będzie mógł ją przekroczyć. I co, my będziemy musieli tych ludzi zamknąć w odosobnieniu, żeby nie poszli na zachód Europy? – pytał prezydent.– Jako prezydent Polski nie zgadzam się na to. Nie zgadzam się na to, żeby ktokolwiek w Polsce był niewolony. I przeciwko temu zdecydowanie protestuję – dodał. PAP zapytała też prezydenta, czy dopuszcza możliwość zorganizowania w Polsce referendum w sprawie uchodźców.– Myślę, że zdanie społeczeństwa jest dokładnie takie, jak powiedziałem. Jeżeli ktoś nie chce do nas przyjechać, to absolutnie się nie zgadzamy, żeby wymuszać jego obecność na terenie naszego kraju, naruszać jego prawa człowieka. To jest naruszanie praw człowieka, nie mam co do tego żadnych wątpliwości. Z jednej strony Unia mówi cały czas o demokracji i prawach człowieka, a z drugiej strony grupę ludzi chcą zmusić do określonego zachowania, naruszając ich prawa. To absurd – powiedział Andrzej Duda. Realizacja obietnic wyborczych PAP zapytała prezydenta, co zalicza do swoich sukcesów. – Realizację zobowiązań wyborczych. Przede wszystkim program 500+ i obniżenie wieku emerytalnego. To były dwa najważniejsze, filarowe elementy programu, z którym szedłem do wyborów. Zostały zrealizowane. Nie mogę oczywiście pominąć w tym miejscu wielkiej zasługi, jaką ma w tym rząd pani premier Beaty Szydło. To program rządowy realizowany przez panią minister Elżbietę Rafalską. Pomoc rodzinom była naszą wspólną ideą – powiedział Andrzej Duda.                                                    (fot. PAP/Marcin Obara) – Wielu mówiło: nie ma pieniędzy, budżet tego nie wytrzyma, nie da się w ten sposób pomóc rodzinom. Najbardziej zdenerwowała się Platforma Obywatelska, która rządziła osiem lat, a dla rodzin niewiele zrobiła. Nagle się okazało, że można wyciągnąć rękę z pomocą, można dać realne pieniądze rodzinom wychowującym dzieci. Dla wielu rodzin była to zmiana kolosalna – dodał.Jak zaznaczył prezydent, jest wdzięczny rządowi i minister Rafalskiej, że program 500 plus został sprawnie zrealizowany. – Pieniądze są wypłacane i realnie pomogły ludziom. Ubóstwo wśród dzieci zostało w Polsce ograniczone. To zmiana jakościowa – zauważył. – Obniżenie wieku emerytalnego to było wielkie żądanie ludzi, z którymi spotykałem się w czasie kampanii wyborczej. Platforma Obywatelska podwyższyła wszystkim wiek emerytalny do 67 roku życia wbrew swoim zobowiązaniom wyborczym, wbrew protestom społecznym organizowanym przez NSZZ „Solidarność”. Ludzie żądali, żeby przywrócić stare zasady przechodzenia na emeryturę i właśnie się to stało – mówił.Prezydent przypomniał, że „stary wiek emerytalny będzie od jesieni”. – Jest też zachęta do tego, że kto chce, może zdecydować, że będzie pracował dłużej. Ale jeżeli ktoś ma taką sytuację życiową, że chce przejść na emeryturę, to może to zrobić. Żądały tego przede wszystkim kobiety, którym podwyższono wiek o 7 lat – podkreślił Andrzej Duda. Reforma wymiaru sprawiedliwości Dziennikarze PAP zapytali prezydenta o propozycję Ministerstwa Sprawiedliwości, która padła podczas Kongresu Prawników Polskich, dot. wprowadzenia poprawki do projektu ustawy o Krajowej Radzie Sądownictwa, zgodnie z którą kandydatów do Rady będą mogły zgłaszać środowiska prawnicze.– Reforma polskiego wymiaru sprawiedliwości, polskiego sądownictwa jest niezbędna. Jednoznacznie wskazuje na to stan polskiego sądownictwa i, niestety, zła opinia, jaką ma polskie społeczeństwo na temat wymiaru sprawiedliwości. Wystarczy spojrzeć na dokumenty, które przychodzą do prezydenckiego biura interwencyjnej pomocy prawnej, czyli tzw. „Dudapomocy”. To prawie 34 tysiące pism, najczęściej dotyczących złego działania wymiaru sprawiedliwości – wskazał Andrzej Duda.– Wierzę w to, że reformy, które są przygotowywane przez Ministerstwo Sprawiedliwości, doprowadzą do naprawy. To, że minister zapowiedział, że zostanie wniesiona autopoprawka do projektu ustawy, to bardzo dobrze. Ustawa jest już w Sejmie. Posłowie będą nad nią procedowali razem z autopoprawką. Będę podejmował w sprawie tej ustawy decyzje, gdy zostanie uchwalona przez Sejm i Senat – dodał.",,
Prezydent podpisał ustawę o Solidarnościowym Funduszu Wsparcia Osób Niepełnosprawnych,Prezydent Andrzej Duda podpisał pięć ustaw. Dotyczą one m.in. zmian w Solidarnościowym Funduszu Wsparcia Osób Niepełnosprawnych oraz kwestii budżetowych i podatkowych.,"Solidarnościowy Fundusz Wsparcia Osób Niepełnosprawnych będzie teraz nosił nazwę Funduszu Solidarnościowego. Nowelizacja umożliwia rozszerzenie katalogu świadczeń, które będą z niego finansowane, o inne rodzaje wsparcia. Chodzi między innymi o trzynastą emeryturę, która w przyszłym roku będzie finansowana właśnie z Funduszu Solidarnościowego. Prezydent podpisał także nowelizację tegorocznej ustawy okołobudżetowej. Ma ona umożliwić przesunięcie niektórych wydatków z tegorocznego budżetu na przyszły rok. Chodzi o środki na zakup ambulansów dla ratownictwa medycznego oraz modernizację Policji, Służby Granicznej, Służby Ochrony Państwa i Państwowej Straży Pożarnej. Nowelizacja tworzy też podstawy prawne do tego, by można było przekazać wsparcie finansowe z budżetu państwa do Narodowego Funduszu Zdrowia i Funduszu Wsparcia Policji. Inna z podpisanych przez prezydenta ustaw przewiduje przesunięcie terminu, od którego ma być pobierany tzw. podatek handlowy, jaki docelowo mają odprowadzać większe sklepy. Pierwotnie miało się to stać już od 1 stycznia 2020 roku, ustawa przesuwa ten termin na 1 lipca. W tym roku unijny sąd orzekł, że Komisja Europejska niesłusznie zakwestionowała wprowadzenie przez Polskę tego podatku, co otworzyło drogę do tego, by go ponownie pobierać. KE odwołała się od tego orzeczenia do Trybunału Sprawiedliwości Unii Europejskiej. Do tej pory odwołanie nie zostało rozpatrzone. Pozostałe dwie ustawy, podpisane przez prezydenta, dotyczą drobnych zmian w akcyzie oraz transporcie zbiorowym.",,
"Jachira na inauguracji sejmowego zespołu. Zobacz, co wtedy robiła [WIDEO]","W sieci pojawiło się nagranie z Sejmu. Widać na nim, jak na posiedzeniu parlamentarnego Zespołu Praw Kobiet przewodnicząca prosi o zgłaszanie propozycji dotyczących tego, czym mieliby się zajmować poszczególni członkowie. Posłanka Koalicji Obywatelskiej Klaudia Jachira robi sobie w tym czasie zdjęcia telefonem.","– Chciałabym prosić panią sekretarz o to, aby zapisywała propozycje (…), czym zespół chciałby się zająć i poszczególne osoby – powiedziała przewodnicząca zespołu. Poprosiła także, aby posłowie zgłaszali obszary tematyczne, w których mogliby się specjalizować. Przemówienie przewodniczącej i polecenia najwyraźniej nie  zainteresowały posłanki KO Klaudii Jachiry. Na  udostępnionym nagraniu widać, jak podczas posiedzenia robi sobie zdjęcia telefonem, przybierając różne pozy. Filmik spotkał się z komentarzami na Twitterze. „Obraz nędzy i rozpaczy” – brzmi jeden z nich.",,
„To nie ceremonia folklorystyczna”. Papież w więzieniu umył nogi 12 więźniom,"– Tradycyjny tego dnia gest umycia nóg to nie ceremonia folklorystyczna – powiedział papież Franciszek w homilii, podczas mszy Wieczerzy Pańskiej w Wielki Czwartek w więzieniu w Paliano na południe od Rzymu. Jak wyjaśnił, to przypomnienie tego, co zrobił Jezus.","W improwizowanej homilii Franciszek tłumaczył więźniom znaczenie gestu umycia nóg.– Dzisiaj, kiedy tu szedłem, byli ludzie, którzy mówili: „idzie papież, głowa Kościoła”. Głową Kościoła jest Jezus, a papież jest jego, a ja chciałbym zrobić to, co zrobił Jezus – powiedział papież.Następnie dodał: „Podczas tej ceremonii proboszcz obmywa stopy wiernym; sytuacja się odwraca. Ten, kto wydaje się najważniejszy, musi wykonać pracę niewolnika; po to, by zasiać miłość, zasiać miłość między nami”.– Nie mówię wam, żebyście dzisiaj umyli sobie nawzajem nogi, bo to byłby żart, ale tu to jest symbol – podkreślił Franciszek. Zachęcił więźniów, by pomagali sobie nawzajem. – Róbcie to, bo to jest miłość, to jest jak umyć nogi, być sługą innych – wskazał. „To gest, który ma przypomnieć to, co zrobił Jezus” Papież odniósł się do gestu umycia nóg w Wielki Czwartek objaśniając: „To nie jest ceremonia folklorystyczna, to gest, który ma przypomnieć to, co zrobił Jezus”. Franciszek umył nogi 12 więźniom. Były wśród nich trzy kobiety, a także muzułmanin, który w czerwcu zostanie ochrzczony. Jeden ze skazanych to rodak papieża, Argentyńczyk. Dwóch z więźniów odbywa kary dożywocia.Papieska wizyta w więzieniu w Paliano miała ściśle prywatny charakter.To jedyny zakład karny we Włoszech, w którym osadzeni są skazani współpracujący z wymiarem sprawiedliwości. Wielu z nich to byli członkowie grup przestępczości zorganizowanej. Dlatego zakład ten jest nadzwyczaj pilnie strzeżony.W więzieniu, urządzonym w starej twierdzy, przebywa 70 osób, w tym cztery kobiety.Była to już trzecia od początku pontyfikatu Franciszka msza odprawiona przez niego w Wielki Czwartek w więzieniu. Papież był w poprzednich latach w zakładzie karnym dla nieletnich, a także w wielkim rzymskim więzieniu Rebibbia.",,
„J. Kaczyński nie jest w stanie realnie wpływać na politykę”,"Pogłoski o politycznej śmierci Jarosława Kaczyńskiego są przedwczesne. Skończyły się jednak jego możliwości realnego wpływania na politykę. Można trwać w polityce, mieć swoje 15 procent głosów, ale nie mieć możliwości wygrania wyborów – powiedział w programie „Polityka przy kawie” europoseł Michał Kamiński, jeden z liderów stowarzyszenia Polska Jest Najważniejsza, które ma zostać przekształcone w partię polityczną.",,,
„Być może postąpiłem nieroztropnie”. Sędzia podejrzany o korupcję z zarzutami,"Udział w zorganizowanej grupie przestępczej, przyjęcie korzyści majątkowej w wysokości co najmniej 376,3 tys. zł, przekroczenie uprawnień i uczestnictwo w tzw. praniu brudnych pieniędzy – takie zarzuty usłyszał b. prezes SA w Krakowie Krzysztof S. Prokuratorzy wystąpili też z wnioskiem o aresztowanie sędziego.","Sędzia został zatrzymany w czwartek w Krakowie przez CBA, tuż po tym, jak Sąd Najwyższy wyraził na to i na jego ewentualne aresztowanie. Uwzględnił tym samym zażalenie prokuratury na uchwałę łódzkiego sądu, który w marcu nie przychylił się do prośby CBA. Wątek dotyczący b. prezesa SA w Krakowie został wyłączony do odrębnego postępowania ze śledztwa prowadzonego przez CBA pod nadzorem Prokuratury Regionalnej w Rzeszowie i przekazany do Wydziału Spraw Wewnętrznych Prokuratury Krajowej. Prowadzi on postępowania karne dotyczące prokuratorów i sędziów.      Za zarzucone sędziemu czyny grozi do 12 lat więzienia. Posiedzeniu sądu w sprawie  aresztu wyznaczono na sobotę rano.     Były prezes Sądu Apelacyjnego w Krakowie jest podejrzany o udział od 15 lutego 2013 r. do 16 września 2016 r. w zorganizowanej grupie przestępczej.  – Na jej czele stał inny podejrzany w tej sprawie Andrzej P. Dyrektor Sądu Apelacyjnego w Krakowie. W skład grupy wchodzili również m.in. główna księgowa tego sądu – Marta K., dyrektor Centrum Zakupów Dla Sądownictwa – Marcin B. oraz przedsiębiorcy, którzy wystawiali na rzecz Sądu Apelacyjnego w Krakowie fikcyjne faktury VAT i inne dokumenty poświadczające rzekome wykonanie zleceń na rzecz tego sądu w celu uzyskania nienależnych środków pieniężnych. Prokurator zarzucił także Krzysztofowi S. niedopełnienie obowiązków prezesa Sądu Apelacyjnego w Krakowie i przyjmowanie korzyści majątkowych znacznej wartości w kwocie nie mniejszej niż 376 tysięcy 300 złotych, oraz pranie brudnych pieniędzy i poświadczania nieprawdy w dokumentach – powiedziała rzeczniczka PK Ewa Bialik. Zaznaczyła, że sędzia po usłyszeniu zarzutów został przesłuchany jako podejrzany. Brał pieniądze, zarobków nie wykazywał     Z ustaleń śledczych w tej sprawie, m.in. z zeznań świadków, wynika, że umowy opiewające zwykle na 8 tys. zł miały charakter fikcyjny, a były prezes sądu przyjmował pieniądze, ale nie wykonywał zleceń. Nie informował też Ministerstwa Sprawiedliwości, że podejmuje dodatkowe prace zarobkowe ani nie wykazywał dodatkowych zarobków w oświadczeniach majątkowych.  SN przypomniał w czwartek w uzasadnieniu decyzji, że zgoda oznacza jedynie możliwość wszczęcia procedury aresztowej, zaś o tym, czy areszt ewentualnie będzie zastosowany, zdecyduje w zwykłym trybie sąd powszechny – o ile prokuratura złoży taki wniosek.   Sieć powiązań  W czwartek w Warszawie sędzia S. mówił przed sądem, że być może w niektórych kwestiach postąpił „nieroztropnie”, ale – jak zapewnił – nie mataczył w tej sprawie i nie będzie mataczył. – Chciałbym, aby sprawa była wyjaśniona przez sąd, więc nie składałem zażalenia na uchylenie mi immunitetu – dodawał. Ponieważ nie wpłynęło odwołanie sędziego od tej decyzji, uchylenie immunitetu uprawomocniło się na przełomie kwietnia i maja. W śledztwie prowadzonym przez rzeszowską prokuraturę regionalną podejrzanych jest już kilkanaście osób, z których większość przebywa w aresztach. Są to m.in.: dyrektor SA w Krakowie Andrzej P., główna księgowa tego sądu Marta K., dyrektor Centrum Zakupów dla Sądownictwa Marcin B. oraz osoby reprezentujące podmioty gospodarcze, które miały wykonywać fikcyjne usługi na rzecz sądu. Według prokuratury, wszyscy wchodzili w skład zorganizowanej grupy przestępczej działającej co najmniej od lipca 2012 r. do listopada 2016 r. w Krakowie i innych miejscowościach, na której czele stał dyrektor SA w Krakowie.",,
NGO chcą „chronić dzieci przed deprawacją ideami LGBT”. Powstał Ruch 4 Marca,"„Ochronę dzieci i młodzieży w wieku szkolnym przed deprawacją ideami LGBT” stawia sobie za cel powołane przez organizacje pozarządowe Stowarzyszenie Ruch 4 Marca. Stowarzyszenie chce, by władze Warszawy wycofały się z deklaracji Karta LGBT+, która według nich oznacza między innymi naukę nawet najmłodszych dzieci „pozytywnego nastawienia do seksu we wszystkich formach”.","Jak podkreślił przedstawiciel stowarzyszenia, prezes Fundacji Mamy i Taty Marek Grabowski, Ruch 4 Marca pragnie także inne miasta uchronić przed tego typu ideologicznymi pomysłami.  Powołanie Ruchu to reakcja na przedstawioną dwa tygodnie wcześniej przez prezydenta Warszawy Rafała Trzaskowskiego Kartę LGBT+, czyli deklarację „Warszawska polityka miejska na rzecz społeczności LGBT+”.  Zakłada działania w różnych obszarach, m. in. w „edukacji antydyskryminacyjnej i seksualnej” w każdej szkole oraz uwzględniać „kwestie tożsamości psychoseksualnej i identyfikacji płciowej, zgodnej ze standardami i wytycznymi Światowej Organizacji Zdrowia”. – Ta edukacja służy temu, żeby dzieci od momentu urodzenia de facto, bo tak jest to sprecyzowane w dokumencie, gdzie pierwszym przedziałem jest wiek od 0 do 4 lat, żeby dzieci uczyć pozytywnego nastawienia do seksu jako źródła satysfakcji i przyjemności w życiu w zupełnym oderwaniu od jakichkolwiek zasad etycznych czy moralnych. To jest filozofia, która ma pokazywać dzieciom od samego początku wszelkie możliwe formy uprawiania seksu – wyjaśnia Socha.  Członkowie R4M ostrzegają, że realizacja zapisów deklaracji „może wpływać na wrażliwość i kształtowanie dzieci”.  Karta LGBT+ narusza ich zdaniem „podstawowe poczucie bezpieczeństwa i wolności”, a „wdrożenie jej wytycznych może prowadzić do naruszenia szeregu postanowień Konstytucji RP”.  Prezes Fundacji Mamy i Taty ocenił, że Trzaskowski „chce wpływać na przekonania dzieci i młodzieży”.  Członkowie stowarzyszenia przedstawili dokument programowy R4M: Kartę Wolności zredagowaną w formie listu otwartego. Można ją poprzeć na stronie Ruchu 4 Marca.",,
Odwet za atak chemiczny. USA zbombardowały Syrię,"Amerykańskie pociski spadły na Syrię. Celem była baza sił powietrznych Shayrat koło Homs. Pociski typu Tomahawk zostały wystrzelone w nocy z czwartku na piątek z dwóch niszczycieli amerykańskiej marynarki wojennej znajdujących się na Morzu Śródziemnym. Jak donoszą źródła na miejscu, co najmniej sześciu syryjskich wojskowych, w tym jeden oficer, zginęło w ataku. Atak wyrządził poważne szkody – zniszczone zostały wszystkie samoloty znajdujące się w bazie. Kreml stanowczo skrytykował atak. Rzecznik prezydenta Putina podkreślił, że atak „wyrządza znaczące szkody stosunkom rosyjsko-amerykańskim”.","Pentagon oświadczył, że użyto 59 sztuk Tomahawków oraz że „uderzenie zostało zakończone”. Celem – jak wskazano – były pasy startowe, samoloty i magazyny paliwa.Zmasowanego uderzenia dokonano na polecenie prezydenta USA Donalda Trumpa w odwecie za atak chemiczny z użyciem sarinu na miasto Khan Shejkhun w prowincji Idlib. O atak ten Zachód obwinia armię prezydenta Syrii Baszara al-Asada. Zginęło w nim 86 osób, w tym 30 dzieci.Rosja uprzedzonaAmerykański sekretarz stanu Rex Tillerson oświadczył, że bombardowanie było „proporcjonalną” reakcją. Rzecznik rzecznik Pentagonu kpt. Jeff Davis zapewnił w rozmowie z BBC, że Rosja była uprzedzona o ataku oraz, że amerykańskie pociski nie uderzyły w ten rejon bazy, w którym mógły znajdować się wojska rosyjskie.Syryjska telewizja państwowa potwierdziła atak na bazę lotniczą określając go jako „amerykańską agresję”. „Agresja amerykańska wymierzona była w syryjskie cele wojskowe, które zaatakowano wieloma pociskami” – podano. Prezydent Trump wezwał w czwartek „cywilizowane kraje” do przyłączenia się do Stanów Zjednoczonych i położenia kresu rozlewowi krwi w Syrii. Dodał, że „modli się o życie rannych i za dusze zabitych”.Żywotny interesW ocenie gospodarza Białego Domu atak na bazę lotniczą w Syrii leżał w „żywotnym interesie” USA, które muszą zapobiec rozprzestrzenianiu i stosowaniu broni chemicznej.Podczas rozmowy z dziennikarzami na pokładzie samolotu Air Force One Trump oświadczył, że „nie ma wątpliwości, iż Syria użyła zakazanej broni chemicznej”.Reakcja KremlaAmerykański atak rakietowy na syryjską bazę lotniczą wyrządza znaczące szkody stosunkom rosyjsko-amerykańskim i stanowi przeszkodę w skutecznym przeciwdziałaniu terroryzmowi – oświadczył w piątek rzecznik prezydenta Rosji Władimira Putina Dmitrij Pieskow. Putin uważa atak na syryjską bazę za „agresję wobec suwerennego państwa i naruszenie norm prawa międzynarodowego” – oświadczył rzecznik Kremla.Teheran potępia atak USAIran stanowczo potępia ataki rakietowe przeprowadzone przez USA na bazę lotniczą syryjskich sił rządowych – przekazała w piątek agencja prasowa ISNA, powołując się na rzecznika resortu spraw zagranicznych w Teheranie. „Iran stanowczo potępia wszelkie jednostronne operacje tego rodzaju (...). Takie działania wzmocnią terrorystów w Syrii i skomplikują sytuację zarówno w tym kraju, jak i w całym regionie” – powiedział cytowany przez ISNA rzecznik Bahram Kasemi.Wielka Brytania deklaruje pełne poparcieWielka Brytania w pełni popiera atak rakietowy przeprowadzony w nocy przez siły USA na syryjską bazę lotniczą, z której reżim w Damaszku przypuścił atak z użyciem broni chemicznej na ludność cywilną – oświadczył w piątek rzecznikrządu w Londynie.„Rząd brytyjski w pełni popiera operację USA, która w naszej ocenie była właściwą odpowiedzią na barbarzyński atak reżimu syryjskiego z użyciem broni chemicznej i ma na celu zapobieżenie dalszym atakom” – podkreślił rzecznik.Turcja: atak to pozytywne posunięcie Wicepremier Turcji Numan Kurtulmus ocenił w piątek, że atak rakietowy USA na bazę wojskową Szajrat w syryjskiej prowincji Hims to pozytywne posunięcie. Podkreślił, że społeczność międzynarodowa powinna utrzymać sprzeciw wobec „barbarzyństwa” syryjskiego rządu. W wywiadzie dla tureckiej telewizji Fox TV wicepremier zaznaczył, że syryjski rząd „powinien być ukarany na arenie międzynarodowej”. Kurtulmus oświadczył również, że ma nadzieję, iż amerykańska operacja przyczyni się do osiągnięcia pokoju, dodając, że proces pokojowy w ogarniętej wojną Syrii powinien przyspieszyć.Niemcy: atak „zrozumiały”Szef niemieckiej dyplomacji Sigmar Gabriel oświadczył w piątek, że amerykański atak rakietowy na syryjską bazę stanowiącą część infrastruktury wojskowej reżimu prezydenta Baszara el-Asada jest „zrozumiały”. „To, że Stany Zjednoczone zareagowały teraz atakiem na wojskowe struktury reżimu Asada, które są odpowiedzialne za tę okrutną zbrodnię wojenną, jest zrozumiałe” – powiedział Gabriel. Szef niemieckiej dyplomacji ostro skrytykował Radę Bezpieczeństwa ONZ za niezdolność do jasnej i jednoznacznej reakcji na „barbarzyńskie użycie broni chemicznej przeciwko niewinnym ludziom”. „Militarna akcja USA wobec infrastruktury wojskowej (Syrii) jest zrozumiała wobec fiaska Rady Bezpieczeństwa, jednak obecnie decydujące jest to, by rozpocząć zabiegi o pokój pod egidą ONZ” – zaznaczył Gabriel. Reżim Asada zaprzecza Asad kategorycznie odrzuca oskarżenia o stosowanie broni chemicznej. Sprzymierzeni z rządem w Damaszku Rosjanie twierdzą, że ofiary śmiertelne w prowincji Idlib były rezultatem zaatakowania przez syryjskie lotnictwo składu wojskowego rebeliantów, w którym produkowana była broń chemiczna. Wersję tę odrzucają Amerykanie jako niewiarygodną.#wieszwiecej | Polub nasWojna domowa w Syrii trwa ponad sześć lat. Ocenia się, że konflikt kosztował życie co najmniej 310 tysięcy osób, a ponad 11 milionów Syryjczyków opuściło swoje domy. Ponad 5 milionów schroniło się w sąsiadujących z Syrią krajach – w Libanie, Jordanii i Turcji. Kilkaset tysięcy osób przybyło do Europy wzmagając kryzys migracyjny.",,
"Japońska para książęcą odwiedzi Warszawę, Kraków i Łowicz",Prezydent Andrzej Duda wraz z małżonką Agatą Kornhauser-Dudą przyjmą w piątek  w Pałacu Prezydenckim japońską parę książęcą Akishino – następcę tronu Japonii księcia Fumihito oraz księżną Kiko. Japońska para książęca będzie przebywać w Polsce do wtorku. Odwiedzi także Kraków i Łowicz.,"– Wizyta ma szczególny charakter, ponieważ będzie to pierwsza zagraniczna podróż księcia Fumihito, jako następcy tronu – powiedział szef gabinetu prezydenta Krzysztof Szczerski. – Ponadto w tym roku Polska i Japonia świętują 100-lecie nawiązania relacji dyplomatycznych. Cesarstwo Japonii było pierwszym krajem z Azji, a piątym na świecie, który uznał rząd premiera Ignacego Paderewskiego – podkreślił. Szczerski zaznaczył że, z okazji wizyty polska para prezydencka wyda w piątek oficjalne śniadanie na cześć Ich Cesarskich Wysokości. Ceremonia oficjalnego powitania pary książęcej odbędzie się w piątek przed południem, na dziedzińcu Pałacu Prezydenckiego. Po ceremonii powitania odbędzie się rozmowa prezydenta Dudy i pierwszej damy z księciem Fumihito i księżną Kiko. W piątek wieczorem pary obejrzą wspólnie spektakl tradycyjnego japońskiego teatru Nō, wystawiony na deskach Teatru Narodowego. Podczas pobytu w stolicy goście wysłuchają także specjalnego plenerowego koncertu chopinowskiego w Łazienkach Królewskich. W kolejnych dniach wizyty japońska para książęca zwiedzi również warszawską starówkę oraz Zamek Królewski, a także uda się do Krakowa, gdzie odwiedzi m.in. Uniwersytet Jagielloński, Wawel i Muzeum Manggha. W niedzielę książę Fumihito i księżna Kiko odwiedzą Łowicz, gdzie spotkają się z burmistrzem Krzysztofem Kalińskim. Odwiedzą także Muzeum w Łowiczu, gdzie zapoznają się m.in. z techniką wykonywania wycinanek oraz obejrzą występ grupy folklorystycznej. W czasie pobytu w Warszawie japońska para książęca zamieszka w Belwederze, który specjalnie na tę okazję został udostępniony gościom przez prezydenta Dudę. Ceremonia oficjalnego pożegnania japońskiej pary książęcej odbędzie się w poniedziałek popołudniu w Belwederze.Z Polski książę Fumihito i księżna Kiko udadzą się do Finlandii. Wizyta w Polsce – a także w Finlandii – jest związana z 100. rocznicą nawiązania stosunków dyplomatycznych między Japonią a tymi krajami. Podróż do Polski to pierwszy zagraniczny wyjazd członków rodziny cesarskiej od czasu, gdy 1 maja na chryzantemowym tronie zasiadł cesarz Naruhito, starszy brat księcia Fumihito.Ojciec i poprzednik cesarza Naruhito, cesarz Akihito (obecnie emerytowany cesarz) złożył wraz z małżonką wizytę w Polsce w 2002 roku. Była to jedyna jak dotąd wizyta cesarza Japonii w naszym kraju.",,
Tysiące frankowiczów przeciwko Millenium. W Warszawie rusza proces,"Po pięciu latach załatwiania formalności, przed warszawskim sądem ma ruszyć proces 5 tys. frankowiczów przeciwko Millenium – pisze w czwartkowym wydaniu „Rzeczpospolita”.","Jak przypomina dziennik, spór dotyczy 3288 umów kredytowych, a ponieważ w wielu umowach kredytobiorcami są dwie osoby (małżeństwa), w skład grupy wchodzi 5350 osób. „Wartość sporu to 146 mln zł” – podkreśla „Rz”.„SO w Warszawie ma zdecydować, czy doszło do bezpodstawnego wzbogacenia się banku poprzez pobieranie od członków grupy zawyżonych kwot spłaty kredytów ze względu na mechanizmy indeksacji kredytów do franka szwajcarskiego. Chodzi o zapisy, w których bank zbyt ogólnie określił zasady przeliczania walut przy wypłacie i spłacie kredytu. Urząd Ochrony Konkurencji i Konsumentów już kilka lat temu wpisał je do rejestru klauzul niedozwolonych” – czytamy w gazecie.",,
Bromski wyciął z „Solid Gold” scenę z Adamowiczem. „Jak nieuczciwy handlarz”,"Media podają nowe szczegóły dotyczące wycofania filmu „Solid Gold” Jacka Bromskiego z festiwalu filmowego w Gdyni. Wśród wyciętych przez reżysera, istotnych dla fabuły scen miała być też taka, która przedstawiała prezydenta Gdańska Pawła Adamowicza ciągnącego  samolot powiązanej z Amber Gold spółki OLT. – Bromski wyciął scenę nie uzgadniając sprawy z TVP, która jest jednym ze sponsorów filmu. – Zachował się jak nieuczciwy handlarz – ocenia informator „Super Expressu”.","– Zachował się jak nieuczciwy handlarz (…) Poszedł do Kurskiego i zaproponował mu sprzedaż filmu. TVP zdecydowała się go kupić w zaprezentowanej formie. Bromski jednak postanowił potem wyciąć kilka ważnych scen. To tak, jakby ktoś sprzedał samochód, a potem tuż przed jego przekazaniem wymontował z niego kierownicę i siedzenia – powiedział „Super Expressowi” informator. Wśród wyciętych z filmu scen niektóre miały być kluczowe dla fabuły filmu. Jedna z nich miała ukazywać prezydenta Pawła Adamowicza, który ciągnie samolot powiązanej z Amber Gold spółki OLT – informuje gazeta. Sam Bromski powiedział „Super Expressowi”, że scena z Adamowiczem miała mieć „charakter humorystyczny”, jednak po zabójstwie prezydenta Gdańska takowy straciła. – Reżyser „Solid Gold” przyniósł do Telewizji Polskiej film z tą sceną już po śmierci prezydenta Gdańska – stwierdza z kolei informator gazety.",,
„Rotmistrz Pilecki stał się koszmarem Putina”,"Były doradca Władimira Putina Andriej Iłłarionow napisał na blogu rozgłośni radiowej Echo Moskwy, że rotmistrz Witold Pilecki „stał się koszmarem prezydenta Rosji”. W ten sposób tłumaczy niedawne wypowiedzi przywódcy zniekształcające historię II wojny światowej.","We wrześniu Parlament Europejski podjął rezolucję o ustanowieniu Międzynarodowego Dnia Pamięci Bohaterów Walki z Totalitaryzmem. Jako patrona wskazano właśnie rtm. Pileckiego – niezłomnie walczącego z hitlerowskim i sowieckim okupantem.Iłłarionow zwraca uwagę w swoim felietonie na intensywność wypowiedzi Putina szkalujących dobre imię Polski. Prezydent Rosji wielokrotnie w ostatnich tygodniach próbował zanegować sojusz Józefa Stalina z Adolfem Hitlerem i napaść Armii Czerwonej na Polskę we wrześniu 1939 roku.„Wydaje się, że właśnie perspektywa ustanowienia Międzynarodowego Dnia Bohaterów Walki z Totalitaryzmem, któremu patronuje Witold Pilecki – bohater ruchu oporu walczący o niepodległą Polskę, o uratowanie Żydów i uwolnienie ludzkości od przemocy i terroru – najbardziej rozdrażnia Władimira Putina” – napisał Iłłarionow.Były doradca Putina przytoczył w swoim tekście szczegółową biografię Pileckiego. Wskazał, że w jego ocenie właśnie postać rotmistrza, ale i innych bohaterów II wojny światowej „zmusza Putina do prowadzenia dezinformacyjno-wojennej kampanii przeciwko tym, którzy walczyli z tyranią i przeciwko samej pamięci o nich”.",,
Gróbarczyk o przekopie Mierzei: Przygotowujemy niespodziankę  na 16 października,"– Rosja nic sobie nie robi z tego, że protestujemy przeciwko Nord Stream 2 i my też nie będziemy większej uwagi do tego przykładać – powiedział Marek Gróbarczyk, minister gospodarki morskiej i żeglugi śródlądowej w „O co chodzi” pytany o protesty Rosji dotyczące przekopu Mierzei Wiślanej.","Marek Gróbarczyk, minister gospodarki morskiej i żeglugi śródlądowej, pytany w TVP Info, kiedy ruszy przekop Mierzei Wiślanej, zapewnił, że prace przygotowawcze są już na końcu drogi. Poinformował, że przekazano raport oddziaływania na środowisko, projekt jest już gotowy, wkrótce ma być gotowe pozwolenie na budowę. – Część prac możemy zacząć już wcześniej, dlatego przygotowujemy niespodziankę  na 16 października – w ramach pewnych prac, które możemy już rozpocząć na Mierzei – powiedział minister Gróbarczyk. Tego dnia obchodzony jest w Polsce Dzień Papieża Jana Pawła II ustanowiony przez Sejm Rzeczypospolitej Polskiej w hołdzie papieżowi Polakowi, który 16 października 1978 r. został wybrany na Stolicę Piotrową.",,
Cios w nielegalny hazard. Dwa kasyna rozbite,"Dwa nielegalne kasyna w podwarszawskiej Wólce Kosowskiej zlikwidowali funkcjonariusze Straży Granicznej, Agencji Bezpieczeństwa Wewnętrznego i Krajowej Administracji Skarbowej. Prowadziły je najpewniej azjatycka grupa przestępcza.","Wólka Kosowska to jedno z największych centrów handlu hurtowego w kraju. Równolegle odbywa się tam pokątnie nielegalny hazard. W nocy ze środy na czwartek funkcjonariusze weszli do dwóch lokali, w których znajdowało się około 40 działających urządzeń do gier hazardowych, dwie ruletki oraz stół do gry w kości.– Na zabezpieczonych maszynach zainstalowane były gry o charakterze losowym, prowadzone w celach komercyjnych – oświadczyła rzeczniczka Nadwiślańskiego Oddziału SG ppor. Dagmara Bielec-Janas.Nielegalni imigranciNa miejscu funkcjonariusze zastali kilkudziesięciu graczy, głównie cudzoziemców pochodzenia azjatyckiego. – Wśród nich były dwie osoby nielegalnie przebywające na terytorium Polski, prawdopodobnie powiązane z prowadzeniem nielegalnych kasyn – wyjaśniła rzeczniczka.Jak poinformowała Bielec-Janas, w ich sprawie został skierowany do sądu wniosek o umieszczenie w strzeżonym ośrodku dla cudzoziemców. Funkcjonariusze zabezpieczyli także podrobione paszporty, polskie prawa jazdy, świadectwa urodzenia, liczną dokumentację finansowo-księgową, kilkadziesiąt gramów metamfetaminy i pieniądze pochodzące z nielegalnych transakcji hazardowych.",,
Tajemnicze kontakty syna Trumpa z WikiLeaks,"W trakcie kampanii wyborczej Donald Trump junior kontaktował się z portalem Wikileaks – ujawniły amerykańskie media. Kontakty dotyczyły m. in. publikacji e-maili sztabu Hillary Clinton, co potwierdził prawnik syna prezydenta. Wiceprezydent Mike Pence zaprzeczał wcześniej, że tego rodzaju kontakty miały miejsce.","Jak poinformowały magazyn „The Atlantic” i dziennik „Wall Street Journal”, pierwsza wymiana e-maili pomiędzy Wikileaks a Donaldem Trumpem juniorem miała miejsce pod koniec września 2016 r. Portal ostrzegł wówczas syna obecnego prezydenta o planowanym uruchomieniu nieprzyjaznego jego ojcu portalu putintrump.org.Na początku października Wikileaks poprosił o nagłośnienie wypowiedzi Hillary Clinton, że twórca portalu Juliana Assange powinien zostać „zbombardowany”. Jak relacjonują media, Trump junior miał odpowiedzieć, że już wcześniej nagłośnił tę sprawę. Szybka reakcjaPóźniej Wikileaks poprosił o spopularyzowanie linku do jednej z publikacji tego portalu. Kwadrans później Donald Trump na Twitterze umieścił wpis chwalący publikacje Wikileaks i krytykujący media za ich ignorowanie.Prawnik Donalda Trumpa juniora Alan Furterfas wydał oświadczenie, w którym napisał, że komunikacja jego klienta z portalem Wikileaks nie jest niepokojąca. Podkreślił, że Trump junior już dawno przekazał korespondencję komisji Kongresu. Zwróci też uwagę, że większość e-maili Wikileaks została zignorowana.",,
Moskwa: sankcje mają na celu zmianę władzy w Rosji,"– Celem sankcji jest stworzenie społeczno–gospodarczych warunków do zmiany władzy w Rosji. To nie jest tajemnica – powiedział Siergiej Riabkow, wiceminister spraw zagranicznych Rosji w czasie posiedzenia w Dumie.","Według niego „Waszyngton naciska na swoich sojuszników, by utrzymywali antyrosyjski kurs”. Jednocześnie twierdzi, że te działania nie wywołują na Kremlu paniki. – Rosja ze spokojem przyjmuje tę sytuację i podejmuje odpowiednie kroki odwetowe. Nie okazujemy nerwowości, działamy odpowiedzialnie. Sami nie niszczymy kontaktów, a nasze działania odwetowe mają zbalansowany charakter – podkreślił urzędnik.Dodał również, że relacje miedzy Rosją i Stanami Zjednoczonymi zaczęły się psuć „na dług przed Ukrainą”. Jego zdaniem odnowienie relacji między Moskwą i Waszyngtonem zostało zastopowane wraz z początkiem drugiej kadencji Baracka Obamy.",,
"Policja zatrzymała ojca posła elekta. Miał 1,5 promila alkoholu","Policja złapała Mirosława F., ojca posła elekta z Radomia, Konrada Frysztaka – poinformował portal twojradom.pl. Konrad Frysztak został wybrany do Sejmu z listy Koalicji Obywatelskiej.","Z informacji portalu wynika, że mężczyzna został zatrzymany po policyjnym pościgu. W rozmowie z policjantami powoływał się na to, że jest ojcem posła. Jak miały wykazać czynności policyjne, mężczyzna miał 1,5 promila alkoholu w wydychanym powietrzu, zatrzymane uprawnienia do kierowania pojazdami, a także auto bez ważnych badań technicznych.",,
Donald Trump w Japonii: zagrał w golfa i uczestniczył w bankiecie. Wraca do Waszyngtonu,"Po czterodniowej wizycie w Japonii prezydent USA Donald Trump wraca do Białego Domu. Podczas pobytu poruszył różne kwestie – od handlu do polityki zagranicznej. Był też pierwszym przywódcą, który spotkał się z nowym cesarzem Japonii.","Oficjalnie Naruhito obejmie rolę cesarza w listopadzie. Ale już teraz przyjął pierwszych zagranicznych gości – prezydenta Donalda Trumpa i jego żonę Melanię Trump. Zaprosił ich m.in. na bankiet w Pałacu Cesarskim z udziałem 168 gości. Podczas pobytu w Tokio prezydent Trump spotkał się również z premierem Schinzo Abe. Ta wizyta była szansą na przełamywanie barier. Donald Trump miał okazję nie tylko do spotkań dyplomatycznych, ale też towarzyskich. Wraz z Schinzo Abe rozegrał mecz w golfa i obejrzał rozgrywki sumo. Choć w ostatnim czasie relacje między tymi państwami – szczególnie w niektórych kwestiach – nie najlepiej się układały.  Prezydent USA chce otwarcia rynku rolnego. Ale Japonia – w razie zgody na układ przed lipcowym głosowaniem Izby Radców – ryzykuje buntem swoich producentów. Innym sektorem o pewnym napięciu to motoryzacja. Trump oczekuje zwiększenia importu pojazdów, a rząd japoński zlikwidowania nakładania opłat na przemysł produkujący części. Tu prezydent USA zrobił krok w ich kierunku i w ramach rozejmu – tymczasowo – zdjął cło. Podczas wizyty Donald Trump wyraził też swoje oczekiwanie względem Japonii, aby ta wzmocniła amerykańskie siły zarówno w Azji jak i w innych rejonach świata. Uznał też za kluczowe, aby ten sojusznik USA poszerzał możliwości wojskowe do działania na ich wybrzeżach. Przywódcy obu państw mogli znaleźć wspólny język na tematy dotyczące spraw zagranicznych. Trump i Kim rozmawiali m.in. o relacjach z Koreą Północną. Prezydent USA powiedział, że „zrobi wszystko co możliwe”. Poparł też japońskiego premiera w kwestii rozmów z Koreą Północną. Spotkał się on również z japońskimi rodzinami osób porwanych przez agentów reżimu północnokoreańskiego w latach 70. i 80.",,
W Szwecji rośnie liczba bezdomnych wśród imigrantów,"W Szwecji wraz z falą migracyjną w 2015 r. pogłębił się problem bezdomności – wynika z najnowszego raportu „Od nowo przybyłego do bezdomnego”. Eksperci wskazują, że gminy nie są w stanie zapewnić imigrantom mieszkań.","„Wydatki samorządów związane z bezdomnością gwałtownie rosną, a nowo przybyli są w tej grupie potrzebujących nadmiernie reprezentowani” – podkreśla autorka opracowania Linda Jonsson, analityk rynku mieszkaniowego z firmy Veidekke. Z raportu wynika, że w Malmoe jest 3,3 tys. bezdomnych. Oznacza to wzrost o 253 proc. od 2015 r., kiedy miasto przyjęło dużą część spośród 163 tys. imigrantów, którzy wystąpili w Szwecji o azyl. Około 70 proc. osób mieszkających w noclegowniach lub na ulicach Malmoe to obcokrajowcy, a blisko połowa z nich przebywa w Szwecji krócej niż trzy lata. Według Jonsson problem z mieszkaniami dla nowo przybyłych często pojawia się dopiero po kilku latach od ich przyjazdu. Początkowo imigranci, oczekując na przyznanie azylu przebywają na koszt państwa w ośrodkach urzędu ds. migracji Migrationsverket, a następnie po otrzymaniu pozwolenia na pobyt w Szwecji są kierowani do poszczególnych gmin. Władze samorządowe mają obowiązek zapewnić im mieszkania, ale przepis ten jest różnie interpretowany. Np. podsztokholmska gmina Lidingoe oferuje imigrantom dwuletnie umowy najmu mieszkań, uznając, że po tym okresie powinni już się usamodzielnić. Jak dodaje autorka opracowania, w ostateczności gminy są zmuszone wynajmować mieszkania dla potrzebujących na komercyjnych warunkach za niemal hotelowe stawki. Z tego m.in. powodu przez cztery ostatnie lata roczne wydatki władz Malmoe na zapewnienie bezdomnym schronienia wzrosły z 260 mln koron (24 mln euro) do prawie 600 mln koron (56 mln euro). Podobnie w Goeteborgu, gdzie w 2011 r. na walkę z bezdomnością przeznaczono 400 mln koron (37 mln euro), a w 2018 r. już 1 mld koron (95 mln euro). W Szwecji rynek mieszkań jest mocno regulowany przez państwo. W wielu gminach dominują komunalne lub prywatne mieszkania czynszowe na wynajem. Warunkiem otrzymania umowy najmu takiego lokalu na czas nieokreślony jest posiadanie określonego dochodu. Zwłaszcza w większych miastach do tych zasobów są ogromne kolejki. W Sztokholmie średni czas oczekiwania na przydział wynosi 12,2 lat i rośnie z każdym rokiem. Jednocześnie, jak podkreślają autorzy raportu, z powodu kryzysu w branży budowlanej spada liczba rozpoczętych inwestycji mieszkaniowych.",,
Białoruś kupiła norweską ropę. Chce uniezależnić się od Moskwy,"Białoruś kupiła w Norwegii 80 tys. ton ropy naftowej – poinformował koncern państwowy Biełnaftachim. W związku z brakiem kontraktów na zakupy ropy z Rosji, Mińsk szuka alternatywnych źródeł dostaw.","„Białoruska Kompania Naftowa (BNK; odpowiedzialna za eksport białoruskich paliw) kupiła partię norweskiej ropy Johan Sverdrup w ilości 80 tys. ton z dostawą do litewskiego portu w Kłajpedzie 22 stycznia” – poinformował agencję Interfax-Zachód przedstawiciel służby prasowej koncernu. Ropa jest przeznaczona dla rafinerii w Nowopołocku.Spółka Lietuvos Geleżinkeliai (Koleje Litewskie) potwierdziła, że norweska ropa dotrze do Białorusi przez port w Kłajpedzie, a następnie transportowana będzie pociągami. – Ten ładunek z portu w Kłajpedzie przewiozą litewskie koleje – powiedział agencji BNS przedstawiciel spółki Mantas Dubauskas. Wyjaśnił, że tankowiec do Kłajpedy ma przybyć w środę i potwierdził, że do białoruskiej rafinerii koleją zostanie dostarczonych około 80 ton ropy naftowej.AlternatywaMinister spraw zagranicznych Litwy Linas Linkeviczius wskazał, że Litwa może zaproponować Białorusi dostawę nie tylko ropy, ale też gazu jako alternatywę dla rosyjskich surowców. – Jesteśmy zainteresowani tym, by Białoruś zdywersyfikowała dostawy źródeł energii – powiedział Linkeviczius. Poinformował, że te kwestie zamierza omówić podczas wizyty w Mińsku, zaplanowanej na początek lutego.Z powodu sporu o cenę surowca Białoruś i Rosja nie zawarły dotąd porozumienia w sprawie dostaw rosyjskiej ropy dla Białorusi na 2020 r. Po wstrzymaniu przez Rosję od 1 stycznia przesyłu ropy dla Białorusi, strony porozumiały się tylko w sprawie częściowych dostaw w styczniu, które zapewniają możliwość funkcjonowania dwóch białoruskich rafinerii na minimalnych mocach. Ze względu na brak umów i pełnych dostaw ropy Mińsk wstrzymał czasowo eksport paliw za granicę.",,
Wyszczerzony. Czy Tusk zaszkodzi Platformie?,Jednego Donaldowi Tuskowi nie sposób odmówić – w porównaniu z totalnie nijaką Kidawą-Błońską jest wyrazisty aż do bólu. Czy najbardziej nie zaboli to samej Platformy?,"Podobno w domach zwolenników opozycji Donald Tusk wyskakuje ostatnio nawet z lodówki. Promocja „Szczerze”, książki przedstawianej jako dziennik, mocno przypomina kampanię polityczną. Były premier Polski nie jest co prawda kandydatem na prezydenta. Ale widać, że czekał długo, aż będzie mógł wreszcie dać upust emocjom, chyba nie tylko politycznym, dotyczącym naszych realiów ostatnich pięciu lat. Odnieść wręcz można wrażenie, że kolejną wygraną przez PiS kadencję uważa za osobisty afront.  Nie ukrywam, też czytam „Szczerze”. To kompletnie nie jest bohater mojej bajki, ale cenię w Tusku starą, dobrą inteligencką formację, która wnosiła do sporów politycznych czytelnie przedstawione idee ze świata kultury. Nie uchroniło to oczywiście jego formacji przed niemal kompletną intelektualną atrofią. Ale ten proces go przerósł – szczególnie gdy władza nad partią zaczęła wymykać mu się z rąk i wybrał fotel przewodniczącego Rady Europejskiej. Tym zabawniej brzmią dziś jego lamenty nad Polską: przecież mógł dalej być premierem, jak zresztą wcześniej solennie obiecywał. Nie ma za to niemal w ogóle refleksji nad tym, co się nie udało samej Platformie, o zawiedzionych obietnicach, problemach budżetowych i sposobach ich rozwiązywania za jego czasów, wysokiej fali emigracji zarobkowej i filozofii zwijania państwa. To wszystko i wiele innych spraw odebrało Platformie władzę – na oczach oszołomionych i ogłupionych własną propagandą opiniotwórczych liberalnych środowisk, które uwierzyły w zieloną wyspę, choć zielone były na ogół tylko enklawy dla wielkomiejskiej i podmiejskiej zamożnej postinteligencji.  Oczywiście formuła dziennika, pisanego z perspektywy Brukseli, znakomicie to ułatwia: skupia uwagę na chwili obecnej i pozwala dość selektywnie podejść do niedalekiej wtedy przeszłości. Choć to o wiele bardziej szkicownik niźli dziennik, rzecz w sam raz dla odbiorcy współczesnych mediów internetowych: tematy nie są pogłębiane, za to perspektywa jest szeroka.  „Przychodzi czas, aby wyrównać rachunki i spłacić wszystkie długi” - tym zdaniem Donald Tusk kończy wstęp do „Szczerze”. Niewykluczone, że jest ono najważniejsze w całej książce. W miniony weekend w siedzibie „Gazety Wyborczej” polityk wypowiedział swoje credo. Brzmi ono, w swojej najważniejszej treści: atakować, atakować, atakować! Były premier stwierdził: „a co się będę szczypał”. I rzecz postawił jasno: trzeba wyciągać ludzi na ulice, by dodatkowo motywowali unijne elity przeciw władzy Prawa i Sprawiedliwości. Nikt tak jasno wśród opozycji nie wyraził myśli, że „ulica i zagranica” to świetnie narzędzia wojny wewnętrznej. Widać wyraźnie, że plan Tuska cieszy niepomiernie sporą część zaangażowanej liberalnej inteligencji, owych „rozwścieczonych”, zmuszonych oglądać przez ostatnie lata kolejne zwycięstwa PiS, czyli partii, którą dawno temu już składali do politycznego grobu. Tym bardziej, że kandydatka Platformy na prezydenta, Małgorzata Kidawa-Błońska, nie ma cienia charyzmy Tuska, jego zdolności do ostrych, precyzyjnych, dobitnych wypowiedzi – oddziałujących na wyobraźnię słuchaczy. Kidawa-Błońska w życiu nie sprzeda nikomu zimnej wody w kranie jako choćby letniej – Donald Tusk ma po temu większy talent. Ale wyrazistość ma swoją cenę. Były szef Rady Europejskiej ma też ogromny negatywny elektorat. Miał go już kilka lat temu, gdy we wrześniu 2014 r. rezygnował z funkcji premiera. Pewnie woli nie pamiętać, że wtedy również ludzie wychodzili na ulice, by bronić demokracji w Polsce. Właśnie przed jego władzą. Pewnie woli nie pamiętać, że jego zniknięcie z polskiej polityki miało pomóc również ratować spadające notowania rządzącej wówczas Platformy. Pewnie też nie pamięta, że nawet czułe słówka i urodzinowe torty z liberalnymi dziennikarzami w redakcjach nie pomogły ocieplić jego wizerunku. Bo coraz większa liczba wyborców odwracała się od liberalnej opowieści o Polsce, której on był jednym z głównych narratorów. Ultraliberalizm wciąż siedzi w głowie Tuska. Świadczą o tym choćby jego najnowsze krytyczne wypowiedzi o 500 Plus, o tym, że on sam by go nie wprowadził, bo „pieniądze trzeba wydawać mądrzej”. Znamienne są reakcje polityków Platformy: choćby Joanny Muchy, z miejsca zmieniającej temat, gdy w jednym ze studiów zapytano ją o te słowa. Donald Tusk wciąż może zachowywać się jak recenzent polskiej sceny politycznej – kolejne lata spędzi jednak za granicą, ale może już swobodnie wyszczerzać się w polskich sprawach. I mniej więcej już słychać melodię i słowa tej pieśni. PO musi za to liczyć się z dalszym spadkiem notowań, czuje na plecach oddech rozbudowującej swoje wpływy i dokonującej zmiany politycznego szyldu lewicy.   Tusk może i wyprowadzi wciąż tych samych liberalnych inteligentów na ulice, ale równocześnie będzie kuł w oczy tych, którzy z przeróżnych przyczyn go nie cierpią i mocno kojarzą go z Platformą. Warto przyglądać się sytuacji: czy Tusk w imię prywatno-politycznych porachunków pogłębi kryzys w PO?",,
"„Jestem zdeterminowana, aby Brexit nie osłabił naszych więzi z Polską”","„Odkąd razem jesteśmy w Unii Europejskiej, wspólnie działamy na rzecz Unii bardziej otwartej, konkurencyjnej gospodarczo oraz mniej biurokratycznej” cytuje Beatę Szydło „Thelegraph”. Premier i członkowie jej rządu wezmą w poniedziałek udział w polsko-brytyjskich konsultacjach rządowych.","Wizytę Beaty Szydło w Wielkiej Brytanii „Telegraph” zapowiada na pierwszej stronie. „Unia Europejska musi pójść na kompromis” – zatytułowano główny okładkowy tekst omawiający komentarz Szydło. Tekst ukazał się jednocześnie w brytyjskim dzienniku oraz „Rzeczpospolitej”. Zdaniem „Telegraph”, polska premier,  inaczej niż wielu innych europejskich liderów, skupia się w swoich komentarzach nie tyle na kwestii imigracji lub relacji gospodarczych, ale przyszłej współpracy w zakresie bezpieczeństwa w Europie. Więzi z Polską nadal mocneBrytyjska prasa wizytę polskiej premier nazywa „historyczną”. Cytuje również Theresę May. Szefowa brytyjskiego rządu podkreślała, że „relacje z Polską są głęboko zakorzenione we wspólnej historii i jestem zdeterminowana, aby Brexit nie osłabił tych więzi, ale by je wzmocnił”. O szczególnych związkach Polski i Wielkiej Brytanii pisze także Beata Szydło. „Po wojnie, która dla Polski zakończyła się utratą niepodległości na prawie pół wieku, ciągłość władzy państwowej wolnej RP była zachowana właśnie w Londynie. Pamiętamy.”„Telegraph” podkreśla także, że Polska chce być „konstruktywnym partnerem” w negocjacjach pomiędzy Unią Europejską, a Wielką Brytanią. „Odkąd razem jesteśmy w Unii Europejskiej, wspólnie działamy na rzecz Unii bardziej otwartej, konkurencyjnej gospodarczo oraz mniej biurokratycznej” cytuje Beatę Szydło brytyjska gazeta. Historyczna wizytaPremier i członkowie jej rządu wezmą w poniedziałek udział w polsko-brytyjskich konsultacjach rządowych. Wśród tematów będzie realizacja postanowień NATO i sprawy Polaków na Wyspach.Według „Telegrapha” w trakcie poniedziałkowych rozmów May potwierdzi złożone przed szczytem NATO w Warszawie przez ministra obrony Michaela Fallona zobowiązanie do wysłania do Polski ok. 150 żołnierzy i pojazdów opancerzonych, które miałyby zostać umieszczone na północnym-wschodzie kraju.Szydło i szefowa brytyjskiego rządu Theresa May spotkają się też grupą liderów Polonii podczas uroczystego przyjęcia na 10 Downing Street, które ma być wyrazem szacunku i uznania dla wkładu Polaków w Wielką Brytanię.Ze swoimi odpowiednikami w brytyjskim rządzie spotkają się także wicepremier, minister rozwoju i finansów Mateusz Morawiecki, minister spraw zagranicznych Witold Waszczykowski, szef MON Antoni Macierewicz, minister spraw wewnętrznych i administracji Mariusz Błaszczak, wiceminister rodziny, pracy i polityki społecznej Stanisław Szwed oraz wiceminister nauki Łukasz Szumowski.",,
„Wrzucono ich bez trumien do jam”. Powtórny pogrzeb bohaterów,"W Wilnie zakończyła się ceremonia ponownego pochówku dwudziestu powstańców styczniowych - w tym Zygmunta Sierakowskiego i Wincentego Konstantego Kalinowskiego. W uroczystościach wzięli udział prezydenci Polski i Litwy: Andrzej Duda i Gintanas Nauseda, premier Mateusz Morawiecki, wicepremier Białorusi Ihar Pietryszenko oraz politycy z Ukrainy i Łotwy.","W czwartek w południe (o godz. 11 czasu polskiego) w katedrze wileńskiej odprawiona została msza pogrzebowa, którą koncelebrowali polscy, litewscy, białoruscy i łotewscy biskupi oraz księża i kapelani wojskowi. Obecni byli m.in. abp Tadeusz Kondrusiewicz, metropolita archidiecezji mińsko-mohylewskiej na Białorusi oraz biskup polowy Wojska Polskiego Józef Guzdek. Eucharystię poprzedził apel wojskowy. W homilii abp wileński Gintaras Grušas przypomniał, że powstanie styczniowe było walką prowadzoną nie tylko za „naszą i waszą wolność”, ale także walką o godność. Podkreślił, że wolność należy do wartości, które chrześcijaństwo ceni najwyżej. – Walka o wolność nigdy nie jest zbyteczna - powiedział. Metropolita wileński podkreślił, że „nadzieja jest transcendentną Bożą cnotą, która pozwala wytrwać we własnych decyzjach, pomimo trudów, prześladowań, a nawet pomimo groźby śmierci”.  Przywołał fragment Listu do Filipian: „Nasza bowiem ojczyzna jest w niebie. Stamtąd też jako Zbawcy wyczekujemy Pana naszego Jezusa Chrystusa, który przekształci nasze ciało poniżone, na podobne do swego chwalebnego ciała, tą potęgą, jaką może On także wszystko, co jest, sobie podporządkować”. – W osobach bohaterów, którzy dziś otrzymują wreszcie należny im godny pochówek, składamy hołd wszystkim uczestnikom zrywu powstańczego z 1863 r. Był to wspólny bój wielu narodów dawnej Rzeczypospolitej przeciw imperium carów, które niszczyło nasze wspólne państwo i zniewoliło nasze narody – mówił Andrzej Duda.  – Bez trumien, ze związanymi z tyłu rękami ich ciała wrzucono do jam grobowych i zasypano wapnem. Dobrze znamy ten charakterystyczny, barbarzyński obyczaj kontynuowany od białego do czerwonego caratu. Wciąż przecież odnajdujemy bezimienne doły śmierci ze zwłokami ofiar żołnierzy partyzantki antysowieckiej, zamordowanych przez czerwony reżim – przypominał prezydent RP. Litewski przywódca w kontekście historii powstańców styczniowych poruszył kwestię wolności. – Historia XX wieku w naszym regionie i zmienne dzieje uczą, że póki żyje pamięć narodu, dopóty żywe jest pragnienie wolności. Żaden opresyjny reżim nie może czuć się bezpiecznie. Wystarczy jedna iskra, by wzniecić pożar. Możemy życzyć sobie nawzajem wolności w rozumieniu »nam« i »wam« jako współczesnych narodów, które szanują tradycję wspólnego państwa. Jednak możemy też życzyć wolności innym narodom, którym wciąż jej brakuje – powiedział Gitanas Nauseda.  Wicepremier Białorusi podkreślał rolę jednego z bohaterów – Konstantego Kalinowskiego – w budzeniu białoruskiej świadomości narodowej. Przed katedrą zgromadził się w piątek kilkusetosobowy tłum, który mógł uczestniczyć w nabożeństwie dzięki ustawionemu przed świątynią telebimowi. Wśród zgromadzonych można było zobaczyć liczne osoby trzymające flagi Polski, a także biało-czerwono-białe, nieuznawane przez władze w Mińsku flagi Białorusi oraz flagi Wielkiego Księstwa Litewskiego. Zebrani dołączyli do konduktu, który wyruszył w kierunku Cmentarza na Rossie. Procesja żałobna przeszła głównymi ulicami Starego Miasta: Zamkową, Wielką i Ostrobramską. Przy Kaplicy Ostrobramskiej kondukt zatrzymał się na modlitwę w trzech językach. Po dotarciu konduktu na Rossę w piątek po południu zakończyły się uroczystości pochówku 20 uczestników powstania styczniowego, w tym dwóch jego przywódców. Trumny ze szczątkami powstańców spoczęły w kryptach w centralnej kaplicy cmentarza. Po ceremonii poświęcenia krypt i złożenia w nich trumien oddana została salwa honorowa na cześć powstańców.",,
Debata o praworządności w Polsce. Parlament Europejski świeci pustkami,"PE przyjął w środę rezolucję, wzywającą polski rząd do przestrzegania postanowień dotyczących praworządności i praw podstawowych, zapisanych w traktatach. Europosłowie zainicjowali też własną procedurę zmierzającą do uruchomienia art. 7 traktatu wobec Polski.","Europoseł Tomasz Poręba opublikował na swoim twitterowym koncie zdjęcie ukazujące, jaką wagę tak naprawdę przykładają politycy do debaty o polskiej praworządności. Po zdjęciu można wywnioskować, że debata nie cieszy się zbyt wielkim zainteresowaniem. – To jest obraźliwe, to jest skandaliczne wobec tysięcy Polaków, którzy wyszli na ulice, żeby demonstrować przywiązanie do własnej ojczyzny. To jest skandal i to jest kłamstwo. To jest poprawka Platformy Obywatelskiej – powiedział Poręba na konferencji zorganizowanej już po tym, jak eurodeputowani PiS opuścili salę plenarną, na której odbywa się debata w sprawie stanu praworządności w Polsce.",,
Szydło: Zlikwidowaliśmy biedę wśród dzieci. To największa satysfakcja,"– Największym powodem mojej osobistej satysfakcji jest to, że zlikwidowaliśmy biedę wśród dzieci – oświadczyła na spotkaniu z wyborcami w Sosnowcu Beata Szydło. Wicepremier podsumowała 2,5 roku rządów PiS po zwycięskiej, choć, jak oceniła, trudnej kampanii z 2015 r.","– Była bardzo trudna, nikt specjalnie nam szans na zwycięstwo nie dawał, na pewno nikt nie dawał szans Andrzejowi Dudzie. Wygrał te wybory, został prezydentem, a jesienią to wy daliście nam mandat do rządzenia Polską – przypominała Beata Szydło. Zdaniem wicepremier program Rodzina 500 Plus jest jednym z największych osiągnięć tego okresu. Przedstawiła jednak kolejne plany: przyznania minimalnej emerytury dla matek, które urodziły i wychowały przynajmniej czwórkę dzieci, wskazując, że to rozwiązanie pomoże kobietom, które ze względu na wychowywanie dzieci mają bardzo niską emeryturę.Zapewniła też o wsparciu dla seniorów i determinacji w reformowaniu sądownictwa. W tym kontekście wymieniła głośną sprawę drukarza, który odmówił wydrukowania plakatów fundacji LGBT. – To zbulwersowało opinię publiczną, nie mieści się w głowie, że nie można odmówić, kiedy moje przekonania, światopogląd jest łamany – oceniła wicepremier.W odpowiedzi na pytanie uczestniczącej w spotkaniu pielęgniarki o to, jak rząd zamierza rozwiązać problem dotkliwego braku w polskich szpitalach pielęgniarek oraz lekarzy wicepremier przyznała, że to jedno z najważniejszych wyzwań. – Prowadzimy reformę, wprowadziliśmy sieć szpitali, zmieniamy organizację, by ułatwić dostępność do usług medycznych, co roku będziemy zwiększać finansowanie służby zdrowia, by w 2021 r. osiągnąć poziom 6 proc. PKB. Te działania powinny w znakomity sposób poprawić sytuację służby zdrowia – powiedziała Beata Szydło.Uczestnicy spotkania przywitali i pożegnali byłą szefową rządu owacją na stojąco.",,
„To przekroczenie granic. Gersdorf powinna przeprosić sędziów Trybunału Konstytucyjnego”,"– Jest to skandaliczne sformułowanie i oczekiwałabym, że pani I Prezes przeprosi sędziów Trybunału Konstytucyjnego za takie sformułowania. Mogę wszystkich zapewnić, że nie ma takiej sytuacji w TK, żeby działał z podpowiedzi jakiegokolwiek podmiotu – tak sędzia Julia Przyłębska, prezes TK odniosła się w programie „Gość Wiadomości” do słów sędzi Małgorzaty Gersdorf, że „Trybunał orzeka, jak władza sobie tego życzy”. – Pani I Prezes winna się zreflektować i ważyć każde słowo – dodała.","I prezes Sądu Najwyższego Małgorzata Gersdorf skrytykowała w TVN 24 sytuację w Trybunale Konstytucyjnym. – To jest cały ciąg. Mamy prokuraturę – nie protestowaliśmy za bardzo i to jest błąd. Mamy Trybunał Konstytucyjny, który jest spolegliwy i orzeka, jak władza sobie tego życzy i mamy mieć tak Sąd Najwyższy – mówiła Gersdorf. Sędzia Julia Przyłębska uważa, że wypowiedzi I prezes SN to „przekroczenie granic”. – Uważam, że pani sędzia powinna się zreflektować i ważyć każde słowo. To, co mówi I prezes, powinno być zgodne z prawdą i nienaruszające dóbr osobistych, bo inaczej to jest forma pomówienia – przekonywała sędzia Przyłębska.Prezes Trybunału była poruszona zarzutami o „spolegliwość TK wobec władzy”. – Jest to skandaliczne i oczekiwałabym, że pani I prezes przeprosi sędziów Trybunału Konstytucyjnego za takie sformułowania. Mogę wszystkich zapewnić, że nie ma takiej sytuacji w TK, żeby działał z podpowiedzi czyjegokolwiek podmiotu. Nie ma też takiej sytuacji, aby Trybunał zlecał pisanie wyroków na zewnątrz – mówiła. Julia Przyłębska odniosła się także do ostrej krytyki prezydenta Andrzeja Dudy ze strony Gersdorf. 3 lipca prezydent skrytykował skład Trybunału Konstytucyjnego, który uznał za zgodne z konstytucją podwyższenie wieku emerytalnego. – Te wypowiedzi, takie lekkie,  premiera, prezydenta, ministra, wiceministrów sprawiedliwości – o tym, czy orzeczenie jest prawidłowe, czy nie, to jest jakieś nieporozumienie - skomentowała Gersdorf. – Kto im dał prawo być sędziami sędziów? Czy to są takie osoby, które mają tak duże wykształcenie prawnicze i taką moralność w sobie, że mogą oceniać je z punktu widzenia prawa i moralności? Pan prezydent uważa, że wszystko mu wolno. Że wolno mu wyręczyć wymiar sprawiedliwości i ułaskawić, że wolno mu oceniać. Nie wolno – stwierdziła Gersdorf. Dla prezes Przyłębskiej „krytyczna opinia, sformułowana w cywilizowany sposób i dotycząca meritum, jest dopuszczalna. – Prezydent też nie mówi tylko swoim głosem, ale także milionów Polaków, którzy go wybrali. Należy się przysłuchiwać temu głosowi, a nie go tak odrzucać i krytykować – stwierdziła prezes TK. Będą staże w TrybunalePrezes Trybunału poinformowała, że drugim sędzią w Państwowej Komisji Wyborczej zgłoszonym przez nią będzie sędzia Wojciech Sych. Wniosek w sprawie jego nominacji skierowała już do prezydenta Andrzeja Dudy. – Jest to wybitny sędzia, z długoletnim stażem. Zna procedury i z całą pewnością będzie wsparciem Komisji – przekonywała. Przyłębska powiedziała także, że TK zajął wnioskiem prezydenta w sprawie nowelizacji Kodeksu karnego. – Sprawa będzie procedowana. Wyznaczyłam już sprawozdawcę, bo sprawa ta będzie w pełnym składzie rozpoznawana, został nim sędzia Justyn Piskorski. Sędzia pochyla się nad sprawą – oznajmiła, ale wstrzymała się od podania dokładnego terminu rozpatrzenia wniosku prezydenta.  Prezes zapowiedziała także, że rozważa wprowadzenie kilkumiesięcznych staży w TK dla  młodych ludzi z wykształceniem prawniczym, która miałaby taką formę jak aplikacja sędziowska. – Jest duże zainteresowanie i wrażliwość na konstytucję, że zapraszamy młodych ludzi – oznajmiła.",,
Współpracownica Hołowni: Sfinansował konwencję z własnych pieniędzy,"Szymon Hołownia wykorzystał autorskie spotkanie z czytelnikami, aby ogłosić swój start w wyborach prezydenckich. – Nie wnikaliśmy w przebieg wydarzenia, gdyż nie byliśmy jego organizatorem – poinformowała rzeczniczka Teatru Szekspirowskiego Magdalena Hajdysz.","Hołownia ogłosił w niedzielę w Gdańsku, że zamierza kandydować w wyborach prezydenckich w 2020 r. Radni Prawa i Sprawiedliwości: Andrzej Skiba oraz Przemysław Majewski złożyli w gdańskim magistracie pismo, w którym poprosili o odpowiedź na pytania, kto był organizatorem wydarzenia w Teatrze Szekspirowskim oraz na jakich zasadach i za jaką kwotę Teatr udostępniono przestrzeń organizatorowi wydarzenia. Zapytali również, czy miasto Gdańsk je dofinansowywało. Rzecznik prezydenta Gdańska Daniel Stenzel poinformował, że miasto nie było w żadnym stopniu organizatorem wydarzenia „Dlaczego i po co? – spotkanie autorskie” i nie przeznaczyło na ten cel żadnych pieniędzy, a wszystkie wydatki pokrył sztab kandydata. Rzeczniczka Teatru Szekspirowskiego Magdalena Hajdysz powiedziała, że Szymon Hołownia osobiście wynajął salę w gmachu teatru, aby zorganizować tam spotkanie autorskie z czytelnikami. Zastrzegła, że Teatr Szekspirowski nie był organizatorem wydarzenia, na którym Hołownia ogłosił swój start w wyborach prezydenckich.  – Nie jesteśmy tutaj żadną stroną, jesteśmy jedynie przestrzenią wynajętą na spotkanie. Podpisując umowę nie wnikaliśmy w szczegóły programu wydarzenia, tego co będzie się na nim odbywało –  powiedziała Hajdysz. Współpracownica Szymona Hołowni Anna Mazurek potwierdziła, że były prezenter telewizyjny wynajął salę, aby zorganizować tam spotkanie autorskie. – Sala główna Teatru została wynajęta na podstawie umowy najmu zawartej pomiędzy Gdańskim Teatrem Szekspirowskim w Gdańsku a przedsiębiorcą, Szymonem – mówiła.Dodała, że wszelkie koszty związane z organizacją wydarzenia poniósł Hołownia korzystając z własnych środków finansowych.",,
Poznaj sylwetki olimpijczyków II RP. Zaprasza Muzeum Sportu i Turystyki,"Sylwetki największych sportowych sław odrodzonej Polski przybliżą artyści biorący udział w koncercie „Olimpijczycy II Rzeczpospolitej”. Koncert, zorganizowany w ramach obchodów 100-lecia Polskiego Komitetu Olimpijskiego, odbędzie się dziś (18 listopada) w Muzeum Sportu i Turystyki w Warszawie.","Pomysłodawca, scenarzysta oraz reżyser wydarzenia, Tomasz Gęsikowski, mówił, że koncert przypomni młodym osobom, kim byli olimpijczycy II Rzeczpospolitej oraz aktorzy tego okresu.  – Opowiemy o Halinie Konopackiej, o Stanisławie Walasiewiczównie, o Marii Kwaśniewskiej, o Januszu Kusocińskim oraz o Jadzi Jędrzejowskiej. Nie zabraknie również artystów okresu międzywojennego: Adolfa Dymszy czy Jana Kiepury – zapowiedział Gęsikowski. Podczas koncertu wystąpią aktorzy scen muzycznych i dramatycznych. Oryginalne utwory usłyszymy dzięki prywatnym zbiorom kompozytora i pianisty, Zbigniewa Rymarza. O historii polskiego sportu w II RP opowie dziennikarz sportowy Jacek Kurowski. W programie koncertu są też pokazy mody i monologi z tamtych lat.  Wstęp na wydarzenie, które odbędzie się o godz. 16.00 i 19.00, jest wolny.",,
„Magazyn śledczy Anity Gargas”: Trolle i agenci wpływu sterują naszymi opiniami,"Przenikają do elit politycznych, akademickich, opiniotwórczych, a nawet w kręgi biznesu. Wprowadzają specjalnie spreparowane informacje do opinii publicznej, tworzą fake newsy. Agenci wpływu sterują naszymi emocjami, opiniami oraz codziennymi i politycznymi wyborami i mają na to wiele sposobów. Zdemaskowali je reporterzy „Magazynu śledczego Anity Gargas”. Oglądaj program w czwartek o godz. 22.20 w TVP1.","Magazyn rozpracował Rosjanina, który przez lata prowadził działalność wymierzoną w polskie interesy. Wykładowca jednej z polskiej uczelni, aktywnie udzielający się na konferencjach naukowych był jednocześnie współpracownikiem rosyjskich służb specjalnych.Dziennikarze TVP odkryli, że niektóre z pozoru oddolne, pozarządowe i spontaniczne działania są w rzeczywistości inspirowane przez agentów wpływu obcych służb specjalnych. Zagraniczne służby wykorzystują również trolle internetowe w wojnie hybrydowej…",,
„Upomnieli się o wartość nam Polakom najdroższą”,"„Jak co roku w sposób szczególny czcimy pamięć polskich patriotów, którzy po latach działalności konspiracyjnej czynnie i z całą mocą wystąpili przeciw zniewoleniu” – napisał prezydent Andrzej Duda w liście do uczestników niedzielnych obchodów 189. rocznicy wybuchu powstania listopadowego. Uroczystość odbyła się w Warszawie przed pomnikiem Bitwy pod Olszynką Grochowską.","„To już 189. rocznica wybuchu powstania listopadowego. (...) Upamiętniamy talenty dowódców, męstwo żołnierzy oraz cierpliwą pracę polityków, którzy chcieli zapewnić Polsce nowe perspektywy swobodnego i wszechstronnego awansu cywilizacyjnego” – napisał prezydent. Jak zaznaczył, bez względu na to, jak odległe w czasie są tamte wydarzenia, zachowujemy w pamięci nazwiska ówczesnych bohaterów naszej wolności. „Z dumą wymieniamy nazwy miejscowości wsławione zwycięstwami polskiego wojska. Otaczamy opieką miejsca uświęcone krwią naszych rodaków. Opowiadamy kolejnym pokoleniom o tych, którzy śpiewali, że pragną »krok spóźnić olbrzymowi, co chce światu pęta nieść«. (...) Ta pamięć jest i pozostanie naszym obowiązkiem. Moralnym obowiązkiem wobec ludzi, którzy upomnieli się o wartość nam Polakom najdroższą – o wolność” – podkreślił Andrzej Duda. List do zebranych skierował także szef MON Mariusz Błaszczak. „Polskość jest nierozerwalnie związana z takimi przymiotami, jak niezłomność i przywiązanie do wspólnoty narodowej. Wielokrotnie w historii dawaliśmy temu dowód przechodząc najtrudniejsze próby. Jedną z nich był okres po rozbiorach, kiedy nasze państwo zostało wymazane z map Europy na 123 lata. Polscy patrioci jednak nie próżnowali i zarówno z bronią w ręku, jak i metodami pokojowymi walczyli o niepodległość. Mimo przegranych bitew i kampanii, ich wysiłek doprowadził do ostatecznego zwycięstwa w 1918 r.” – napisał minister. Do uczestników uroczystości napisał też szef Urzędu ds. Kombatantów i Osób Represjonowanych Jan Józef Kasprzyk. „Olszynka Grochowska to miejsce, które w historii Polski zapisało bohaterską, choć okupioną bolesną daniną krwi kartę. (...) Uczestnicy bitwy chcieli Polski w pełni wolnej i gotowi byli pójść za nią w bój. Tu, w tym miejscu walczyli nieugięcie, by powstrzymać marsz wojsk rosyjskich na Warszawę” – przypomniał w liście. Głos zabrała burmistrz dzielnicy Rembertów Agnieszka Kądeja. Jak zaznaczyła tym, co łączy uczestników powstania listopadowego, bitwy pod Olszynką Grochowską i nas współczesnych jest ojczyzna. – To miłość do Polski, do kraju naszych przodków, to uczucie, które mamy w swoich sercach na co dzień. Dzisiaj tutaj pragniemy naszą obecnością uczcić tych, dla których słowo Polska nigdy nie było pustym wyrazem. Dla walczących w powstaniu listopadowym, w lasach Olszynki Grochowskiej, umiłowanie kraju znaczyło o wiele więcej. Dla nich to było pójście dalej, aż po kres swojego życia. Dlatego chylimy czoła przed wszystkimi poległymi, którzy myśleli nie o sobie, ale o przyszłych pokoleniach, o nas – mówiła. Powstanie listopadowe rozpoczęło się wieczorem 29 listopada 1830 r., kiedy grupa spiskowców ze Szkoły Podchorążych Piechoty na czele z Piotrem Wysockim próbowała zabić przebywającego w Belwederze Wielkiego Księcia Konstantego, brata cara Mikołaja I. Zamach się nie udał. Do wystąpienia przeciwko namiestnikowi cara przyłączyli się mieszkańcy stolicy. W walce ze 115-tysięczną armią rosyjską uczestniczyło ok. 54 tys. polskich żołnierzy. Trwające przeszło rok powstanie zakończyło się klęską. Po upadku zrywu represjonowano jego uczestników i drastycznie ograniczono autonomię Królestwa Polskiego.",,
500 plus czy LGBT plus? Dramat konserwatywnych liberałów [OPINIA],"Roman Giertych skrytykował Rafała Trzaskowskiego za podpisanie deklaracji LGBT+. Niegdysiejszy wszechpolak, dziś koalicjant liberalnej opozycji, pokazał, jakie dylematy stoją przed
niemałą częścią konserwatywnych liberałów.","Dobrze sobie przypomnieć, że Platforma Obywatelska swoją polityczną drogę na początku XXI wieku zaczynała właśnie jako partia konserwatywnych liberałów. W 2003 roku, w kompletnie już dziś zapomnianej przez bonzów Platformy głośnej swego czasu deklaracji krakowskiej politycy tej formacji zapisali: „Będziemy bronić praw religii, rodziny i tradycyjnego obyczaju, bo tych wartości szczególnie potrzebuje współczesna Europa”. W 2019 roku te słowa brzmią już groteskowo w odniesieniu do PO. Tylko że niemała część elektoratu tej formacji nie może się z tym jednak pogodzić.Kim jest/kim był polski konserwatywny liberał? W sferze wartości mocno stawiał na katolicyzm i różne nurty nie tylko powojennego konserwatyzmu. Chętnie czytał prof. Ryszarda Legutkę i Rogera Scrutona. Nierzadko podkreślał, że wychował się na „bruLionie”, starej „Frondzie” albo i „Przeglądzie Politycznym”, robionym przez gdańskich liberałów od Donalda Tuska. Regularnie kupował tworzoną między innymi przez redaktora Filipa Memchesa „Europę”, cotygodniowy intelektualny dodatek do „Faktu” (tak, było takie zjawisko na naszym rynku prasowym). Konserwatywny liberał popierał czasem Unię Wolności, choć chętniej Kongres Liberalno-Demokratyczny Donalda Tuska. Cieszył się bardzo, gdy w 1997 roku Akcja Wyborcza „Solidarność” pokonała postkomunistów, którzy wtedy stali politycznie niczym wieża warowna. Chętnie czytał konserwatywno-liberalny „Ozon”, pismo wydawane niegdyś przez... Janusza Palikota. A gdy powstała Platforma Obywatelska i z pomocą mainstreamowych mediów spozycjonowała się jako rozsądna, liberalna gospodarcza formacja, bliższa chadecji, ale otwarta na Europę – tylko jej przyklasnął. Szybko też – dla potrzeb nieco zmiękczonego już światopoglądowo konserwatywnego liberała – stworzono tzw. Kościół łagiewnicki, przeciwstawiony toruńskiemu. Łączył on pewne cechy krakowsko-janopawłowe, które uznawano za nieco bardziej konserwatywne, z „Kościołem otwartym” według Jana Turnaua z „Gazety Wyborczej”. Po latach się okazało, że jedyną rozpoznawalną postacią z tego towarzystwa jest ks. Kazimierz Sowa, zresztą bywalec restauracji „Sowa i Przyjaciele”, gdzie zasłynął nie tylko dobrym apetytem, ale i łaciną. Kuchenną łaciną.    Dziś konserwatywny liberał patrzy na Platformę Obywatelską i myśli: „co tu się, kurczaczki, odstawia?!”. Nie żebym konserwatywno-liberalnemu wyborcy bardzo współczuł, bo zawsze byłem i jestem z jego opcją na wojnie, ale trochę żal typa. Bo jaki ma dziś wybór? Platforma Obywatelska coraz wyraźniej dryfuje światopoglądowo w stronę głównego nurtu lewicy, czyli tego, który mniej mówi o sprawach społeczno-gospodarczych, a więcej o kwestiach obyczajowych. I to jest właśnie dramat Romana Giertycha: owszem, on w ogóle pochodzi z nieco innej bajki, bo przed laty nie głosował na KLD Tuska – dawno temu w wielkopolskim Śremie reaktywował przecież Młodzież Wszechpolską. Ale Giertych zdecydowanie jest po stronie bardziej konserwatywnego katolicyzmu i gospodarczego liberalizmu, niezależnie od tego, co go pchnęło w ramiona totalnej opozycji. I wszystko wskazuje na to, że uwiera mu ta nowa formuła Platformy Obywatelskiej, z Deklaracją LGBT+ i z koalicją, jak najbardziej obywatelską, z SLD i Zielonymi. Z drugiej strony konserwatywny liberał patrzy na Prawo i Sprawiedliwość. I widzi, jak to czasem mówi, „pobożnych socjalistów”. A to go przeraża nie mniej niż stołeczny tandem Trzaskowski & Rabiej. Widzi to, przepraszam za wyrażenie, cholerne wedle niego 500 plus i szuka pociechy w głębinach ekonomicznej myśli Wojciecha Cejrowskiego, Rafała Ziemkiewicza, Łukasza Warzechy. Nie lubi „rozdawnictwa”, choruje na myśl o kolejnej piątce Kaczyńskiego, ale źle mu się robi na widok Schetyny z Czarzastym w komitywie. „To nie tak miało być, przyjaciele” - zanuciłby, gdyby znał stary song zwolenników Piotra Ikonowicza. Owszem, mógłby znów zagłosować na jakąś niszową formację. Ale ma tych trzydzieści, czterdzieści, pięćdziesiąt lat i trochę go przeraża, że zmarnuje głos. Tym bardziej że dwie wielkie armie szykują się do kolejnej bitwy. A nie chce być maruderem, bo co by nie mówić o konserwatywnym liberale – do bitwy zawsze idzie pierwszy. Zatem klnie cicho, niemal wbrew sobie chwali Giertycha za wpis o Trzaskowskim i póki co nikomu nie powie, że sprawdza pilnie, czy Konfederacji jeszcze urośnie w sondażach.",,
MSW idzie na wojnę z rasizmem,"„Racism. Say it to fight it” (Rasizm. Walczę, nie milczę) to hasło kampanii przeciwko rasizmowi, którą rozpoczyna MSW. Jej elementem jest uruchomiona dziś strona – www.reportracism.pl – na której znajdują się porady, jak cudzoziemcy mogą dochodzić swoich praw w Polsce.","Strona internetowa www.reportracism.pl/jest dostępna w 10 wersjach językowych: po angielsku,rosyjsku, ukraińsku, wietnamsku, polsku, arabsku, francusku, ormiańsku,chińsku i turecku. – Osoba, która padła ofiarą tego rodzaju przestępstwa, dowie się, jakie kroki może podjąć i czego powinna oczekiwać ze strony poszczególnych instytucji. Na stronie znajdują się również informacje, do jakich podmiotów może się zwrócić, jakie mają one kompetencje i zadania oraz jak będzie wyglądała w zarysie procedura działania organów ścigania – mówi rzecznik MSW Paweł Majcher. Powstał również spot, który w marcu będzie emitowany w warszawskim metrze oraz – od połowy marca do połowy kwietnia – w pojazdach komunikacji miejskiej w Lublinie, Szczecinie, Krakowie, Białymstoku oraz Łodzi. Do cudzoziemców trafią również ulotki. Informacje o kampanii będąrozpowszechniane m.in. na plakatach i billboardach. Ulotki i plakaty będą też dostępne w jednostkach policji, urzędach, na uczelniach. MSW będzie informowało o kampanii na swojej stronie internetowej oraz naFacebooku i Twitterze. – Od 2009 roku w policji prowadzone są szkolenia – w ramach Programuzwalczania przestępstw na tle nienawiści – dla funkcjonariuszy, poświęconeproblematyce przestępstw z nienawiści, w szczególności specyfice tychprzestępstw i postępowaniu z ofiarami. Do końca 2013 roku przeszkolono około 70 tys. Funkcjonariuszy – powiedział rzecznik MSW.Liczba postępowań ws. czynów rasistowskich wzrastaKampania „Racism. Say it to fight it” realizowana jest w ramach projektu pn. „Imigranci wobec przestępstw z nienawiści – czyli jak skutecznie dochodzić swoich praw”, dofinansowywanego ze środków Unii Europejskiej. Akcja zakończy się 30 czerwca. Z danych Prokuratury Generalnej wynika, że w ostatnich latach coraz więcejprowadzonych jest postępowań ws. czynów rasistowskich i ksenofobicznych; ale wykrywalność takich przestępstw zmniejsza się. W I półroczu 2013 r. w tych sprawach oskarżono 57 osób. Od stycznia do czerwca prowadzono 343postępowania odnoszące się do takich przestępstw, z czego nowych spraw było235. Jak wskazała PG, w całym 2007 r. prowadzono w kraju 62 takie postępowania, w 2011 r. 323 (nowych 272), zaś w 2012 r. 473 (nowych 362) - z czego wpierwszym półroczu zeszłego roku 262 (nowych 158). Prokuratura dodała, że „wykrywalność tego rodzaju przestępstw sukcesywniezmniejsza się od 2009 r.”. W 2007 r. – na 62 postępowania zarzuty postawiono w 25 (40 proc.); w 2011 r. – na 323 sprawy w 56 (17 proc.); w 2012 r. – na 473 sprawy w 121 (26 proc.), zaś w pierwszym półroczu tego roku – na 343 sprawy w 74 (22 proc.). W ostatnich miesiącach decyzją PG w każdej z 44 prokuratur okręgowych wybrano jedną jednostkę rejonową (lub dwie – jeśli zjawisko rasizmu czy ksenofobii jest na danym terenie znaczące), w których wytypowano po dwóch prokuratorów do prowadzenia śledztw ws. przestępstw rasistowskich lub ksenofobicznych.",,
Stan wyjątkowy w Wenezueli. Guaido apeluje o „międzynarodową współpracę”,"Wenezuelski parlament, w którym większość ma opozycja, uchwalił dekret o wprowadzeniu stanu wyjątkowego na terenie całego kraju, zaproponowany przez przewodniczącego Zgromadzenia Narodowego i tymczasowego prezydenta Wenezueli Juana Guaido.","Stan wyjątkowy ma pozwolić Wenezueli stawić czoło sytuacji spowodowanej awarią elektryczną, która paraliżuje od czwartku kraj. „Stan wyjątkowy jest wprowadzony na terytorium całego kraju (...) z powodu katastrofalnej sytuacji w związku z przerwaniem dostaw elektryczności” – brzmi dekret podpisany przez Guaido, który zaapelował o „międzynarodową współpracę”.Lider opozycji wezwał też do dalszych demonstracji we wtorek z żądaniem odsunięcia dotychczasowego prezydenta Nicolasa Maduro, który rozwiązał parlament i rządzi poprzez Najwyższy Trybunał Sprawiedliwości.Od późnego popołudnia w czwartek Wenezuela jest pozbawiona prądu, co pogarsza poważny kryzys gospodarczy w kraju: nie działa transport, dystrybucja wody i telekomunikacja. Co najmniej piętnaście osób zmarło w szpitalach, z których tylko nieliczne mają działające generatory prądu.W czwartek wieczorem stanęły co najmniej dwie wielkie elektrownie, a awaria pozbawiła prądu dwadzieścia dwa stany Wenezueli. W piątek rano rząd ogłosił wstrzymanie lekcji w szkołach i działalności zakładów produkcyjnych.",,
Spór o niemiecką flagę narodową. „To barwy wolności”,"Bulwarówka „Bild” poświęca we wtorek komentarz obronie niemieckiej flagi. Powodem jest wypowiedź byłego sędziego Trybunału Konstytucyjnego w Karlsruhe, według którego niemieckie barwy powinny przejść do historii.","„Czarno-czerwono-złota flaga należy do nas wszystkich. To, że prawicowi ekstremiści wymachują nimi podczas swoich marszów sprawia przykrość. Nie może to jednak prowadzić do tego, że schowamy flagę do kredensu i nie będziemy jej nigdy pokazywać. Wręcz przeciwnie – właśnie teraz powinniśmy” – zachęca niemiecki dziennik.Jest to reakcja na artykuł autorstwa byłego sędziego Federalnego Trybunału Konstytucyjnego w Karlsruhe Udo di Fabio, który ukazał się w poniedziałek w szwajcarskim dzienniku „Neue Zuercher Zeitung”.Di Fabio stwierdził m.in., że Niemcy nie chcą już być Niemcami i woleliby żyć w Stanach Zjednoczonych Europy niż w RFN. Natomiast flaga narodowa – zdaniem sędziego – jest obecnie używana, tylko przez członków i sympatyków prawicowej partii Alternatywa dla Niemiec (AfD) oraz właścicieli ogródków działkowych. „Elita i polityczne centrum społeczeństwa nosi flagi koloru niebieskiego z gwiazdami” - napisał.„Te uwagi są zaskakująco oderwane od rzeczywistości. To, że część lewicy nie chce widzieć czarno-czerwono-złotych flag na swoich demonstracjach wynika z nieznajomości historii. Nie są to barwy partyjne, lecz – wolności” – przekonuje „Bild” przypominając, że były one używane podczas Wiosny Ludów, w Republice Weimarskiej i przez Niemcy Zachodnie.",,
Już jutro w kinach premiera filmu „Nieplanowane”,"1 listopada wchodzi do polskich kin film „Nieplanowane”, który odsłania kulisy działania organizacji Planned Parenthood - jednej z największych korporacji zajmujących się aborcją. Petycję o udostępnienie obrazu w naszym kraju podpisało 224 tys. osób.","Film „Nieplanowane” powstał na podstawie bestsellerowej książki Abby Johnson i Cindy Lambert pod tym samym tytułem. Książka stała się jedną z najgłośniejszych publikacji w Stanach Zjednoczonych. – Kilka miesięcy temu zetknęliśmy się z wyjątkowym filmem „Nieplanowane”, który był pokazywany w USA i wywołał tam rewolucję. Zmienił życie tysięcy ludzi w tym kraju, sprawił, że dzisiaj w Stanach Zjednoczonych jest najmniejszy od lat współczynnik dokonywanych aborcji – mówił we wrześniu współorganizator akcji „Polska pod Krzyżem” Maciej Bodasiński. Jego zdaniem „film zaprasza do tego, żeby w zupełnie nowy sposób spojrzeć na kwestię dzieci nienarodzonych”.  Dodał, że film ten może sprawić, że „front wojny, która toczy się w Polsce, może po prostu zniknąć, że zaczniemy mówić o tym temacie z wielkim szacunkiem, z miłością, zapraszając do tego, żeby każdy w swoim sumieniu, stojąc w prawdzie, rozeznał swój stosunek do życia dzieci nienarodzonych”.",,
Premier i ministrowie w Krakowie na obchodach Święta Niepodległości,"W Krakowie trwają obchody Święta Niepodległości z udziałem Premier i przedstawicieli rządu. Politycy złożyli kwiaty przy pomniku Jana Pawła II na Wawelu, przed godziną 17:00 rozpoczęła się msza w katedrze wawelskiej.","Do Krakowa przyjechali m. in. Premier Beata Szydło, ministrowie Mateusz Morawiecki i Andrzej Adamczyk, marszałkowie sejmu i senatu Stanisław Karczewski i Marek Kuchciński, przewodniczący klubu PiS Ryszard Terlecki i prezes PiS, Jarosław Kaczyński.Jak powiedział rzecznik rządu Rafał Bochenek, w Krakowie jest mnóstwo symboli narodowych nawiązujących do historii, ważnych dla wszystkich Polaków. – Nie mogło dziś nas tu zabraknąć, byliśmy w poprzednich latach i w tym roku również postanowiliśmy się tu pojawić – mówił rzecznik rządu.",,
„Militarne groźby i prowokacje”. Waszczykowski komentuje relacje z Rosją,"W ocenie ministra spraw zagranicznych Witolda Waszczykowskiego, Warszawa wielokrotnie proponowała Moskwie dialog. Szef MSZ mówił o tym w wywiadzie dla dziennika „Kommiersant”.","Minister wyjaśnił Rosjanom również stanowisko naszego kraju między innymi w kwestiach: demontażu radzieckich pomników, wzmacniania obronności i zakupu rosyjskiego gazu. Stwierdził, że „sąsiedztwo z Rosją jest trudne” ze względu na militarne groźby i prowokacje.– Gdyby w Rosji władzę sprawowałby demokratyczny i gotowy do współpracy z Unią Europejską rząd, to byłaby dla nas idealna sytuacja – przyznał Waszczykowski.Imperialne ambicjeZdaniem szefa MSZ, dzisiejsze kierownictwo w Moskwie „podsyca imperialne ambicje i podaje w wątpliwość międzynarodowy porządek, istnienie NATO i próbuje budować nową architekturę bezpieczeństwa”.Waszczykowski zapewnił również, że Polska nie zamierza demontować pomników radzieckich żołnierzy, które znajdują się na mogiłach, ale te, które są „symbolami radzieckiej dominacji w naszym kraju”.",,
"Rzeczniczka PiS: przestań, Grzegorzu Schetyno, straszyć, bo ja się nie boję","– Mam nadzieję, że reforma wymiaru sprawiedliwości spotka się z akceptacją prezydenta Andrzeja Dudy, bo obiecaliśmy ją Polakom podczas kampanii wyborczej – powiedziała rzeczniczka PiS Beata Mazurek po uchwaleniu przez Sejm ustawy o Sądzie Najwyższym. Odniosła się też do gróźb Grzegorza Schetyny, które wygłosił z mównicy sejmowej.","Mazurek skomentowała też propozycję projektu noweli kodeksu karnego autorstwa PO, przewidującą odpowiedzialność karną dla osób, które będą głosowały lub kierowały projektami niszczącymi polską wolność i demokrację. – Przestań mnie Grzegorzu Schetyno straszyć, bo ja się ciebie nie boję – stwierdziła. Jak dodała, 70 proc. Polaków źle ocenia wymiar sprawiedliwości. – Czas, kiedy było tak, jak było, się skończył – mówiła Mazurek. Rzeczniczka pytana, czy ma pewność, że prezydent podpisze ustawy reformujące sądownictwo stwierdziła, że wierzy w to głęboko. –  Skoro pan prezydent uznaje, że wymiar sprawiedliwości wymaga reformy i że obiecaliśmy reformy Polakom, to te ustawy podpisze powiedziała. Poprawki prezydenta Podkreśliła, że warunek prezydenta został spełniony i jego poprawki zostały wniesione.Mazurek odnosząc się do sprzeciwu części społeczeństwa wobec reformy sądownictwa, zaznaczyła, że protesty są wpisane w państwo demokratyczne. – Nie zabraniamy tych protestów, każdy protestować ma prawo – stwierdziła.Jednocześnie podkreśliła, że zarówno ona, jak i wyborcy PiS nie akceptują sytuacji, w której partii rządzącej odmawia się rządzenia. W ocenie Mazurek, robi to dzisiaj „totalna opozycja”. – Jesteśmy przekonani, co do tego, że prowadzimy Polskę w dobrym kierunku. Jeżeli ktoś nie zgadza się z nasza reformą, to jest ku temu czas przy wyborach, żeby oddać głos na tych, którzy zasługują na ich wsparcie – dodała.",,
Właściciel sklepów Biedronka pod lupą UOKiK. Urząd wszczął postępowanie,"Drożej w kasie niż wskazuje na to cena umieszczona przy towarze, brak informacji o cenie przy produkcie na półce – to zarzuty UOKiK wobec Jeronimo Martins Polska, właściciela sklepów Biedronka. Przeciwko spółce Urząd Ochrony Konkurencji i Konsumentów wszczął postępowanie.","UOKiK poinformował w komunikacie, że zarzuty dotyczą uwidaczniania niższych cen przy produkcie, a następnie naliczania wyższej ceny w kasie w sklepach sieci Biedronka. Ze skarg konsumentów i ustaleń Inspekcji Handlowej wynika, iż takie sytuacje nie są rzadkością w tej sieci.„Mieliśmy bardzo dużo sygnałów z całego kraju na temat nieprawidłowości przy podawaniu cen w sklepach sieci Biedronka. Zgłaszali je zarówno konsumenci, jak i wojewódzkie inspektoraty Inspekcji Handlowej” – powiedział prezes UOKiK Marek Niechciał, cytowany w komunikacie. Podkreślił, że nie może być tak, że klient widzi atrakcyjną cenę przy produkcie, a po obejrzeniu paragonu okazuje się, że zapłacił więcej. To może być nieuczciwa praktyka rynkowa - dodał.Ze skarg wynikało np., że ketchup w promocji kosztował 2,79 zł, ale kasy nabijały regularną cenę 3,49 zł; cena ręczników kuchennych na rachunku wynosiła 5,99 zł, a na półce – 4,49 zł, a kilogram pomidorów według paragonu kosztował 3,99 zł zamiast 1,85 zł obiecywanych przez wywieszkę przy stoisku. Potwierdzali to także inspektorzy podczas kontroli. Przykładowo, w ciągu dziewięciu miesięcy tego roku wykryli, że w 123 przypadkach w Biedronkach brakowało ceny, a w 25 – były różnice między kwotą widoczną na towarze lub półce, a tą zakodowaną w kasie. Drugi zarzut Urzędu Ochrony Konkurencji i Konsumentów wobec Jeronimo Martins Polska (JMP) dotyczył braku informacji o cenie na towarze lub w jego pobliżu. Tymczasem – jak wskazał cytowany w komunikacie wiceprezes UOKiK Tomasz Chróstny – cena jest jednym z głównych kryteriów, którymi konsumenci kierują się podczas zakupów, szczególnie w dyskontach.„Umożliwia porównanie produktów różnych marek i dokonanie świadomego wyboru między nimi. Cena powinna być umieszczona w widocznym miejscu, tak aby konsumenci z łatwością mogli się z nią zapoznać i nie zostali tym samym wprowadzeni w błąd” – podkreślił.Jeśli zarzuty się potwierdzą, spółce Jeronimo Martins Polska grozi kara do 10 proc. obrotu.To niejedyne postępowanie wobec właściciela Biedronki. Urząd sprawdza także, czy JMP nie stosuje nieuczciwych praktyk handlowych wobec dostawców owoców i warzyw. Natomiast w grudniu 2018 r. UOKiK wydał decyzję, w której zakwestionował procedury przyjmowania i rozpatrywania reklamacji. Regulator przypomina, że ceny powinny być umieszczone na towarze lub w jego pobliżu, np. na wywieszce na półce. Sprzedawca musi informować o nich w jednoznaczny sposób i w widocznym miejscu. Jeśli podaje je tylko ustnie albo nie podaje ich wcale, łamie prawo.Eksperci urzędu radzą, by konsumenci porównywali, ile kosztują podobne produkty. Ułatwiają to tzw. ceny jednostkowe – za kilogram, litr, 100 gramów, sztukę. Sprzedawca ma obowiązek je podawać.„Jeśli cena w kasie jest wyższa od tej na towarze lub na półce, masz prawo kupić daną rzecz taniej. Gdy różnicę zauważysz dopiero na paragonie, domagaj się zwrotu nadpłaconej kwoty” – wskazuje UOKiK. W takiej sytuacji dobrze jest mieć dowody, np. zdjęcie wywieszki na sklepowej półce i paragon.O nieprawidłowościach powinno się zawiadomić Inspekcję Handlową. „Jeśli zauważyłeś nieprawidłowości w zakresie uwidaczniania cen w sklepach sieci Biedronka, prześlij taki sygnał wraz ze zdjęciami dokumentującymi naruszenia na adres e-mail: bydgoszcz@uokik.gov.pl. Sygnały te wykorzystamy w prowadzonym przez nas postępowaniu” – czytamy w informacji.",,
Tusk ws. „polskich obozów”: Wypromowali to podłe oszczerstwo na cały świat,"„Autorzy ustawy wypromowali to podłe oszczerstwo na cały świat, skutecznie jak nikt dotąd. A więc, zgodnie z ustawą...” – napisał szef Rady Europejskiej na twiterze. W ten sposób komentując międzynarodowy spór o nowelizację ustawy o IPN.","Nowe przepisy  dotyczące IPN i przegłosowane bez poprawek w nocy przez senat m.in. penalizują przypisywanie polskiemu narodowi lub państwu polskiemu odpowiedzialność lub współodpowiedzialność za zbrodnie popełnione przez III Rzeszę Niemiecką. Nowelizacja wywołała jednak spór. Większość polityków w Knesecie opowiedziało się za uznaniem ustawy o IPN za negowanie Holokaustu. Departament Stanu USA wezwał do „przeprowadzenia ponownej analizy ustawy o IPN z punktu widzenia jej potencjalnego wpływu na zasady wolności słowa” oraz „naszej zdolności do pozostania realnymi partnerami”.Noweli broni polski rząd. Wiceszefowa rządu Beata Szydło podkreśliła, że porozumienie nie może się odbyć kosztem prawdy. Teraz głos zabrał szef Rady Europejskiej.",,
Tomasz Lis proponuje w imieniu KO stanowisko premiera. Po czym atakuje swojego kandydata,"Tomasz Lis zasugerował, że opozycja powinna zaproponować obecnemu wicepremierowi, Jarosławowi Gowinowi, stanowisko szefa rządu, „by pozbawić PiS władzy”. Kilka godzin później przyznał, że to „niepoważny pomysł” a jego niedawny kandydat na premiera „podlizuje się Kaczyńskiemu”.","Partia Porozumienie, której szefem jest Jarosław Gowin, wraz z Prawem i Sprawiedliwością oraz Solidarną Polską współtworzy rządzącą koalicję Zjednoczonej Prawicy. Porozumienie ma 12 posłów.",,
Kwaśniewski i Kalisz zapowiadają pozwy przeciwko redakcjom za opublikowanie ich rozmowy,"Były prezydent Aleksander Kwaśniewski oraz poseł Ryszard Kalisz zapowiedzieli w piątek pozwy przeciwko redakcjom „Do Rzeczy”, „Super Expressu” i „Faktu”, które opublikowały treść nagrania ich prywatnej rozmowy. Obaj uważają, że zostały naruszone ich dobra osobiste.","W opublikowanym fragmencie rozmowy nagranej w restauracji „Sowa i Przyjaciele” w 2013 r. Kalisz miał sugerować, że ówczesny szef SKW gen. Janusz Nosek (trwała wtedy procedura odwołania generała ze stanowiska) może mieć dowody na korupcję, w którą mógł być zamieszany minister obrony narodowej Tomasz Siemoniak.W wydanym w piątek oświadczeniu Kalisz napisał, że wstępuje na drogę sądową, ponieważ „totalnie” zostały naruszone jego dobra osobiste przez redakcje „Do Rzeczy”, „Super Expressu” i „Faktu”. – Gazety te opublikowały pochodzące z przestępstwa nagrania całkowicie prywatnego spotkania przyjaciół w niedzielny wieczór sprzed prawie dwóch lat – oświadczył Kalisz. Poseł powiedział, że nie zdecydował jeszcze, jakiej formy odszkodowania będzie się domagał przed sądem.– Jednocześnie jako obywatel i niezrzeszony opozycyjny poseł na Sejm RP nie mogę przyjąć nieporadności prokuratury, służb specjalnych i policji, które pozwoliły najpierw na wielomiesięczne tajne nagrywanie osób pełniących funkcje państwowe, a następnie nie są w stanie zapobiec dysfunkcjonalnej dla debaty publicznej grze przedmiotami bezpośrednio pochodzącymi z przestępstwa – dodał Kalisz w oświadczeniu. Kwaśniewski też wchodzi na drogę sądowąPóźniej w piątek PAP przekazane zostało oświadczenie Kwaśniewskiego. „W związku z publikowaniem przez redakcje »Do Rzeczy«, »Faktu« i »Super Ekspressu« nagrań pochodzących z przestępstwa oraz manipulowanie nielegalnie pozyskanym tekstem prywatnej rozmowy, które godzi w moje i mojej rodziny dobra osobiste, zdecydowałem się wystąpić na drogę sądową przeciwko tym redakcjom” – napisał b. prezydent.Media się broniąRedaktor naczelny „Super Expressu” Sławomir Jastrzębowski powiedział po zapowiedzi pozwu Kalisza, że za opublikowaniem nagrań przemawiał interes publiczny. – Nie rozmawiał pan Gienek z panem Karolem, tylko były prezydent Polski z ważnym posłem na tematy państwowe. Interes publiczny jest tutaj oczywisty i pan Kalisz nie wie, o czym mówi – stwierdził redaktor naczelny „SE”. Dodał, że „pan Ryszard Kalisz kompromituje się nieoficjalnie na taśmach, kompromituje się oficjalnie, zapowiadając pozew”.Rzecznik prasowa spółki Ringier Axel Springer Polska, wydawcy „Faktu”, Anna Marucha powiedziała z kolei, że oskarżenie Kalisza o naruszenie przez „Fakt” jego dóbr osobistych jest „całkowicie bezpodstawne”. – Pan Ryszard Kalisz jest posłem, jest czynnym politykiem, w związku z czym jego zachowania prywatne i ich moralność podlegają kontroli obywatelskiej za pośrednictwem mediów. W naszym przekonaniu czynny polityk, który w ławach sejmowych reprezentuje interesy Polaków, nie może korzystać z pełnego prawa do ochrony prywatności –  zaznaczyła Marucha. Jako pierwszy o treści nagranej rozmowy pisał w poniedziałek tygodnik „Do Rzeczy”. Rzeczniczka wydawcy gazety, spółki PMPG Polskie Media Anna Pawłowska-Pojawa podkreśliła, że podstawy pozwu zostaną przez wydawcę ocenione, gdy otrzyma jego treść. – Nie mamy w zwyczaju oceniać tego typu medialnych zapowiedzi. Podkreślamy natomiast, że praktyka i zasady korporacyjne wydawnictwa zobowiązują dziennikarzy do zachowania rzetelności i szczególnej staranności w przygotowaniu materiałów – zaznaczyła.Kalisz przeprosił Siemoniaka. „Uważam go za człowieka uczciwego” Ryszard Kalisz przeprosił za słowa dotyczące Siemoniaka. – Tomasza Siemoniaka uważam za człowieka uczciwego. Jeśli uraziłem go słowami wypowiedzianymi w prywatnym gronie, to przepraszam – powiedział. Zaznaczył, że w rozmowie z Kwaśniewskim tylko powtórzył emocjonalne słowa gen. Noska, „który był wzburzony po odwołaniu z funkcji szefa SKW”. – Nawet nie pamiętam dokładnie, co mi powiedział gen. Nosek, to była towarzyska rozmowa dwa lata temu – zaznaczył.Szef MON zapewnił, że nigdy i w żaden sposób nie był związany z żadną sprawą korupcyjną lub nieprawidłowościami. Zwrócił się do śledczych o wyjaśnienie wszelkich okoliczności wynikających z jednej z rozmów nielegalnie nagranych w stołecznej restauracji; trwa postępowanie sprawdzające prokuratury w tej sprawie. SKW w wydanym w niedzielę oświadczeniu stwierdziła, iż nigdy nie posiadała ani nie posiada jakichkolwiek materiałów wiążących obecnego ministra obrony z jakimikolwiek nieprawidłowościami lub podejrzeniami.Także gen. Nosek zaprzeczył w wywiadzie dla „Rzeczpospolitej”, by w rozmowie z Kaliszem sugerował korupcję szefa MON. Podkreślił, że nigdy nie wyrażał jakichkolwiek podejrzeń dotyczących korupcji.",,
Mobilizacja w Chemnitz. Władze obawiają się eskalacji starć,"Do Chemnitz w Saksonii, gdzie w ostatnich dniach doszło do zamieszek, ściągnięto dodatkowe siły policyjne z innych landów. Władze miasta obawiają się, że wieczorem może dojść do kolejnych starć, bo zarówno prawicowe, jak i lewicowe ugrupowania zapowiedziały demonstracje.","Do Chemnitz przyjedzie premier Saksonii Michael Kretschmer, który zamierza porozmawiać z miejscowymi władzami i mieszkańcami na temat sytuacji w mieście. Grupa obywatelska „Dla Chemnitz” zapowiedziała w związku z przyjazdem premiera dużą demonstrację.             Jednocześnie Istnieją obawy, że do miasta przyjedzie z całych Niemiec około tysiąca osób związanych ze skrajną prawicą. W centrum miasta radykałowie z grup lewicowych przygotowali kontrdemonstrację. Władze obawiają się ponownego wybuchu zamieszek.",,
„Boże Ciało” z nominacją do Oscara,„Boże Ciało” Jana Komasy otrzymało nominację do Oscara w kategorii najlepszy pełnometrażowy film międzynarodowy. O statuetkę powalczą też m.in. „Ból i blask” Pedro Almodovara i „Nędznicy” Ladja Ly.,"„Boże Ciało” Jana Komasy to opowieść o 20-letnim Danielu (Bartosz Bielenia), który podczas pobytu w zakładzie poprawczym zaczyna snuć marzenia o byciu księdzem. Warunkowo zwolniony chłopak zostaje skierowany do pracy w zakładzie stolarskim. Nowy rozdział życia postanawia rozpocząć od wizyty w miejscowym kościele, podczas której omyłkowo zostaje wzięty za księdza i zaprowadzony na plebanię. Daniel, konsekwentnie udając księdza, zaprzyjaźnia się z proboszczem (Zdzisław Wardejn). Duchowny prosi go, by pod jego nieobecność sprawował posługę kapłańską w parafii.Do filmu według scenariusza Mateusza Pacewicza zdjęcia zrealizował Piotr Sobociński Jr. W produkcji wystąpili także m.in. Eliza Rycembel, Tomasz Ziętek, Aleksandra Konieczna, Łukasz Simlat i Leszek Lichota. Muzykę skomponowali Evgueni i Sacha Galperine.Wśród nominowanych razem z polską produkcją filmów znalazły się: „Kraina miodu” Ljubomira Stefanowa i Tamary Kotewskiej, zdobywca canneńskiej Złotej Palmy „Parasite” Bonga Joon-ho, uhonorowani w Cannes Nagrodą Specjalną Jury „Nędznicy” Ladja Ly (Francja) oraz „Ból i blask” Pedro Almodovara, który przyniósł grającemu w nim główną rolę Antonio Banderasowi nagrodę w Cannes dla najlepszego aktora.Laureatów Oscarów – najbardziej prestiżowych nagród świata filmowego, przyznawanych przez Amerykańską Akademię Sztuki i Wiedzy Filmowej – poznamy 9 lutego w Los Angeles. W tym roku statuetki zostaną wręczone po raz 92.",,
„W burkach wyglądają jak skrzynki pocztowe”. Polityk obraził muzułmanki,"Boris Johnson odmówił we wtorek przeprosin za słowa dotyczące muzułmanek. W opinii byłego ministra spraw zagranicznych Wielkiej Brytanii, ubrane w burkę kobiety „wyglądają jak skrzynki pocztowe” i „przestępcy napadający na bank”. Do przeprosin wezwał polityka przewodniczący rządzącej Partii Konserwatywnej.","Informator z otoczenia Johnsona ocenił w rozmowie z agencją Association Press, że krytyka wypowiedzi była „kuriozalna”, a cała sytuacja to „atak” na poglądy b. szefa dyplomacji. Dodał, że Wielka Brytania „nie może wpaść w pułapkę zamykania debaty na poważne tematy”. – Musimy to wytykać. Jeśli nie jesteśmy w stanie występować w obronie liberalnych wartości, to po prostu oddajemy grunt ciemnogrodowi i ekstremistom – dodał rozmówca agencji. Kontrowersje dotyczą poniedziałkowego felietonu Johnsona dla dziennika „The Telegraph”. B. minister komentował w nim decyzję Danii o wprowadzeniu zakazu noszenia burki. Napisał, że noszenie burki jest „absolutnie kuriozalne”, a robiące to kobiety „chodzą, wyglądając jak skrzynki pocztowe” albo „przestępcy napadający na bank”. Jak dodał, uważa, że byłoby usprawiedliwione, gdyby zażądał od kobiety noszącej burkę zdjęcia zasłony podczas wizyty na swoim dyżurze poselskim. Podobna praktyka – jego zdaniem – powinna obowiązywać np. w szkołach i uniwersytetach. Jednocześnie jednak były burmistrz Londynu sprzeciwił się pełnemu zakazowi noszenia burki w Wielkiej Brytanii, oceniając, że „istnieje ryzyko, iż ludzie uznają się za męczenników i doprowadzi to do ogólnej rozprawy z symbolami religijnymi, a w efekcie jedynie problem by się pogorszył”. We wtorek po południu obecny przewodniczący Partii Konserwatywnej Brandon Lewis (odpowiednik polskiego sekretarza generalnego partii; stanowisko odrębne od lidera ugrupowania) napisał na Twitterze, że zwrócił się do Johnsona z prośbą o to, aby ten przeprosił za swoje komentarze. Jego reakcja była najpoważniejszym głosem krytyki z wewnątrz partii rządzącej.",,
Bank Francji obniża szacunek wzrostu gospodarczego po protestach „żółtych kamizelek”,"Bank Francji obniżył prognozę wzrostu gospodarczego w IV kwartale z 0,4 do 0,2 procent PKB. Francuski bank centralny jako przyczynę podał między innymi toczące się w listopadzie i grudniu dotkliwe protesty tak zwanych żółtych kamizelek.","Jak podaje instytucja, w wyniku niepokojów społecznych na ulicach ucierpiał rynek usług – między innymi restauracje, warsztaty samochodowe i transport publiczny. Wcześniej minister finansów Bruno Le Maire mówił, że protesty były „katastrofalne” dla francuskiej gospodarki. Jak podkreślał, ucierpiało wielu drobnych przedsiębiorców, których sklepy niszczono i plądrowano w trakcie protestów. W prognozach na ten rok Bank Francji szacował, że przez cały 2018 rok gospodarka będzie się rozwijała w tempie 1,7 procent PKB. Teraz to prawie niemożliwe – w pierwszym i drugim kwartale było to 0,2 procent, a w trzecim – 0,4 procent.Protesty „żółtych kamizelek” odbywały się cyklicznie przez 4 ostatnie weekendy. Podczas protestów w ostatnią sobotę w Paryżu podpalano samochody, budowano barykady na ulicach i wybijano szyby. Zamknięta była Wieża Eiffla i główne muzea, a także wiele stacji metra.",,
MON będzie kupować na targach zbrojeniowych w Kielcach,Targi zbrojeniowe w Kielcach to projekcja możliwości polskiego przemysłu zbrojeniowego; podczas imprezy zostaną podpisane umowy na dostawę produktów dla polskiego wojska oraz porozumienia między Polską i USA – powiedział minister obrony Mariusz Błaszczak.,"– Targi Międzynarodowego Salonu Przemysłu Obronnego są bardzo istotnym przedsięwzięciem, to projekcja możliwości polskiego przemysłu zbrojeniowego – podkreślił minister obrony. – Podczas targów będę brał udział w podpisaniu umów z polskim przemysłem zbrojeniowym. Będą to umowy na produkty z Huty Stalowa Wola, PIT Radwaru, PCO; produkty należące do najnowocześniejszych w swoich kategoriach – dodał szef MON.– Wystawę narodowa przygotowują w tym roku Stany Zjednoczone, mamy przygotowane dwa projekty między Polską a Stanami Zjednoczonymi, które także zostaną podpisane podczas kieleckich targów – zaznaczył Błaszczak. Tegoroczny MSPO rozpoczyna się we wtorek i potrwa do piątku. Udział w targach potwierdziło ponad 600 firm, a ponad połowa z nich to wystawcy zagraniczni z 31 państw. MSPO odwiedzą przedstawiciele resortów obrony i sił zbrojnych z całego świata; udział zapowiedzieli reprezentanci blisko 40 państw. Gościem targów będzie także ambasador USA w Polsce Georgette Mosbacher. Na stoiskach polskich i światowych liderów branży obronnej będzie można zobaczyć m. in. śmigłowce, sprzęt pancerny i rakietowy, uzbrojenie oraz sprzęt lotniczy i obrony powietrznej, a także systemy morskie. Swoje produkty pokażą także wytwórcy sprzętu łączności, elektronikę i optoelektronikę. Oprócz sprzętu wojskowego zostanie pokazana propozycja dla innych służb mundurowych, w tym policji. Wystawie będą towarzyszyć konferencje, seminaria i spotkania branżowe. Krajem wiodącym tegorocznych targów będą Stany Zjednoczone, które przygotowały wstawę narodową z udziałem 65 firm. Gościem honorowym wystawy będzie amerykański astronauta, uczestnik misji Apollo 15, płk USAF Alfred Merrill Worden. Koncern Lockheed Martin zaprezentuje m. in. myśliwiec F-35, którego makieta w skali 1:1 zostanie po raz pierwszy wystawiona w Polsce. W planie jest przelot amerykańskich statków powietrznych, w tym myśliwców F-15, samolotu morskiego Boeing P-8 Poseidon i latającej cysterny KC-135. Jubileusz 20-lecia będzie obchodziła Wystawa Sił Zbrojnych, a w sobotę, w dniu otwartym uzbrojenie i sprzęt polskiego wojska będzie można obejrzeć bezpłatnie. Honorowy patronat nad MSPO objął prezydent Andrzej Duda.",,
Pomnik z wizerunkiem dziecka nabitego na widły. Deputowani Ukrainy: To element wojny hybrydowej,"Deputowani Rady Najwyższej (parlamentu) Ukrainy wyrazili w piątek oburzenie w związku z planami umieszczenia w Toruniu pomnika ofiar zbrodni wołyńskiej. Projekt nazwali prowokacją, która uderza w porozumienie ukraińsko-polskie. Monument współtworzą przedstawienia dziecięcych głów wbitych na sztachety płotu oraz dziecko nabite na widły, które mogą kojarzyć się z herbem Ukrainy, tryzubem.","Oświadczenie w tej sprawie opublikowali współprzewodniczący grupy ds. współpracy parlamentarnej z Polską Oksana Jurynec i Mykoła Kniażycki.  „Oceniamy tę inicjatywę, jako świadomą prowokację polityczną, której celem jest poniżenie godności narodu ukraińskiego, pogłębienie rozbratu (między narodami – PAP) oraz zniszczenie pozytywnych rezultatów pojednania między naszymi narodami, do którego nawoływał papież Jan Paweł II” – napisali. Deputowani przypomnieli, że pomnik, który ma stanąć w Parku Pamięci Narodowej w Toruniu, pierwotnie miał być umieszczony w Jeleniej Górze. Władze tego miasta nie zgodziły się jednak na to z powodu – jak piszą deputowani – jego skandalicznej formy. „Bez sukcesu zakończyły się także dążenia organizacji antyukraińskich do ustawienia pomnika w innych polskich miastach” – czytamy w oświadczeniu. Deputowani ukraińskiego parlamentu uważają, że pomnik, który chce umieścić w Toruniu ojciec Tadeusz Rydzyk, przeniesie Polaków i Ukraińców w „orwellowski świat odwróconych pojęć”, w którym „pod instytutem imienia Jana Pawła II rozpala się konflikty na tle narodowościowym”. „Dla nas oczywiste jest, że takie inicjatywy są elementem wojny hybrydowej przeciwko Ukrainie i całemu narodowi ukraińskiemu, którą od lat prowadzą w Polsce siły antyukraińskie i rosyjska piąta kolumna” – czytamy. Jurynec i Kniażycki zwrócili się także do nuncjuszy apostolskich na Ukrainie i w Polsce z prośbą, by przeciwstawili się projektowi skandalicznego – jak piszą – pomnika w Toruniu.  Głowy dzieci wbite na sztachety płotu Projekt pomnika zbrodni wołyńskiej, który ma stanąć w Toruniu, przedstawia m.in. dziecięce głowy wbite na sztachety płotu oraz dziecko nabite na widły, które mogą kojarzyć się z herbem Ukrainy, tryzubem. Masowa akcja przeciwko ludności polskiej, określana mianem rzezi wołyńskiej i przeprowadzona przez Ukraińską Powstańczą Armię (UPA) na Wołyniu, rozpoczęła się 11 lipca 1943 r. Tego dnia, nazwanego później Krwawą Niedzielą, zaatakowano ludność blisko stu polskich miejscowości. Historycy oceniają, że podczas rzezi wołyńskiej zginęło od 30 do 60 tys. Polaków. Strona ukraińska ocenia swoje straty na 10-12, a nawet 20 tys. ofiar, przy czym część ofiar zginęła z rąk UPA za pomoc udzielaną Polakom lub odmowę przyłączenia się do sprawców rzezi.",,
Farage domaga się bezumownego wyjścia z UE,"Były lider eurosceptycznej Partii Niepodległości Zjednoczonego Królestwa (UKIP) Nigel Farage skrytykował w piątek brytyjski rząd, oceniając dwuletnie negocjacje ws. wyjścia z UE za „jeden z najsmutniejszych, najgorszych epizodów w historii naszego narodu”.","Farage, który pozostaje europosłem z ramienia UKIP, jest jednym z najostrzejszych krytyków premier Theresy May domagając się zerwania dalszych negocjacji z Unią Europejską i bezumownego opuszczenia Wspólnoty, co wiązałoby się m.in. z odmową wypłaty zobowiązań finansowych Wielkiej Brytanii w ramach unijnego budżetu.Zwracając się do demonstrantów, którzy zebrali się w piątek przed parlamentem na wiecu poparcia dla brexitu, polityk ocenił, że piątkowa porażka rządowego projektu umowy wyjścia z Unii Europejskiej powinna być „końcem drogi” dla premier Theresy May i okazją do opuszczenia Wspólnoty bez porozumienia.Jak argumentował, w efekcie działań polityków głównego nurtu „nie tylko to, co miało być dniem świętowania zostanie zapamiętane przez historię jako dzień zdrady, ale też w ogóle to, co się wydarzyło w ciągu ostatnich dwóch lat jest jednym z najsmutniejszych i najgorszych epizodów w historii naszego narodu”. „Obiecałem wywołać trzęsienie ziemi w brytyjskiej polityce; tym razem spróbuję doprowadzić do rewolucji”Wcześniej na łamach dziennika „Daily Telegraph” Farage zaatakował rządzącą Partię Konserwatywną, zastanawiając się, „czy będzie w stanie znaleźć odpowiedniego lidera, czy już jest tylko establishmentową partią, która współpracuje z dużymi korporacjami o globalistycznych poglądach”. „Przed (referendum) obiecałem wywołać trzęsienie ziemi w brytyjskiej polityce; tym razem spróbuję doprowadzić do rewolucji” – zapowiedział, zastrzegając jednak, że będzie ona „demokratyczna i pokojowa”. „Nie mam pojęcia, czy mi się uda, ale dam z siebie wszystko” – zapewnił.W grudniu ub.r. polityk opuścił swoją dawną partię – UKIP – po tym, jak pod przywództwem nowego lidera Gerarda Battena i jego skazywanego w przeszłości na karę pozbawienia wolności doradcy Stephena Yaxleya-Lennona (znanego pod wywodzącym się ze środowiska piłkarskich chuliganów pseudonimem Tommy Robinson) ugrupowanie skręciło w stronę radykalnej prawicy, szczególnie skupiając się na krytykowaniu społeczności brytyjskich muzułmanów.Demonstracje przed brytyjskim parlamentemW piątek obie grupy – zwolennicy Farage'a oraz sympatycy UKIP przemieszani z brytyjskim ruchem żółtych kamizelek i grupami chuliganów piłkarskich – brały udział w osobnych, wielotysięcznych demonstracjach na placu przed brytyjskim parlamentem.Londyńska policja metropolitalna poinformowała wieczorem, że w aresztowano pięć osób, z czego dwie za pobicia, a jedną za atak na policjanta.Wcześniej brytyjska Izba Gmin odrzuciła rządowy projekt umowy wystąpienia z UE, kierując kraj w stronę bezumownego brexitu lub wielomiesięcznego przedłużenia procesu wyjścia ze Wspólnoty i udziału w majowych wyborach do Parlamentu Europejskiego.Zgodnie z konkluzjami ubiegłotygodniowej Rady Europejskiej brytyjski rząd będzie musiał podjąć decyzję w tej sprawie do 12 kwietnia.W głosowaniu w piątek, który pierwotnie miał być dniem wyjścia Wielkiej Brytanii z UE, za umową opowiedziało się 286 posłów, a przeciwko było 344 (porażka rządu różnicą 58 głosów).",,
Sebastian Kaleta wiceministrem sprawiedliwości i szefem Komisji Weryfikacyjnej,"Sebastian Kaleta został nowym wiceministrem sprawiedliwości i przewodniczącym Komisji Weryfikacyjnej – poinformował resort na Twitterze. Kaleta zastąpi Patryka Jakiego, który został wybrany do Parlamentu Europejskiego.",Zgodnie z ustawą szefem komisji badającej nieprawidłowości przy reprywatyzacji stołecznych nieruchomości może zostać sekretarz stanu w Ministerstwie Sprawiedliwości bądź Ministerstwie Spraw Wewnętrznych i Administracji.  Sebastian Kaleta zasiada w Komisji Weryfikacyjnej od 25 maja 2017 r. Dotychczas był jej wiceprzewodniczącym. Wcześniej pracował m. in. jako rzecznik prasowy ministra sprawiedliwości. W zeszłorocznych wyborach samorządowych został wybrany na radnego miasta stołecznego Warszawy. – Na wniosek ministra Zbigniewa Ziobry premier Mateusz Morawiecki powołał Sebastiana Kaletę na funkcję sekretarza stanu w Ministerstwie Sprawiedliwości i na przewodniczącego Komisji Weryfikacyjnej – czytamy na oficjalnym koncie resortu sprawiedliwości.,,
Piebiak o materiale z „urodzin Hitlera”: Możliwe wprowadzanie opinii publicznej w błąd,"– Jeżeli to prawda, że materiał „Superwizjera” TVN z „urodzin Hitlera” został zamówiony za pieniądze, to jest to ohydne wprowadzanie opinii publicznej w błąd – powiedział wiceminister sprawiedliwości Łukasz Piebiak. Ocenił, że jest to coś, co szkodzi Polsce.","W czwartek portal wPolityce.pl napisał o kulisach śledztwa związanego z wyemitowanym w styczniu przez „Superwizjer” TVN materiałem ukazującym „obchody urodzin Adolfa Hitlera”. Z zeznań organizatora „urodzin” Mateusza S., do których dotarł portal, wynika, że cała impreza została zamówiona przez tajemniczych mężczyzn i była maskaradą, za którą zapłacono jej organizatorowi 20 tys. zł. Zleceniodawcy mieli mieć jednak jeden warunek, by na „urodziny” zaprosić Annę Sokołowską – według portalu to w rzeczywistości dziennikarka „Superwizjera” i współautorka reportażu Anna Sobolewska. Do sprawy odniósł się w piątek w rozmowie z telewizją wPolsce.pl wiceminister sprawiedliwości Łukasz Piebiak. – Nie przesądzając, bo postępowanie trwa, prokuratorzy pracują, ale rzeczywiście jakoś to przypomina inne przypadki tej stacji telewizyjnej z przeszłości; typu wychodzenie podczas mszy z kościoła św. Anny, gdzie przypadkiem z tragarzami przechodzili reporterzy TVN i nakręcili materiał – stwierdził Piebiak. – Jeżeli jest to prawda, to jest to ohydne wprowadzanie opinii publicznej w błąd – ocenił wiceminister. Po publikacji materiału „Superwizjera” prokurator generalny Zbigniew Ziobro polecił prokuratorowi regionalnemu w Katowicach wszczęcie śledztwa tej sprawie. Wszczęła je Prokuratura Okręgowa w Gliwicach. W kontekście publikacji wPolityce.pl prokurator generalny Zbigniew Ziobro potwierdził w czwartek na konferencji prasowej, że jednym z badanych wątków śledztwa ws. „urodzin Hitlera” jest sprokurowanie tego zdarzenia za pieniądze. Także rzecznik prasowy ministra koordynatora służb specjalnych Stanisław Żaryn powiedział, że wstępna weryfikacja uprawdopodobniła wersję o przekazaniu pieniędzy podejrzanemu Mateuszowi S., którego ABW zatrzymała po emisji reportażu „Superwizjera” TVN w styczniu. W czwartek w Sejmie do doniesień portalu odniosła się także rzeczniczka PiS Beata Mazurek, mówiąc, że „w tle pojawia się pytanie o intencje tego programu, który został wyemitowany przez TVN”. – Chciałabym publicznie zapytać, czy TVN zapłacił za zorganizowanie tego materiału, czy ludzie nagłośniający ten temat, manipulując przy nim przy okazji, byli świadomi szkód, jakie wyrządzali Polsce i Polakom; kto podejmował decyzję o emisji tego programu. A przede wszystkim dlaczego ten program został wyemitowany po siedmiu miesiącach, kiedy mieliśmy kryzys w relacjach polsko-izraelskich i jakie jest stanowisko dziś TVN-u, kiedy na jaw wychodzą te szokujące fakty – pytała Mazurek. W piątek w tej sprawie wypowiedziała się Krajowa Rada Radiofonii i Telewizji. – W związku z publikacją 8.11.2018 r. na portalu wPolityce.pl artykułu „Znamy kulisy śledztwa w sprawie »urodzin Hitlera«. W tle tajemniczy zleceniodawcy, duże pieniądze i dziennikarka TVN” - członkowie KRRiT zwrócili się do prokuratury Okręgowej w Gliwicach z wnioskiem o przedstawienie informacji dotyczącej ustaleń Prokuratury w sprawie udziału nadawcy audycji (Spółki TVN SA) w wydarzeniach będących przedmiotem śledztwa – poinformowano na stronie internetowej KRRiT. Redakcja „Superwizjera” TVN wydała w czwartek oświadczenie, w którym kategorycznie zaprzecza, aby jakikolwiek członek ekipy TVN biorącej udział w realizacji reportażu „Polscy neonaziści” przekazał jakiekolwiek pieniądze Mateuszowi S. ps. Sitas lub komukolwiek, kto brał udział w organizacji urodzin Adolfa Hitlera w lesie w okolicy Wodzisławia Śląskiego. – Powielanie takich informacji narusza dobra osobiste autorów reportażu oraz stacji TVN. W związku z tym rozważamy podjęcie kroków prawnych – podkreśliła redakcja.",,
Papież apeluje o poprawę warunków w więzieniach,"Papież Franciszek zaapelował do władz krajów o poprawę warunków w więzieniach i o rozważenie możliwości aktu łaski wobec tych więźniów, którzy spełniają wymagane warunki. Apel wystosował po mszy, którą odprawił rano w Watykanie dla tysiąca więźniów.","Zwracając się do wiernych zgromadzonych na modlitwie Anioł Pański papież oświadczył: – Z okazji dzisiejszego Jubileuszu Więźniów chciałbym wystosować apel na rzecz poprawy warunków życia w więzieniach, tak aby w pełni szanowana była godność osadzonych.– Pragnę ponadto podkreślić znaczenie refleksji nad potrzebą wymiaru sprawiedliwości w sprawach karnych, który nie polegałby wyłącznie na karaniu, lecz byłby otwarty na nadzieję i na perspektywę ponownego włączenia winnego do społeczeństwa – powiedział papież.",,
Brudziński: W PiS nie ma świętych krów,"– W pierwszej kolejności szanujemy tych, którym zawdzięczamy mandaty. Jeśli czasami zostaje przekroczona granica zaufania, Jarosław Kaczyński mówi: przeproś. Czasami: podaj się do dymisji. W Prawie i Sprawiedliwości nie ma świętych krów – powiedział europoseł PiS Joachim Brudziński w TVP Info. Polityk odnosił się do sprawy marszałka Sejmu Marka Kuchcińskiego, który dziś ogłosił, że poda się do dymisji.","Jak mówił Brudziński, w wypowiedziach polityków opozycji da się zauważyć stosowanie podwójnych standardów wobec obozu rządzącego i ich samych. – Prosimy, by zastosować pewną miarę. Czy kiedykolwiek zdarzyło się, by w przypadku np. byłego marszałka Sejmu Bronisława Komorowskiego, kiedy leciał helikopterem do Budy Ruskiej, gdzie ma swój dom letniskowy, by była taka reakcja opinii publicznej? Nie, nie zdarzyło się. Czy ktoś zapytał,  czy Donald Tusk zapłacił za swojego przyszłego zięcia, którego wziął na pokład samolotu? Te pytania czasami ze strony niektórych padały, trzeba to uczciwie przyznać, ale reakcji społecznej ani oczekiwania, jakie zostało zastosowane wobec marszałka Kuchcińskiego, nie było – powiedział Brudziński. Zadeklarował, że politycy PiS realizują program. – Program, którego nasi oponenci – jak mówił – ci faryzeusze w ornatach (...) nie mają. I dla nich jedyną szansą na to, by odwrócić uwagę opinii publicznej, również w okresie wakacyjnym, jest wywoływanie tego typu burz – ocenił. Jak stwierdził Brudziński, „Jarosław Kaczyński po raz kolejny postawił jasno sprawę: Do polityki nie idzie się ani dla pieniędzy, ani dla przywilejów płynących z piastowanych stanowisk”. Jak podkreślił, rząd opracuje nowe przepisy regulujące sprawę lotów specjalnych. – Dziś jest czas, by zrobić porządek, jeśli chodzi o loty najważniejszych osób w państwie. I zrobimy ten porządek. (…) Służby muszą mieć jasno powiedziane, że żaden polityk, nawet najważniejszy, nie może traktować przepisów wybiórczo.  Nawet szeregowy, podoficer, chorąży ma prawo powiedzieć marszałkowi, premierowi, nawet prezydentowi: Tego zrobić nie mogę, bo jest to wbrew obowiązującym przepisom. Takie przepisy wprowadzimy – zadeklarował. Zdaniem europosła, Kuchciński jest politykiem bardzo zasłużonym dla swojego regionu. – Nie było polityka, który zrobiłby tyle dla swojej małej ojczyzny, dla Ziemi Przemyskiej, dla Podkarpacia, dla współpracy transgranicznej. (...) Jet atakowany, że latał helikopterami wzdłuż granicy. Nie dodaje się, że latał tam z ambasadorem USA, z przewodniczącym Bundestagu, z innymi politykami z UE, by pokazać im wschodnią granicę Unii – mówił. – W pierwszej kolejności szanujemy tych, którym zawdzięczamy mandaty. Jeśli czasami zostaje przekroczona granica zaufania, Jarosław Kaczyński mówi: przeproś, czasami podaj się do dymisji. W Prawie i Sprawiedliwości nie ma świętych krów – podsumował Brudziński.",,
Wykoleił się wagon z odpadami nuklearnymi,"Wagon z odpadami nuklearnymi wykoleił się w poniedziałek w pobliżu Paryża – poinformował zastępca mera miasta Drancy, w którym doszło do wypadku. Nie doszło do wycieku materiału radioaktywnego","Przez stację kolejową w Drancy, położoną w odległości 3 km na północny wschód od francuskiej stolicy, co roku przejeżdża około 4 tys. wagonów zodpadami radioaktywnymi lub chemicznymi, Jak powiedział mer Jean-Christophe Lagarde, wykolejenie się wagonu jest sprawą, której nie można tolerować.Po wypadku francuska partiaEuropa Ekologia – Zieloni (EELV)  wezwała do zaprzestania transportu odpadów radioaktywnych przez gęsto zaludnione tereny zurbanizowane i ruchliwe stacje kolejowe. – Najmniejszy wypadek może przynieść katastrofalne skutki – ostrzegła EELV w oświadczeniu, dodając, że transport taki naraża ludność na niepotrzebne niebezpieczeństwo. Prasa francuska przypomina, że dwa tygodnie temu wykoleił się pociąg zsubstancjami chemicznymi. Od miesięcy o zakaz transportu niebezpiecznych materiałów przez dworzec wDrancy walczą również pobliskie miejscowości Blanc-Mesnil i Le Bourget.",,
NASA pracuje nad samolotem na prąd z kriogenicznego paliwa wodorowego,NASA włącza się w opracowanie ekologicznych środków transportu. Współpracujący z agencją naukowcy z Uniwersytetu w Illinois pracują nad elektrycznym samolotem zasilanym przez kriogeniczne paliwo wodorowe.,"W ostatnich trzech latach NASA przeznaczyła na projekt 6 mln dolarów. Uczelnia ocenia, że jeżeli technologię, nad którą trwają pracuje, uda się wcielić w życie, zrewolucjonizuje ona przemysł lotniczy.Prace nad paliwem wodorowym nabierają tempa. Kilkanaście miesięcy temu Niemcy zaprezentowali pociąg napędzany nim, który będzie mógł pokona nawet 800 km z prędkością maksymalną 140 km/godz.W przypadku samolotów problemem wciąż jest jednak zapewnienie odpowiednio dużej energii pochodzącej z wystarczająco lekkiej kriogenicznej instalacji wodorowej. Takiej technologii jeszcze nie ma i badania nad nią finansuje NASA.– Postęp w pracach nad napędem elektrycznym sprawił, że powstanie komercyjnych odrzutowców o krótkim zasięgu jest coraz bliższe, ale napędzanie dużych samolotów kriogenicznym paliwem wodorowym wciąż pozostaje „świętym Graalem” ze względu na niewystarczającą wydajność takiego napędu – przyznaje inż. Kiruba Haran.",,
Powstaną nowe odcinki kultowej rosyjskiej kreskówki,"Rosyjskie studio animacji filmowej Sojuzmultfilm rozpoczęło produkcję nowych odcinków kreskówki „Wilk i Zając”, w związku z 50. rocznicą wyprodukowania tego ulubionego filmu animowanego Rosjan. Pierwsze odcinki pokazane będą przed latem przyszłego roku.","– W związku z 50-leciem naszych bohaterów Sojuzmultfilm rozpoczyna prace nad nowym cyklem filmów animowanych o Wilku i Zającu - poinformowała na forum kulturalnym w Petersburgu szefowa studia Juliana Słaszczewa. Jak dodała, łącznie ma powstać 26 odcinków. Zapowiedź kontynuacji „Wilka i Zająca” skomentowała już wicepremier Rosji Olga Gołodiec, która powiedziała, że będzie to prezent dla najmłodszego pokolenia Rosjan. Rządowa „Rossijskaja Gazieta” nazwała deklarację Słaszczewej największą sensacją pierwszego dnia obrad forum w Petersburgu. Zgodnie z danymi ogłoszonymi na tym forum, rosyjski rynek animacji rozwija się - jego wartość wzrosła od 2011 r. ponad trzykrotnie, do 7,4 mld rubli (ok. 115 mln dolarów).",,
UE zatwierdziła ratyfikację umowy stowarzyszeniowej z Ukrainą,"Europejskie rządy zatwierdziły ratyfikację umowy stowarzyszeniowej Unii z Ukrainą. Decyzję podjęli ministrowie finansów 28 krajów na spotkaniu w Brukseli. Porozumienie jest traktowane jako pierwszy krok na drodze do członkostwa we Wspólnocie, ale nie gwarantuje automatycznej integracji.","Cały proces był wstrzymany od ubiegłego roku, kiedy w kwietniowym referendum Holendrzy wypowiedzieli się przeciwko ratyfikacji umowy. W odpowiedzi na zarzuty wyrażane przez populistów w Holandii, unijni przywódcy na grudniowym szczycie przyjęli specjalną deklarację. Napisano w niej, że umowa nie oznacza automatycznego członkostwa Ukrainy w UE, nie wiąże się ze wsparciem wojskowym dla tego kraju i nie przewiduje dodatkowego finansowego wsparcia z europejskiego budżetu. Część handlowa umowy obowiązuje od stycznia ubiegłego roku. Unijne kraje zdecydowały, że nie będą czekać na zakończenie procesu ratyfikacji całej umowy i wcześniej zaoferują władzom w Kijowie korzyści ekonomiczne wynikające z porozumienia.",,
Rosja zatrzymała japońskich rybaków. Jest decyzja sądu,"Rosja uwolniła załogi pięciu japońskich kutrów rybackich, zatrzymanych 17 grudnia w pobliżu czterech spornych wysepek, należących do archipelagu Kuryli. Zwolnienie nastąpiło po tym, jak rosyjski sąd nakazał rybakom zapłacić grzywnę za naruszenie przepisów, dotyczących wielkości połowów – poinformowała agencja Kyodo.","Do zatrzymania japońskich kutrów doszło w pobliżu czterech wysepek należących do archipelagu Kuryli, zajętych przez Rosję podczas II wojny światowej, które Japonia uważa za swoje terytorium. Według japońskich mediów kutry łowiły ośmiornice, kiedy zostały zatrzymane przez jednostki rosyjskie pod zarzutem pogwałcenia umów połowowych.MSZ Japonii wskazało, że nie doszło do naruszenia tych umów i zażądało zwolnienia rybaków z powodów humanitarnych.Japonia domaga się zwrotu czterech wysp położonych na północ od Hokkaido, które nazywa Terytoriami Północnymi. W Rosji są znane jako Południowe Kuryle i zostały zajęte przez ówczesny ZSRR w końcowych dniach II Wojny Światowej.Spór wokół wysp uniemożliwił Moskwie i Tokio podpisanie formalnego układu pokojowego.",,
„Prezydent Duda jest skuteczny w polityce międzynarodowej”,Polska jest jednym z liderów NATO w sensie politycznym i w sensie współdziałania – powiedział portalowi wpolityce.pl wiceszef Kancelarii Prezydenta Paweł Mucha.,"Wiceszef Kancelarii Prezydenta został poproszony m.in. o podsumowanie szczytu NATO w Londynie. „Bardzo mocno zaangażowany w przygotowanie szczytu był pan prezydent Andrzej Duda. Mógł więc bez żadnej przesady powiedzieć, że szczyt w Londynie był wielkim sukcesem Polski” – ocenił Mucha. Dopytywany dlaczego, wyjaśnił, że chodzi o kwestie związane z kolektywnymi planami obrony Polski i krajów bałtyckich. „Zostały one przyjęte zgodnie, wbrew wcześniejszym spekulacjom i komentarzom politycznym. Szczyt w Londynie to pokaz jedności NATO. Przywódcy bardzo wyraźnie podkreślali kwestię art. 5 traktatu waszyngtońskiego, czyli zasady jeden za wszystkich, wszyscy za jednego” – przypomniał. Padło tez pytanie o rozmowę prezydenta Dudy, który przekonywał prezydenta Turcji Recepa Erdogana podczas rozmowy telefonicznej przed szczytem i w trakcie spotkania w Londynie do poparcia rozwiązań związanych ze zwiększeniem sił szybkiego reagowania NATO, co udało się osiągnąć. „Świadczy to o dużej aktywności Polski na forum międzynarodowym. Prezydent Andrzej Duda jest skuteczny w polityce międzynarodowej, w tych najważniejszych obszarach dotyczących bezpieczeństwa Polaków” – wskazał Mucha. Zauważył przy tym, że „wbrew temu, co zapowiadano, szczyt w Londynie okazał się sukcesem i podkreślił jedność państw członkowskich”. „Nasz kraj ma znaczący udział w inicjatywie gotowości. Bierzemy udział we wszystkich elementach inicjatywy 4 x 30. Polska jest jednym z liderów NATO w sensie politycznym i w sensie współdziałania” – podkreślił.",,
Stoch wywalczył miejsce na podium. Żyła zaliczył groźny upadek,"Daniel-Andre Tande wygrał pierwszy indywidualny konkurs w sezonie 2019/2020 na obiekcie im. Adama Małysza w Wiśle-Malince. Drugi był Anze Lanisek, na trzeciej pozycji zawody ukończył Kamil Stoch. W pierwszej serii poważny upadek miał Piotr Żyła, który uderzył głową o zeskok.","Kamil Stoch w pierwszej serii miał 118 m, a w drugiej 126,5 m i uzyskał notę 224,2 pkt.Zwyciężył Norweg Danie Andre Tande – 241,4 pkt. (127 i 129 m), a drugi był Słoweniec Anze Lanisek – 225,6 pkt. (126 i 126 m). Dawid Kubacki zajął 7., a Maciej Kot 25. miejsce.O pechu może mówić Piotr Żyła, który w pierwszej serii konkursu w Wiśle zaliczył bolesny upadek. W studiu telewizyjnym Adam Małysz powiedział, że Żyła na moment nawet stracił przytomność. Na twarzy Żyły była widoczna krew. Sam zawodnik nie pozwolił się zabrać do szpitala i był opatrywany w karetce pod skocznią.",,
Prezydent Turcji: Relacje z USA nie powinny zależeć od sporu o S-400,"Prezydent Turcji Recep Tayyip Erdogan oświadczył, że wierzy, iż prezydent USA Donald Trump nie pozwoli, żeby relacje między ich krajami były zależne od sporu dotyczącego kupna przez Ankarę rosyjskich systemów rakietowych S-400. Przekonywał, że systemy te nie zaszkodzą amerykańskim myśliwcom F-35, które chce kupić Ankara.","Podczas spotkania z dyplomatami prezydent powiedział też, że „Turcja zapłaci większą cenę w przyszłości, jeżeli nie zareaguje na to, co się dzieje w Syrii teraz”. Był to komentarz do jego sobotniej zapowiedzi przeprowadzenia operacji wojskowej na północy sąsiedniego kraju, na obszarach kontrolowanych przez kurdyjską milicję Ludowe Jednostki Samoobrony (YPG). Turcja zaczęła odbierać dostawy komponentów rosyjskiego systemu 12 lipca. Erdogan zapowiadał, że sprzęt wejdzie do służby w przyszłym roku. Jednocześnie turecka armia prowadzi negocjacje z amerykańskim rządem na temat dostaw systemu Patriot, który Waszyngton zaproponował Ankarze jako alternatywę dla S-400. Biały Dom oznajmił w lipcu, że Turcja nie może kupić amerykańskich myśliwców F-35, jeśli wybrała rosyjski system S-400. MSZ w Ankarze oświadczyło w reakcji, że decyzja ta jest bezzasadna i błędna, i może negatywnie wpłynąć na dwustronne relacje obu krajów.Będąca członkiem NATO Turcja wytwarza 937 części dla F-35, w tym 400 takich, których jest wyłącznym producentem. Według Pentagonu wykluczenie Turcji z łańcucha dostaw dla F-35 będzie kosztowało od 500 do 600 mln dolarów.",,
„Ułaskawienie Tymoszenko? Nie teraz”,"Nie będzie na razie ułaskawienia Julii Tymoszenko? Prezydencka komisja ds. ułaskawień, która obraduje w Kijowie, nie zajmie się sprawą ułaskawienia skazanej na siedem lat więzienia byłej premier Ukrainy – oświadczył jej obrońca, Serhij Własenko.","Informację tę potwierdził członek komisji, deputowany rządzącej Partii Regionów Serhij Hrynewecki. Wyjaśnił, że o ile jeszcze w kwietniu komisja odmownie rozpatrzyła wniosek o ułaskawienie Tymoszenko, to obecnie w ogóle nie będzie powracała do tego tematu.– Uwzględniając wagę popełnionego przestępstwa i fakt, że Julia Tymoszenkoodbyła nieznaczną część wyroku, komisja nie znalazła (w kwietniu) podstaw dlawniesienia propozycji jej ułaskawienia. W związku z tym komisja nie będzieponownie rozpatrywała kwestii ułaskawienia Tymoszenko. Nie ma do tegopodstaw – powiedział Hrynewecki.O ułaskawienie Tymoszenko prosili niedawno prezydenta Wiktora Janukowycza m.in. wysłannicy Parlamentu Europejskiego na Ukrainę, Aleksander Kwaśniewskii Pat Cox; wcześniej uczynili to przedstawiciele ukraińskich kościołów, grupadeputowanych Rady Najwyższej, oraz środowiska intelektualne. Podpiszą umowę z UE?Od rozstrzygnięcia sprawy Tymoszenko zależy planowane na koniec listopadapodpisanie umowy stowarzyszeniowej Ukraina-UE. Bruksela ostrzega, że jeśli była premier nie opuści więzienia, do podpisania dokumentu nie dojdzie. Wocenie UE Tymoszenko jest ofiarą wybiórczego stosowania prawa przez władzeUkrainy wobec przeciwników politycznych.Kwaśniewski i Cox, którzy działają na rzecz uwolnienia Tymoszenko proponująukraińskim władzom, by zastosowały wobec niej tzw. częściowe ułaskawienie.Pozwoliłoby to jej opuścić więzienie i wyjechać na leczenie zagranicę, jednak nadal miałaby ona m.in. zakaz zajmowania stanowiskpaństwowych.Janukowycz nie ustosunkował się dotąd publicznie do stanowiska misjiKwaśniewski-Cox, jednak w ubiegłym tygodniu oświadczył, że jeśli wparlamencie zostanie uchwalona ustawa, umożliwiająca Tymoszenko leczenie zagranicą, to on ją podpisze. Opozycja uznała, że prezydent próbuje w tensposób zrzucić odpowiedzialność za uwolnienie byłej premier na Radę NajwyższąUkrainy.",,
Ukraina: parlament ratyfikował utworzenie wspólnej brygady z Polską i Litwą,"Ukraińska Rada Najwyższa ratyfikowała porozumienie między rządami Polski, Litwy i Ukrainy o utworzeniu wspólnej brygady wojskowej. Dokument był podpisany we wrześniu w Warszawie przez ministrów obrony trzech krajów.","W czasie krótkiego omówienia ratyfikacji deputowani podkreślali, że Litwa i Polska to prawdziwi partnerzy Ukrainy. Olena Sotnik z Samopomocy zaznaczyła, że Warszawa i Wilno zawsze były i są sojusznikami Kijowa.Iryna Heraszczenko z parlamentarnej komisji integracji europejskiej podkreśliła, że podobne wspólne oddziały powstały z innymi państwami NATO. – Takie decyzje zwiększają zdolności obronne naszych wojsk – dodała.W skład jednostki będą wchodzić: międzynarodowe dowództwo w Lublinie, trzy bataliony i oddziały specjalne. Wojskowi będą stacjonować w swoich krajach i działać wspólnie tylko w czasie ćwiczeń i operacji. Ukraińskie MON poinformowało, że brygada będzie liczyć do 3,5 tysiąca polskich żołnierzy, 160 ukraińskich (w tym 15 w sztabie) i do 350 litewskich.",,
Izrael wysiedli Palestyńczyków ze Wschodniej Jerozolimy. Jest zgoda Sądu Najwyższego,"Około 700 Palestyńczyków zostanie wysiedlonych z domów w dzielnicy Silwan we Wschodniej Jerozolimie okupowanej przez Izrael. Wystąpiła o to organizacja reprezentująca izraelskich osadników. Zamierzają oni zbudować tam własne osiedle, a Sąd Najwyższy Izraela wydał zgodę.","Sąd odrzucił wniosek 104 palestyńskich mieszkańców dzielnicy o potwierdzenie ich prawa do zamieszkiwania w dzielnicy i oddalenie wniosku o ich przymusowe wysiedlenie – poinformował izraelski dziennik „Haaretz”.Przed 17 laty teren, na którym mieszkają palestyńskie rodziny, został oddany pod zarząd organizacji działającej w interesie izraelskich osadników Ateret Kohanim. Jakkolwiek sąd uznał, że ustanowienie tego zarządu nie było całkowicie prawomocne, ponieważ palestyńscy mieszkańcy nie zostali o tym powiadomieni, nie potwierdził ich prawa do dalszego zamieszkiwania w ich domach w dzielnicy Silwan.Palestyńczykom przysługuje jednak prawo odwołania się od tego wyroku.",,
NATO ostrzega: Rosja i separatyści zwiększyli możliwości ataku na wschodzie Ukrainy,"Separatyści i Rosja zwiększyli zdolności militarne na wschodzie Ukrainy – alarmuje NATO. – To umożliwi im przeprowadzenie nowych ataków w krótkim czasie – ostrzegł w poniedziałek sekretarz generalny Sojuszu Jens Stoltenberg. Tymczasem amerykański Departament Stanu poinformował, że we wtorek w Soczi John Kerry omówi z Władimirem Putinem „temat Iranu, Syrii i Ukrainy”. Rosyjskie źródła dyplomatyczne nazywają wizytę sekretarza stanu USA „bardzo symboliczną”.","– W minionych tygodniach i miesiącach obserwowaliśmy bezustanne wsparcie Rosji udzielane separatystom, w postaci ciężkiego uzbrojenia, artylerii, zaawansowanych systemów broni przeciwlotniczej, szkoleń, ale także ludzi – podsumował w poniedziałek Stoltenberg.  „Regularny napływ rosyjskiego  sprzętu, czołgów, artylerii i amunicji”Szef NATO podkreślił, że aktywność rosyjska jest wzmocniona „zarówno na granicy między Rosją a Ukrainą, jak i na wschodzie Ukrainy wraz z regularnym napływem sprzętu, czołgów, artylerii i amunicji”. – Oczywiście – zastrzegł Stoltenberg – nikt nie może powiedzieć, jakie separatyści mają intencje. – Apelujemy do Rosji o wycofanie wsparcia dla separatystów, stanowiącego naruszenie porozumień z Mińska, podpisanych w lutym i przewidujących zawieszenie broni – powiedział Stoltenberg. Wezwał także Rosję do „respektowania granicy” i „wykorzystania swojego wpływu na separatystów, aby skłonić ich do przestrzegania porozumień mińskich”. Amerykański minister obrony Ashton Carter w ubiegłym tygodniu twierdził, że separatyści, którzy okupują Donieck i Ługańsk, „przygotowują się na kolejną sekwencję działań militarnych sprzecznych z porozumieniami z Mińska”.Z kolei Departament Stanu poinformował w poniedziałek, że amerykański sekretarz stanu John Kerry spotka się we wtorek Soczi z prezydentem Rosji Władimirem Putinem, by „rozmawiać na temat Iranu, Syrii i Ukrainy, a także o innych sprawach”. „Moskwa liczy na to, że wizyta sekretarza stanu USA posłuży sprawie normalizacji stosunków dwustronnych”„Podróż jest częścią naszych starań służących utrzymaniu bezpośrednich kanałów komunikacji z władzami Rosji i jasnemu przekazaniu naszego stanowiska” –  poinformowała w pisemnym oświadczeniu rzeczniczka Departamentu Stanu Marie Harf. Rosyjskie media informują, że Kerry ma też rozmawiać z ministrem spraw zagranicznych Rosji Siergiejem Ławrowem. Rosyjski MSZ pisze, że Moskwa liczy na to, że wizyta sekretarza stanu USA posłuży sprawie normalizacji stosunków dwustronnych. Zdaniem rosyjskiej agencji Ria-Nowosti, która powołuje się na źródła dyplomatyczne, obecna wizyta Kerry'ego będzie „bardzo symboliczna”. Wskutek aneksji Krymu, wspierania przez Moskwę separatystów w ukraińskim Donbasie i sankcji nałożonych na Rosję przez USA za jej agresywną politykę wobec Ukrainy stosunki rosyjsko-amerykańskie znalazły się w kryzysie. Mimo iskrzenia na linii Moskwa-Waszyngton,  szefowie dyplomacji dwóch krajów utrzymują stałe kontakty –  osobiste i telefoniczne. Poprzednio widzieli się w marcu w szwajcarskiej Lozannie przy okazji rozmów na temat irańskiego programu atomowego. Przez telefon po raz ostatni konferowali 5 maja z inicjatywy Waszyngtonu. Głównym tematem rozmowy była sytuacja w Donbasie. Agencje piszą, że po rozmowach w Soczi z Putinem i Ławrowem Kerry uda się do Antalyi w Turcji, na spotkanie szefów dyplomacji państw NATO.",,
Niemcy ostrzegają przed eskalacją sporu z USA. Tusk chce specjalnej debaty,"Rząd Niemiec dostrzega niebezpieczeństwo eskalacji sporu handlowego między Unią Europejską a USA w związku z zapowiedzią prezydenta Donalda Trumpa wprowadzenia ceł na stal i aluminium. Wiceminister gospodarki Niemiec ostrzegł przed „przedwczesnymi reakcjami”. Z kolei, Przewodniczący Rady Europejskiej Donald Tusk zapowiedział, że zaproponuje szefom państw i rządów UE przeprowadzenie na najbliższym szczycie nadzwyczajnej debaty dotyczącej handlu w kontekście amerykańskich zapowiedzi nałożenia ceł na stal i aluminium.","– Niemcy monitorują rozwój wydarzeń wokół zapowiedzianych przez Trumpa ceł, a ewentualna reakcja na jego groźby będzie koordynowana przez UE – oświadczył rzecznik rządu Steffen Seibert.Sprawa dotyczy czwartkowej zapowiedzi Trumpa, który ogłosił zamiar nałożenia 25-procentowego cła na import stali oraz 10-procentowego cła na aluminium.Również zdaniem wiceministra gospodarki Matthiasa Machniga ostatnie komentarze wskazują na niebezpieczeństwo eskalacji retoryki. Wypowiadając się w kuluarach konferencji w Berlinie, Machnig ostrzegł przed „przedwczesnymi reakcjami” na zapowiedzi Białego Domu. – Rekomenduję zaczekać, jakie zapadną decyzje – powiedział. Wcześniej szefowa Machniga, minister gospodarki Brigitte Zypries, wyraziła nadzieję, że USA odstąpią od planowanego wprowadzania ceł na import stali i aluminium. Dodała, że rząd Niemiec jest zaniepokojony rezygnacją Gary'ego Cohna, głównego doradcy ekonomicznego prezydenta Trumpa. Tusk proponuje debatę liderów EU nt. handlu– Biorąc pod uwagę, że zapowiedzi prezydenta (Donalda) Trumpa mogą mieć negatywne skutki dla naszych obywateli i europejskich przedsiębiorstw, żeby nie wspomnieć o gospodarce, zaproponuję, by podczas nadchodzącego szczytu europejscy liderzy przeprowadzili nadzwyczajną debatę na temat handlu – powiedział na konferencji prasowej w Luksemburgu szef Rady Europejskiej. Najbliższe spotkanie szefów państw i rządów krajów unijnych zaplanowane jest na 22-23 marca. Tusk podkreślił, że celem UE powinno być utrzymanie wolnego handlu na świecie „i, jeśli to konieczne, ochrona Europejczyków przed turbulencjami handlowymi”. Wymienił w tym kontekście „proporcjonalną odpowiedź” na amerykańskie działania, która byłaby zgodna z zasadami Światowej Organizacji Handlu (WTO).",,
"„Ja uciekam, a ty się tu z nimi pobaw”. Rosjanie prowokują polskich pilotów nad Bałtykiem","„Ok, to ja uciekam, a ty się tu z nimi pobaw” – usłyszeli w słuchawkach piloci polskich F-16 patrolujących przestrzeń powietrzną nad krajami bałtyckimi. Takie słowa wypowiedział rosyjski pilot jednego z dwóch Su-27, które miały zostać przechwycone nad Bałtykiem. Portal miesięcznika „Polska Zbrojna” opublikował wywiad z dowódcą polskiego kontyngentu lotniczego w krajach bałtyckich.","Rozmówcą „Polski Zbrojnej” jest ppłk Adam „Monk” Kalinowski. Ten doświadczony pilot (prawie 3 tys. godzin w powietrzu, w tym niemal 2,2 tys. godzin na F-16), obecnie dowódca Polskiego Kontyngentu Wojskowego „Orlik” w Szawlach na Litwie, na co dzień służy w 31 Bazie Lotnictwa Taktycznego w Krzesinach na stanowisku dowódcy grupy działań lotniczych.  Pytany o to, jak wygląda przechwycenie w powietrzu obcej maszyny, ppłk Kalinowski opowiedział o jednej z takich misji: – To był jeden z pierwszy alarmów „Alpha” na naszej zmianie. W powietrzu były dwa rosyjskie samoloty Su-27, a ich lot był, powiedzmy, zaczepny. Nasza para dyżurna wystartowała i po chwili była już nieopodal Rosjan. Jeden z rosyjskich pilotów powiedział wówczas drugiemu: „Ok, to ja uciekam, a ty się tu z nimi pobaw” – mówił lotnik. Jak wynika z relacji oficera, suchoj, który pozostał przy Polakach, rozpoczął bardzo agresywne manewry: „ostre zakręty, wiraże.” – Fotografujemy uzbrojenie, kabinę, ale najważniejszy jest numer boczny samolotu, który daje wiele informacji, m.in. jakie samoloty przylatują do Okręgu Kaliningradzkiego, jakie odlatują, czy przechodzą remonty itd. Analizowanie numerów bocznych to oczywiście zadanie nie nasze, a wojsk rozpoznawczych. My tylko dostarczamy odpowiedni materiał. Fotografujemy wszystkie samoloty, nie tylko bojowe, ale też transportowe czy rozpoznawcze – wyliczał podpułkownik.  Dodał, że analogicznie zachowują się Rosjanie, ale „polskie F-16 są wyposażone niemal identycznie. Nie mają zbyt wielu cech szczególnych, których fotografowanie mogłoby dostarczyć jakichś wyjątkowych informacji”.  Zdaniem dowódcy kontyngentu „Orlik” aktywność rosyjskich samolotów jest zdecydowanie większa, niż wcześniej. – Jesteśmy na Litwie trzy miesiące i mieliśmy 18 alarmów. To więcej niż nasi poprzednicy z VII zmiany przez cały czas trwania ich misji – podkreślił Kalinowski.",,
"Poseł PO: Nie oceniam, czy Olga Tokarczuk pomoże opozycji, czy nie","Laureatka literackiej nagrody Nobla  Olga Tokarczuk w kolejnych publicznych wypowiedziach namawia, żeby wziąć udział w wyborach parlamentarnych. - Chciałabym powiedzieć wszystkim moim przyjaciołom, ludziom w Polsce: zagłosujmy we właściwy sposób, za demokracją – powiedziała pisarka, co zostało zinterpretowane z jednej strony jako wyraz sympatii do opozycji, z drugiej jako głos poparcia dla decyzji większości obywateli, którzy od kilku lat zaufaniem darzą Prawo i Sprawiedliwość. - Mimo, że Olga Tokarczuk ma poglądy polityczne przeciwne Prawu i Sprawiedliwości, to rząd PiS-u wspiera wszystkich twórców kultury – powiedział portalowi tvp.info senator PiS Jan Maria Jackowski.","– Teoretycznie nie ma to związku, ale gdyby nie nakłady na tłumaczenia jej książek z Ministerstwa Kultury i Dziedzictwa Narodowego, a więc rozpowszechnienie wiedzy o niej, jej twórczości na arenie międzynarodowej, to niewątpliwie te szanse na sukces byłyby znacznie mniejsze – kontynuował Jackowski.  Wcześniej wicepremier i minister kultury Piotr Gliński poinformował, że jego resort przeznaczył 700 tys. zł na tłumaczenia książek Tokarczuk. Z kolei prezes PiS Jarosław Kaczyński ponad trzy lata temu chwalił się, że czyta „Księgi Jakubowe”, autorstwa Tokarczuk. Politycy opozycji sugerują jednak, że Zjednoczona Prawica ma po przyznaniu literackiej Nagrody Nobla problem. – To nie była lubiana pisarska obozu rządzącego. Widać, że bardzo mocno zagryza teraz władza zęby, bo to jest Nobel, historyczna nagroda. Nie oceniam, czy Olga Tokarczuk pomoże opozycji, czy nie. Teraz jej głos będzie słyszalny – mówił nam poseł PO Grzegorz Furgo. Przedstawiciele PiS-u zapewniają jednak, że mimo różnic światopoglądowych, cieszą się z Nobla dla Polki. – Olga Tokarczuk jako literat, pisarka ma prawo formułować swoje koncepcje i wizje. Jest feministką, uczestniczyła też często w tych marszach nierówności. To jest obszar jej pewnej prywatności i działalności politycznej. Z drugiej strony mamy talent pisarski, bo nagroda Nobla została ostatnim razem przyznana dwadzieścia kilka lat temu Wisławie Szymborskiej. Czekaliśmy długo i osobiście cieszę się z nagrody – stwierdził poseł PiS Jan Mosiński. – To nasza rodaczka, Polka otrzymała tą najwyższą nagrodę, dołączyła do tego wspaniałego grona laureatów Nagrody Nobla. To jest sukces Polski także. Sukces jej osobisty, ale także naszego kraju. Jak wygrywa polska drużyna, to ja się niezwykle cieszę. Jak Polak osiąga sukcesy czy to w sporcie, czy literaturze, to też bardzo się cieszę. Odczuwam jakby to był ktoś z mojej rodziny – powiedział poseł Zbigniew Gryglas z PiS.  Czy wypowiedzi Tokarczuk wpłyną na wynik wyborów? – Wszyscy Polacy niezależnie od tego na jaką partię głosują powinni cieszyć się z Nagrody Nobla dla Olgi Tokarczuk. Czy przełoży się to na wyniki wyborcze? Tego nie wiem. Na pewno bardzo mocny głos Olgi Tokarczuk zachęcający do udziału w wyborach będzie miał duże znaczenie. Ja nie przeceniałbym jednak tego, co dzieje się w ostatnich dniach kampanii – mówił nam poseł PO Marcin Kierwiński.",,
"Tyson skrytykowany. „Kryminalista skazany za gwałt”, „zniewaga pamięci powstania”","Opublikowany w niedzielę film, w którym Mike Tyson nazywa powstanie warszawskie „jednym z najodważniejszych czynów w historii ludzkości”, a samych powstańców bohaterami odbił się szerokim echem w Polsce. Wypowiedź słynnego boksera nie wszystkim się jednak spodobała.","Część internautów skrytykowała boksera. Najczęściej zwraca się uwagę na ciemne strony życiorysu Tysona. Komentujący przypominają, że w przeszłości bokser m.in. był skazany za gwałt i w trakcie jednej z walk odgryzł ucho rywalowi. Użytkownicy Twittera uważają, że Tyson wystąpił w spocie jedynie dla pieniędzy, a samo powstanie warszawskie go wcale nie interesuje. Z kolei dyrektor Muzeum Powstania Warszawskiego Jan Ołdakowski stwierdził w poniedziałek, że założenie przez boksera biało-czerwonej opaski z literami „AK” było „profanacją”.",,
Polacy coraz szybciej spłacają kredyty,"Polacy coraz częściej kupują mieszkania za gotówkę – wyciągają oszczędności z nieopłacalnych dziś lokat i inwestują w lokale dla siebie lub na wynajem – informuje „Gazeta Polska Codziennie”. Dziennik wskazuje również na inne zjawisko: nadpłat kredytów oraz całkowitej spłaty przed czasem. Eksperci przekonują, że jest to wynik bogacenia się społeczeństwa.","Gazeta zwraca uwagę, że w Polsce są stosunkowo niskie stopy procentowe i co szczególnie ważne – stabilne. W efekcie klienci mogą spokojnie spłacać raty kredytów hipotecznych w złotówkach.Jak jednak wynika z analizy Open Finance, choć Polacy zadłużają się przeciętnie aż na 26 lat, to statystyczny dłużnik pozbywa się swojego zobowiązania już po połowie tego okresu.– Każda złotówka pożyczona na 30 lat w ramach złotowego kredytu mieszkaniowego oznacza konieczność oddania do banku prawie 1,85 zł. Tym samym jeśli pożyczymy 100 tys. zł, będziemy musieli oddać 185 tys. zł – wylicza Bartosz Turek, analityk Open Finance.– To i tak niski koszt, ponieważ kredytobiorcy wciąż mogą się cieszyć rekordowo niskimi stopami procentowymi, dzięki którym przeciętne oprocentowanie kredytów mieszkaniowych wynosi według NBP jedynie 4,6 proc. (RRSO) – podkreśla Turek.",,
Putin bezsilny w sprawie wizyty papieża w Rosji,Wobec oporu wiernych Rosyjskiej Cerkwi Prawosławnej co do kontaktów z Kościołem katolickim jej zwierzchnik patriarcha Cyryl obawia się mówić o możliwości wizyty papieża w tym kraju; nawet prezydent Władimir Putin jest w tej sprawie bezsilny – pisze „Nowaja Gazieta”.,"Niezależna rosyjska gazeta porównuje relacje Rosji i Watykanu do „ulicy jednokierunkowej”; wskazuje, że od lat wizytom gospodarzy Kremla w Watykanie nie towarzyszą zaproszenia do rewizyty. „Choć wydawałoby się, że sytuacja, w której głowa suwerennego państwa uznanego przez Federację Rosyjską jest osobą »bez wjazdu« do Rosji, zakrawa na wielki skandal międzynarodowy, to nikogo ona już nie dziwi i niemal nie obraża” – zauważa komentator Aleksandr Sołdatow. Jak dodaje, jasna jest dla wszystkich „delikatność” tej sprawy, związana z relacjami międzywyznaniowymi. Wskazuje on też, że doradca Putina ds. polityki zagranicznej Jurij Uszakow, zapowiadając, że prezydent na najbliższej audiencji nie przekaże Franciszkowi zaproszenia do Rosji, powołał się na „dwoisty” status papieża jako przywódcy. „Jest on – nie tylko przywódcą państwa watykańskiego, ale i Kościoła rzymskokatolickiego, kwestię tę powinniśmy rozpatrywać wspólnie z przedstawicielami naszej Cerkwi” – mówił Uszakow. Zdaniem „Nowej Gaziety” patriarcha Cyryl znajduje się w „ambiwalentnej” sytuacji, bo „szczerze szanuje” Kościół katolicki od młodości, co zawdzięcza wpływowi swego duchowego ojca, metropolity Nikodema. Cyryl „uczynił niemało dla zbliżenia z katolicyzmem, jako szef Wydziału Zewnętrznych Stosunków Kościelnych Patriarchatu Moskiewskiego” i później już jako patriarcha. „Apogeum tej działalności było spotkanie w Hawanie w 2016 r., na którym Cyryl i Franciszek podpisali deklarację o przyjaźni, wzajemnej pomocy i dalszym zbliżeniu” – przypomina gazeta. Niemniej, „zwykli wierni Cerkwi w Rosji przyjmują tę działalność ekumeniczną, delikatnie mówiąc, wrogo”. Gazeta zauważa, że w konserwatywnej świadomości prawosławnej „właśnie katolicy, a papież w szczególności, są źródłem wszystkich tych »zgubnych« procesów, które rosyjski patriota łączy ze słowem »Zachód«”. W tych warunkach patriarcha i jego współpracownicy „nawet nie ośmielają się wspomnieć” o możliwości wizyty papieża w Rosji, a bez zgody Cerkwi – zauważa Sołdatow – „jak się okazuje, bezsilny jest prezydent Putin”. „Nowaja Gazieta” przypomina, że po raz pierwszy wizytę w Watykanie złożył przywódca ZSRR Michaił Gorbaczow. Było to w 1989 r., „gdy jeszcze dość młody i aktywny był polski papież Jan Paweł II, z którego duchowym wpływem wiąże się często fakt, że blok sowiecki rozpadł się w sposób bezkrwawy”. Zapraszał papieża do Rosji późniejszy prezydent tego kraju Borys Jelcyn. Władimir Putin dwukrotnie (w 2000 i 2003 r.) spotykał się z Janem Pawłem II, w 2007 r. – z Benedyktem XVI, a obecne spotkanie z Franciszkiem było trzecim z kolei; dwa pierwsze w 2013 i 2015 r. Dmitrij Miedwiediew jako prezydent Rosji odwiedził Watykan w 2009 r.",,
Szef RMN: Trzeba zapewnić mediom publicznym stabilny system finansowania,"Władze państwowe powinny zapewnić mediom publicznym stabilny system finansowania – powiedział szef Rady Mediów Narodowych Krzysztof Czabański. Jak dodał, pieniądze do mediów publicznych w ostatnich latach wpływają i „to całkiem niemałe”.","– Jeżeli chodzi o media publiczne wyzwania stoją przede wszystkim przed władzami państwowymi. Trzeba zapewnić tym mediom stabilny system finansowania – powiedział w radiowej Jedynce Czabański.   Zaznaczył, że „całkiem niemałe” pieniądze w ostatnich latach wpływają z budżetu państwa do telewizji publicznej, do Polskiego Radia, Polskiej Agencji Prasowej.  – Te media na szczęście mają warunki finansowe do rozwoju i do nadrabiania zaległości, więc to jest zmiana korzystana – ocenił.   Ale – jak zaznaczył – media publiczne, co roku czekają „niemal do ostatniej chwili, żeby się dowiedzieć, ile tych pieniędzy będzie”. Zdaniem Czabańskiego „to nie jest sytuacja komfortowa”. – Teraz czekamy na to, co uchwalą władze państwowe, co zdecydują – powiedział. Dodał, że ma nadzieję, że to się zmieni najdalej w przyszłym roku.",,
Opozycja bije na alarm ws. projektu „Stop pedofilii” i rozsiewa fake newsy,"Opozycja sprzeciwia się obywatelskiemu projektowi „Stop pedofilii” i podnosi alarm, że „PiS chce zakazać seksedukacji”. Projekt, który we wtorek był po raz pierwszy czytany w Sejmie, zakłada m.in. zaostrzenie kar względem osób propagujących lub pochwalających podejmowanie przez dzieci obcowania płciowego. Nie ma w nim mowy o karach więzienia za edukację seksualną.","Projekt przygotowała Fundacja Pro-Prawo do Życia. Jego celem ma być „zapewnienie prawnej ochrony dzieci i młodzieży przed deprawacją seksualną i demoralizacją”.W trakcie pierwszego czytania przedstawiciel wnioskodawców Olgierd Pankiewicz przekonywał, że proponowana nowelizacja polega na „zakazie publicznego pochwalania i propagowania seksualnej aktywności osób małoletnich”.W debacie Andrzej Matusiewicz (PiS) ocenił, że projekt realizuje jedną z naczelnych zasad polskiego porządku prawnego – zasadę o ochronie dobra dziecka. Jak mówił, w projekcie chodzi o ochronę dzieci przed treściami o charakterze demoralizującym i negatywnie wpływającym na ich rozwój psychiczny i społeczny. W przychylnych opozycji mediach zaczęły się pojawiać artykuły głoszące podobne tezy. „To projekt obywatelski autorstwa katolickiej fundacji Pro – Prawo do życia. Zrównuje on nauczanie seksualne z pochwalaniem pedofilii, co jest ścigane przez kodeks karny, i proponuje rozszerzenie zapisów KK właśnie o ściganie edukacji seksualnej dzieci i młodzieży” – czytamy na stronie wyborcza.pl.„Nawet pięciu lat pozbawienia wolności domaga się PiS za edukowanie młodzieży na temat seksualności i antykoncepcji” – pisze portal wiadomości.gazeta.pl.Jeszcze przed wyborami larum w tej sprawie podnosiła zangażowana w promocję wiedzy na temat seksualności i edukacji seksualnej modelka Anja Rubik. „Według obywatelskiego projektu zmian w Kodeksie karnym, za edukację seksualną należy karać więzieniem” – pisała.Co w rzeczywistości zawiera projekt?Projekt zakłada zaostrzenie kar dla osób pochwalających pedofilię. Nie ma w nim mowy o karach więzienia za edukację seksualną. Zgodnie z proponowanymi zapisami, zmianie miałby ulec artykuł 200b Kodeksu karnego. Poniżej przedstawiamy zmiany, jakie proponują inicjatorzy nowelizacji ustawy: §1. Kto publicznie propaguje lub pochwala zachowania o charakterze pedofilskim, podlega grzywnie, karze ograniczenia wolności albo pozbawienia wolności do lat 2. §2. Tej samej karze podlega, kto publicznie propaguje lub pochwala podejmowanie przez małoletniego obcowania płciowego. §31. Jeżeli sprawca dopuszcza się czynu określonego w §2 za pomocą środków masowego komunikowania, podlega karze pozbawienia wolności do lat 3. §4. Kto propaguje lub pochwala podejmowanie przez małoletniego obcowania płciowego lub innej czynności seksualnej, działając w związku z zajmowaniem stanowiska, wykonywaniem zawodu lub działalności związanych z wychowywaniem, edukacją, leczeniem małoletnich lub opieką nad nimi albo działając na terenie szkoły lub innego zakładu lub placówki oświatowo–wychowawczej lub opiekuńczej, podlega karze pozbawienia wolności do lat 3.” Jak można zauważyć, zapisy jednoznacznie wskazują, że karze podlegać miałyby osoby, które dopuściły się propagowania lub pochwalania zachowań o charakterze pedofilskim. Obywatelski projekt odrzucony w 2014 r.W 2014 r. odbyło się w Sejmie głosowanie nad obywatelskim projektem ustawy „Stop pedofilii”, którego inicjatorem, tak jak teraz, była Fundacja Pro – prawo do życia.Chciano wówczas, aby kara ograniczenia wolności albo pozbawienia wolności obejmowała również osoby, które publicznie propagują lub pochwalają podejmowanie przez małoletnich poniżej lat 15, zachowań seksualnych, lub dostarczają im środków ułatwiające podejmowanie takich zachowań.Sejm głosami PO, Twojego Ruchu i SLD odrzucił projekt w pierwszym czytaniu.",,
Wyborca podał Arłukowiczowi rękę. Europoseł z PO zaczął go wyśmiewać,"Platforma Obywatelska ogłosiła „rozpoczęcie kampanii, która oparta będzie na kontakcie z Polakami”. W ramach tej kampanii Bartosz Arłukowicz zamieścił w internecie filmik, na którym wyśmiewa się z wyborcy, który podał mu rękę.","Na filmie widać, jak europoseł PO witając się z wyborcą, który podał mu rękę,  stwierdza: „mówią, że jest pan najsłynniejszym wsparciem PiS–u w Węgrowie”. Gdy mężczyzna się oddala, Arłukowicz i osoby mu towarzyszące – m.in. Barbara Nowacka i Krzysztof Truskolaski (poseł PO z Podlasia), wybuchają śmiechem. Nie wszyscy internauci podzielają poczucie humoru byłego ministra zdrowia w rządzie Donalda Tuska. „Żart” spodobał się za to sztabowi wyborczemu opozycji",,
„Piękne reprezentowanie Polski”. Prezydent Duda o wygranej w Eurowizji Junior,"„Roksana Węgiel dała świetny przykład i zyskała godną następczynie na europejskiej scenie juniorskiej” – w ten sposób prezydent Andrzej Duda skomentował zwycięstwo Viki Gabor w tegorocznym finale Eurowizji Junior. Prezydent pogratulował jednocześnie polskiej piosenkarce. „Wielkie brawa, gratulacje i podziękowania za wspaniały sukces i piękne reprezentowanie Polski” – dodał.",,,
"Ukraiński PKB spadł o 7,5 proc. „Najgorszy rok od czasów drugiej wojny”","Ukraina odnotowała w 2014 r. spadek PKB o
7,5 proc. i jest to najgorszy rok „od czasu drugiej wojny światowej” –
oceniła we wtorek na konferencji prasowej prezes Narodowego Banku Ukrainy
Wałeria Hontariewa.","– Nasz kraj nie miał tak trudnego roku co najmniej od drugiej wojny światowej – powiedziała dziennikarzom Hontariewa. Jak sprecyzowała, stopa inflacjiosiągnęła pod koniec listopada 21 proc. z powodu szybkiego skurczenia sięrezerw złota i rezerw walutowych.– Myślę, że to, co przeżyliśmy w tym roku, już nigdy się nie powtórzy. Bezcienia wątpliwości wchodzimy w 2015 rok z optymizmem – zaznaczyła.Hontariewa zabrała głos nazajutrz po uchwaleniu przez parlamentoszczędnościowego budżetu na 2015 rok, co pozwoli Ukrainie otrzymać kluczowądla niej pomoc finansową z Międzynarodowego Funduszu Walutowego (MFW) oraz odinnych międzynarodowych kredytodawców. Pakiet ratunkowy dla UkrainyW kwietniu MFW ogłosił pakiet ratunkowy dla Ukrainy, obejmujący 17 mld USD naokres do 2016 roku. Chcąc otrzymać program pomocowy, który ma zapewnićprzywrócenie stabilności makroekonomicznej państwa i wzrostu gospodarczego,Kijów musi wprowadzić reformy gospodarcze i administracyjne. Bez dodatkowych środków Kijów musiałby ostro ciąć wydatki budżetowe, bądźwstrzymać obsługę zadłużenia. Od kwietnia, gdy rozpoczął się programratunkowy, Ukraina otrzymała 8,2 mld USD od MFW i innych międzynarodowychpożyczkodawców. Kijów oczekuje, że otrzyma trzy transze kredytu od MFWJak sprecyzowała szefowa Narodowego Banku Ukrainy, Kijów oczekuje, że otrzymatrzy transze kredytu od MFW, „wszystkie w tym samym czasie”, po wizycieprzedstawicieli MFW w styczniu na Ukrainie; nie podała jednak żadnychkonkretnych liczb. Rozmowy z MFW mają rozpocząć się 8 stycznia.Oceniła, że dzięki pożyczce MFW rezerwy walutowe Ukrainy mogą wzrosnąć w 2015r. do co najmniej 15 mld dolarów.W związku z dokonaną przez Rosję aneksją Krymu i konfliktem w DonbasieUkraina straciła w tym roku 20 proc. dochodów, jej rezerwy walutowezmniejszyły się do ok. 10 mld dolarów, deficyt budżetowy wynosi 4 proc. PKB,a spadek PKB – 7,5 proc.",,
To oni wydają na hazard najwięcej na świecie,"Włosi są największymi hazardzistami na świecie. Dane porównawcze opublikowały włoskie media. Jeśli chodzi o wydatki na hazard i straty na głowę mieszkańca, Włosi bezapelacyjnie prowadzą.","Podobnie wygląda klasyfikacja, gdy porównać te dane z PKB. Italia wyprzedza Stany Zjednoczone, Wielką Brytanię i Hiszpanię. Włosi rocznie wydają na zakłady bukmacherskie, zdrapki, automaty do gry i loterie prawie 100 mld euro. To trzy razy więcej niż 10 lat temu. Tracą 20 mld, czyli 333 euro na głowę rocznie.",,
"Terminale gazowe mają powstać w Europie. „Zdecyduje rynek, nie Juncker”","Prezydent USA Donald Trump ogłosił, że Waszyngton rozmawia z UE na temat budowy 9-11 terminali skroplonego gazu ziemnego w Europie. „W najbliższym czasie otwarte zostaną maksymalnie cztery” – informuje „Washington Post”.","O planach nowych terminali, za które ma zapłacić Unia Europejska, amerykański prezydent poinformował na konferencji prasowej w Waszyngtonie z premierem Włoch Giuseppe Contem. Przedstawił to jako rezultat jego ubiegłotygodniowego „fantastycznego spotkania” z szefem KE Jean-Claude'em Junckerem. Juncker i Trump w środę ogłosili porozumienie w sprawie handlu. Głównym zyskiem dla UE ma być ponowne przeanalizowanie przez USA ceł na unijną stal i aluminium oraz powstrzymanie się Waszyngtonu na czas prowadzenia negocjacji przed nałożeniem taryf na produkowane w Europie samochody. Natomiast USA – jak oznajmił Trump – skorzystają na unijnej zgodzie na „natychmiastowe” zwiększenie importu amerykańskiej soi i gazu ziemnego oraz obniżenie taryf w sektorze przemysłowym.W Europie istnieje „około 12 projektów budowy terminali LNG”, z których „nie więcej niż trzy lub cztery powstaną w najbliższej przyszłości” – stwierdził cytowany przez amerykańską gazetę Thierry Boss z Oxford Institute for Energy Studies.„To dlatego, że istniejące 24 europejskie terminale LNG działają na ok. 1/4 swoich zdolności (technicznych)” – wyjaśnia. Jak wskazuje, „kilka więcej (terminali) może być potrzebnych, tak jak jeden w Chorwacji”, ale – w jego ocenie – UE „ma dostateczne ku temu zdolności”. „UE nie decyduje, jak wiele terminali LNG zbudować; to są komercyjne postanowienia” – zauważa natomiast Jason Bordoff z Uniwersytetu Columbia. „To rynek zadecyduje, czy UE będzie przyjmowała więcej gazu z USA, nie Juncker” – dodaje.",,
Przybywa ofiar pożarów w Kalifornii. Niemal ćwierć tysiąca zaginionych,Po odnalezieniu kolejnych ciał w północnej Kalifornii bilans dotychczasowych ofiar pożarów lasów w tym regionie wzrósł do 88 osób. Nadal 249 osób uznanych jest za zaginione.,"Jak informują lokalne media, służby poszukiwawcze kolejny dzień przeczesują teren w poszukiwaniu ludzkich szczątków.Pożar wybuchł 8 listopada w Sierra Nevada i szybko objął powierzchnię 620 km kwadratowych. Prawie 19 tys. budynków uległo zniszczeniu.Władze oceniają, że jest to najbardziej niszczycielski pożar w historii USA od początku bieżącego stulecia. W ubiegłym tygodniu obszary dotknięte żywiołem odwiedził prezydent Donald Trump.Według ekspertów, powodowane przez zmiany klimatyczne wyższe temperatury i oddawanie kolejnych terenów leśnych pod zabudowę sprawiły, że sezonowe pożary lasów i zarośli w Kalifornii przybrały na sile. Rozpoczynają się przy tym wcześniej i trwają dłużej.",,
"Beata Szydło: Przegramy, jeżeli popełnimy błąd Platformy","Przegramy, jeżeli popełnimy błąd Platformy Obywatelskiej, czyli będziemy butni i zbyt pewni siebie, jeżeli oderwiemy się od rzeczywistości – mówi w poniedziałkowym wydaniu „Do Rzeczy” wicepremier Beata Szydło. – W polityce to są błędy niewybaczalne – dodaje.","Wicepremier Beata Szydło została zapytana w poniedziałkowym wydaniu tygodnika „DoRzeczy” o to, czy - jej zdaniem – „spór polityczny w Polsce doszedł do takiego poziomu, w którym nie ma miejsca na środek; będzie albo depisyzacja, albo utrzymanie władzy przez PiS”. – Ten agresywny podział polityczny, często podsycany przez naszych przeciwników, jest dla mnie smutną rzeczywistością, w której żyjemy – zaznacza Szydło. Dodaje też, że „ma świadomość, że znaleźliśmy się w klinczu, w którym obecna opozycja - zupełnie wprost - odmawia nam legitymizacji, podważając wolę ogromnej liczby wyborców”. – Mówi nie tyle o sporze, który jest cechą immanentną polityki, ile o wojnie na wyniszczenie, która jest fatalna dla Polski. Szczerze liczę jednak na to, że uda nam się zbudować porozumienie między Polakami w najbardziej fundamentalnych sprawach – podkreśla wicepremier.– Nie jesteśmy jednak naiwni. Nikt nie oczekuje, aby wszyscy ze wszystkimi się zgadzali. My realizujemy konkretne programy, projekty rozwojowe i chcielibyśmy móc spierać się z opozycją na programy właśnie. Nasi oponenci wolą ciągłe wkładanie kija w szprychy i awantury – ocenia. Moment historyczny Szydło podkreśla, że „jesteśmy w szczególnym momencie historycznym, mamy przecież niebawem setną rocznicę odzyskania przez Polskę niepodległości”. – Warto w takim momencie być razem i odłożyć na bok bieżące spory polityczne. I o to apelujemy do opozycji. Liczę na to, że w marszu z okazji setnej rocznicy odzyskania niepodległości pójdziemy zgodnie wszyscy razem – mówi Szydło.Na uwagę, że opozycja argumentuje, iż „nie może być jedności tam, gdzie doszło do złamania konstytucji, zburzenia trójpodziału władzy i monopolizacji mediów publicznych”, Szydło odpowiada: „Po pierwsze, konstytucja nie została złamana. Po drugie, nigdy nie podważaliśmy zasad demokracji”. –Natomiast - czego nie ukrywamy - Prawo i Sprawiedliwość przeprowadza bardzo głębokie reformy, co nie podoba się beneficjentom poprzedniego systemu – zaznacza. Pytana, czy nie przekonują jej okrzyki „konstytucja, konstytucja!”, wicepremier odparła: „Krzyczący zapominają - nie chciałabym mówić, że łamią - rozdział IV konstytucji, podważając werdykt wolnych demokratycznych wyborów”. „Nikt nie wpisał do ustawy zasadniczej wiecznej władzy PO-PSL” - podkreśla. Taśmy z Sowy i Przyjaciół Szydło odniosła się także do kwestii taśm z zapisami rozmów premiera Mateusza Morawieckiego. Pytana, czy coś ją oburzyło, zaskoczyło, wicepremier odpowiada, że „premier Mateusz Morawiecki zabrał już głos w tej sprawie i myślę, że wszystko wyjaśnił”. – Temat taśm i nagrań był już wcześniej znany. Samo istnienie tych taśm, wycieki na ich temat, pokazują całą prawdę o czasach rządów PO. Polskie państwo było słabe, instytucje, które miały chronić najważniejsze osoby w państwie, nie działały jak należy – ocenia. Szydło została także zapytana, jaki obraz partii wyłania się ze spotkań, które - odbywa „od kiedy została przewodniczącą Komitetu Społecznego Rady Ministrów”. – Warto jeździć i spotykać się z ludźmi, żeby nie tracić kontaktu z rzeczywistością – zaznacza Szydło. –Nie wygramy wyborów, jeśli nie będziemy ciężko pracować, jeżeli nie będziemy wśród wyborców – podkreśla. – Będąc w opozycji, byliśmy zmotywowani do walki, był głód sukcesu. Bycie u władzy, może momentami rozleniwiać. Czasami to dostrzegam. Dobre sondaże mogą usypiać, słaba opozycja może powodować rozprężenie. Dlatego tak ważne są spotkania z wyborcami, podróże po Polsce. Niezwykle istotne jest, aby na spotkaniach z ludźmi nie wyłączać się również na głosy konstruktywnej krytyki – dodaje. – Przegramy, jeżeli popełnimy błąd Platformy, czyli będziemy butni i zbyt pewni siebie, jeżeli oderwiemy się od rzeczywistości. W polityce to są błędy niewybaczalne – ocenia.",,
"Zalane drogi, podtopione budynki i pola po ulewach na południu kraju","Po ostatnich intensywnych opadów deszczu w woj. śląskim w dwóch gminach wciąż obowiązuje alarm, a w kilku kolejnych miejscach pogotowie przeciwpowodziowe.  Strażacy  pompują wodę z rozlewisk i piwnic i monitorują stan rzek. W Małopolsce na Wiśle stan wody jest bliski alarmowego.","Jak podało w niedzielę Wojewódzkie Centrum Zarządzania Kryzysowego w Katowicach, w związku z warunkami meteorologicznymi – nie tylko deszczem, ale też silnymi wiatrami – śląscy strażacy interweniowali dotychczas ponad 160 razy. Najwięcej pracy mieli w Bielsku-Białej, Cieszynie, Pszczynie, Żywcu i Myszkowie. Straż prawie 80 razy pompowała wodę z rozlewisk i piwnic, monitorowała stan rzek. Alarm powodziowy obowiązuje w dwóch gminach regionu – w Ślemieniu i Wilamowicach, zaś pogotowie przeciwpowodziowe w Bielsku-Białej, Czechowicach-Dziedzicach, gminach Łękawica i Jeleśnia oraz powiatach: bielskim, bieruńsko-lędzińskim, cieszyńskim, pszczyńskim, żywieckim i na terenie Bielska Białej.",,
Radna z Opola dostała ultimatum od PO. Zostało jej siedem dni,"Radna Opola Jolanta Kawecka, która odmówiła wstąpienia do klubu Koalicji Obywatelskiej, otrzymała pisemne ultimatum od władz Platformy Obywatelskiej. Jeżeli w ciągu siedmiu dni od otrzymania pisma nie wstąpi do klubu KO, zostanie usunięta z partii.","Radna Jolanta Kawecka jest wicedyrektorką jednego z departamentów urzędu marszałkowskiego województwa opolskiego, którym od dwunastu lat rządzi koalicji PO-Mniejszość Niemiecka-PSL. Należąca do Platformy Obywatelskiej Kawecka do Rady Miasta Opole dostała się z list Koalicji Obywatelskiej. Władze KO chciały powierzyć Kaweckiej funkcję wiceprzewodniczącej komisji infrastruktury.W przeddzień wyborów władz komisji Kawecka poinformowała jednak, że do klubu KO nie zapisze się i będzie jedyną w radzie miasta radną niezależną. Swoją decyzję tłumaczyła nawałem spraw osobistych i brakiem czasu na posiedzenia klubowe. Nie przeszkadzało jej to wysunąć swojej kandydatury na przewodniczącą komisji skarg i wniosków. Kawecka została wybrana na szefową komisji głosami radnych Prawa i Sprawiedliwości oraz radnych klubu urzędującego prezydenta Opola, Arkadiusza Wiśniewskiego. W tym samym głosowaniu przepadł kandydat Koalicji Obywatelskiej, który ostatecznie nie wszedł do władz komisji.Podczas wtorkowej konferencji prasowej poseł Tomasz Kostuś – szef miejskich struktur PO w Opolu poinformował, że do Jolanty Kaweckiej wysłano oficjalne pismo wzywające ją do zapisania się do klubu KO.– Cenię zaangażowanie i pracę pani Jolanty Kaweckiej, jednak statut partii jasno określa procedury postępowania w takich przypadkach. Jeżeli w ciągu siedmiu dni od otrzymania pisma nie wstąpi do klubu KO, oznaczać to będzie jej dobrowolną rezygnację z przynależności do Platformy Obywatelskiej. Osobiście namawiam ją na jak najszybsze przystąpienie do klubu – powiedział poseł Kostuś.",,
Żołnierze 2. Korpusu Polskiego złożyli kwiaty na cmentarzu w Mignano Monte Lungo,Weterani kampanii włoskiej wraz z delegacją państwową złożyli w czwartkowe popołudnie wizytę na cmentarzu w Mignano Monte Lungo we Włoszech. Niepodległość to dar najważniejszy dla obu narodów – mówił szef UdSKiOR minister Jan Józef Kasprzyk.,"Trzeciego dnia obchodów rocznicy bitwy o Monte Cassino główne uroczystości odbyły się na Cmentarzu Wojennym w Mignano Monte Lungo koło Caserty. W swoim przemówieniu szef Urzędu ds. Kombatantów i Osób Represjonowanych Jan Józef Kasprzyk przypomniał słowa Jana Pawła II, w których papież podkreślał znaczenie pamięci dla tożsamości narodowej. – Pamięć o bohaterach jest spoiwem łączącym każdy naród. Jest to również pamięć o tych wartościach, za które oddawali swoje życie i zdrowie – podkreślił. Minister Kasprzyk dodał, że walka o niepodległość jest cechą łączącą oba narody. W tym kontekście przypomniał także, że symbolem tej łączności jest życzenie generałów Andersa i Utiliego, aby spocząć razem z dowodzonymi przez siebie żołnierzami pochowanymi w pobliżu pól bitew z 1943 i 1944 r. Niedaleko tego miasta doszło do pierwszych starć między Królewską Armią Włoch a armią niemiecką, która jesienią 1943 r. przystąpiła do okupacji tego kraju. Na cmentarzu spoczywa 974 włoskich żołnierzy poległych w czasie kampanii włoskiej po przejściu Królestwa Włoch na stronę aliantów. Burmistrz Mignano Monte Lungo Antonio Verdone mówił, że podczas walk sprzed 75 lat narodziły się nowe Włochy.  „Musimy być narzędziami pokoju” – Włoskim i polskim żołnierzom przyświecało pragnienie wyzwolenia spod faszystowsko-nazistowskiego jarzma – podkreślił. Jego zdaniem żołnierze obu armii walczyli o te same ideały: wolność i pokój. – Bez pokoju nie mogą zaistnieć prawa i sprawiedliwość, poszanowanie ludzkiej godności i praw człowieka. Musimy być narzędziami pokoju – podkreślił. Burmistrz wspomniał, że podczas kampanii o wyzwolenie Włoch cierpiała również ludność cywilna, która była obiektem zemsty Niemców, wściekłych z powodu przejścia Włoch na stronę aliantów. W czasie uroczystości głos zabrał również ppłk Wojciech Narębski, weteran 2. Korpusu Polskiego, nazywany „Dużym Wojtkiem”. W wygłoszonym po włosku wystąpieniu przypomniał zasługi włoskich żołnierzy, którzy wspomogli wojska alianckie w wyzwalaniu ich kraju. – Jestem zaszczycony, że pomimo sędziwego wieku mogłem dziś tu przybyć i w imieniu wszystkich polskich żołnierzy przypomnieć o włoskim wkładzie w zwycięstwo i oddać hołd poległym – podkreślił.",,
"„Ufam, że moja śmierć przyczyni się do tego, o co najbardziej mi w życiu chodziło – o nawrócenie świata”","– W swoim testamencie Jan Paweł II, gdzie co chwilę dopiski robił po różnych rekolekcjach, w jednym miejscu pisze: »ufam, że moja śmierć przyczyni się do tego, o co najbardziej mi w życiu chodziło – o nawrócenie świata, ewangelizację świata«. Ten człowiek żył kategoriami wiary – powiedział kard. Zenon Grocholewski wspominając pontyfikat i śmierć Jana Pawła II.","W 14. rocznicę śmierci Jana Pawła II kard. Zenon Grocholewski wspominał ostatni etap życia papieża, jego chorobę, śmierć. – Zdawał sobie sprawę, że cierpienie zaakceptowane i łączone z cierpieniem Chrystusa, z Jego męką, ma jakąś ogromną wartość. On wiedział, że Jezus najwięcej dokonał wtedy, kiedy po ludzku mówiąc, już nic nie mógł zrobić. Nawet w swoim testamencie, gdzie co chwilę dopiski robił po różnych rekolekcjach, w jednym miejscu pisze: »ufam, że moja śmierć przyczyni się do tego, o co najbardziej mi w życiu chodziło – o nawrócenie świata, ewangelizację świata«. To jest inna skala wartości. Inny sposób spojrzenia na śmierć. Ten człowiek żył kategoriami wiary – powiedział duchowny.  Wspominając pontyfikat i tłumy, jakie Jan Paweł II przyciągał kard. Grocholewski przyznał, że wszyscy zdawali sobie sprawę, że Ojciec Święty „robił wrażenie” na świecie.  Podsumowując pontyfikat, wspomniał między innymi o Światowych Dniach Młodzieży. – To było coś szokującego, nikt się tego chyba nie spodziewał, że każde z tych Światowych Dni Młodzieży gromadziły dużo więcej ludzi niż przewidywano  – mówił i przywołał te rzymskie, kiedy papież był już chory i praktycznie nie mógł mówić. – Mówiono, że przyjedzie 700 tysięcy ludzi. Potem mówiono: milion. Potem padło: półtora miliona. A było 2,5 miliona młodych ludzi. Wszyscy ci ludzie przyjechali do tego papieża – powiedział „Gość Wiadomości”.",,
Szczerski: Polska staje się aktywnym graczem na rynku gazu w regionie,"– W nowym regionalnym systemie bezpieczeństwa energetycznego Polska będzie mogła pełnić rolę jego dystrybutora – powiedział szef gabinetu prezydenta Krzysztof Szczerski. PGNiG podpisało w poniedziałek umowę o współpracy przy poszukiwaniach i wydobyciu gazu na Ukrainie z ukraińskim partnerem, firmą Energy Resources of Ukraine (ERU).","Minister Krzysztof Szczerski powiedział, że dzięki porozumieniu Polska staje się aktywnym graczem na rynku gazu w regionie, a bezpieczeństwa kraju wzrasta.– Zaczynamy powoli myśleć w innych kategoriach, już nie tylko kraju, który sam sobie musi to bezpieczeństwo zagwarantować, sam sobie musi wypełnić potrzeby energetyczne, ale także zaczyna być rozumiany jako część regionalnego systemu bezpieczeństwa energetycznego, jako część systemu, w którym Polska będzie mogła także pełnić rolę dystrybutora bezpieczeństwa energetycznego dla regionu – powiedział Szczerski.– Postawiliśmy na politykę aktywnego bezpieczeństwa Polski, ale także ekonomicznego rozwoju tego sektora (...) po to, żeby rozbudować nasze możliwości w zakresie gazu i generalnie węglowodorów i paliw, po to, żebyśmy mogli rzeczywiście odejść od sytuacji +naturalnej bezbronności+ do sytuacji +aktywnego bezpieczeństwa+ – powiedział.Szczerski zaznaczył, że chodzi o oparcie bezpieczeństwa rynku gazu na trzech filarach: własnym wydobyciu, nowych źródłach importu, ale także na możliwościach, które daje import poprzez terminal LNG.PGNiG SA podpisało z ERU Managment Services umowę o współpracy w zakresie działalności poszukiwawczo-wydobywczej w zachodniej części Ukrainy, przy granicy z Polską. Umowa przewiduje wspólne prace w obwodzie lwowskim na podstawie koncesji.W pierwszej kolejności będzie wykonany odwiert poszukiwawczy i zostaną przeprowadzone badania geofizyczne. Prace rozpoczną się niezwłocznie po uzyskaniu koniecznych pozwoleń.Według polskiej strony potencjał wydobywczy w rejonie jest na podobnym poziomie, jak na największym złożu gazu ziemnego w Polsce.",,
Prezes PiS i posłanka Kruk na Lubelszczyźnie. Cykl spotkań z wyborcami,"Prezes PiS Jarosław Kaczyński spotka się we wtorek z mieszkańcami Lublina, Radzynia Podlaskiego i Białej Podlaskiej. Będzie mu towarzyszyła kandydatka Prawa i Sprawiedliwości w wyborach do Parlamentu Europejskiego, posłanka Elżbieta Kruk, która ubiega się o mandat eurodeputowanej w okręgu lubelskim.",Pierwsze spotkanie z wyborcami – w Lublinie – ma rozpocząć się o godz. 14:30 w  Lubelskim Centrum Konferencyjnym przy ul. Grottgera 2.W Radzyniu Podlaskim prezes PiS i posłanka Kruk rozpoczną spotkanie o godz. 17 w Kinie Oranżeria przy ul. Jana Pawła II.Z kolei o godz. 19 w Hotelu Skala – ul. Artyleryjska 1 – w Białej Podlaskiej rozpocznie się ostatnie z przewidzianych spotkań.,,
Administrator strony zwyrole.org nie będzie kandydował na wiceprezydenta Gdańska,"Karol Spieglanin, który miał zostać zastępcą Jarosława Wałęsy, gdyby ten wygrał wybory na prezydenta Gdańska, prawdopodobnie rezygnuje z ubiegania się o stanowisko. Sam Wałęsa, kandydujący z poparciem Koalicji Obywatelskiej, oświadczył, że odcina się od wszelkich wypowiedzi seksistowskich i nie będzie ich tolerował u osób w swoim otoczeniu – informuje portal wpolityce.pl.","O seksizm i homofobię oskarżyła „Gazeta Wyborcza” popieranego dotąd przez Koalicję Obywatelską kandydata na wiceprezydenta Gdańska Karola Spieglanina, prezesa Forum Rozwoju Aglomeracji Gdańskiej. Spieglanin oprócz tego prowadził stronę internetową zwyrole.org – stronę, jak pisze wpolityce.pl, „z ohydnym rechotem z kobiet, czarnoskórych czy homoseksualistów”.Jak informuje portal, prezes Forum Rozwoju Aglomeracji Gdańskiej miał powiadomić Jarosława Wałęsę, że prawdopodobnie nie będzie kandydował na wiceprezydenta Gdańska, „co ma związek ze sprawami osobistymi, o których nie chce mówić publicznie”. – Z punktu widzenia wizerunkowego, biorąc pod uwagę, że Koalicja Obywatelska jest to Platforma  rozbudowana o skrzydło lewicowe, również w jakimś sensie feministyczne – to jest dla nich klęska – ocenił Cezary Krysztopa z „Tygodnika Solidarność”.– Na kilka dni przed wyborami ten elektorat, o który KO miałaby szansę zawalczyć, elektorat Nowoczesnej, elektorat Barbary Nowackiej – dostaje sygnał, że jest głęboka hipokryzja w odwoływaniu się do tego elektoratu. Ja na miejscu elektoratu nie traktowałbym takiej oferty poważnie – mówił Krysztopa na antenie TVP Info.",,
Złodziei zdradził modus operandi. Na włam chodzili z pościelą ze Spider-Manem,"Łódzcy policjanci zatrzymali złodziei, którzy na celownik brali głównie  sklepy i saloniki prasowe. Zawsze byli zamaskowani i działali bardzo szybko. Uwagę funkcjonariuszy, którzy analizowali monitoring, zwrócił jednak jeden szczegół – worek, do którego złodzieje pakowali łup. Jak dowiedział się portal tvp.info, była to poszwa na kołdrę z wizerunkiem Spider-Mana.","Łódzcy funkcjonariusze od pewnego czasu pracowali nad szajką, która plądrowała niewielkie sklepy, kioski i saloniki prasowe. Przestępcy działali zawsze w ten sam sposób. Zamaskowani wchodzili do pomieszczenia i w ciągu kilkudziesięciu sekund zabierali papierosy i gotówkę. – Jednorazowo ich łupem padał towar o wartości od kilku do kilkunastu tysięcy złotych – mówi nam mł.insp. Joanna Kącka z KWP w Łodzi. Kiedy funkcjonariusze zajmujący się kradzieżami analizowali monitoring, zauważyli, że za każdym razem złodzieje pakowali łup do poszewki na kołdrę. – Zawsze tej samej, ze Spider-Manem – dodaje policjantka. Analiza działania i wyglądu mężczyzn pozwoliła na wytypowanie dwóch łodzian w wieku 38 i 35 lat. Obaj byli wcześniej notowani. Starszy rok temu wyszedł z więzienia.",,
Ochrona praw dzieci w opiece zastępczej: Unia Europejska przyjęła polski projekt,"Państwa Unii Europejskiej porozumiały się w sprawie przepisów dotyczących dzieci w opiece zastępczej. Zgodnie z nowymi regulacjami, jeśli dziecko będzie musiało trafić do domu zastępczego, będzie on musiał być bliski mu kulturowo. To wyłącznie polska inicjatywa, do tej pory Unia nie wypracowała takich regulacji.","Przedstawiciele polskich władz wskazywali, że w wielu krajach dzieci są umieszczane w rodzinach zastępczych o innej kulturze i innym wyznaniu, co, jak podkreślali, jest traumatycznym przeżyciem dla dziecka.  – Prawo do zachowania tożsamości polega na tym, że dziecko, gdy musi być odseparowane od środowiska rodzicielskiego, w którym dorasta, na przykład z powodu rozpoznawania kwestii pieczy zastępczej, powinno być powierzone w opiekę osób, które wywodzą się z tego samego kręgu kulturowego, posługują się tym samym językiem. Kwestie wyznawanej religii też nie są tu bez znaczenia – wyjaśnia wiceminister sprawiedliwości Łukasz Piebiak. Wiceszef resortu sprawiedliwości podkreśla, że istnieją w tej sprawie regulacje ONZ, jednak kraje unijne ich nie przestrzegały.",,
Korwin-Mikke bez sankcji. Unijny sąd unieważnił kary dla polityka,Sąd UE w Luksemburgu unieważnił decyzje Prezydium Parlamentu Europejskiego nakładające sankcje na byłego europosła Janusza Korwin-Mikkego z powodu jego wypowiedzi dotyczących imigrantów oraz nierówności w zarobkach kobiet i mężczyzn.,"W trakcie ubiegłorocznej debaty na temat różnic w wynagrodzeniach między kobietami i mężczyznami europoseł przekonywał, że kobiety muszą zarabiać mniej, bo „są słabsze, mniejsze i mniej inteligentne”. Sprawa oburzyła eurodeputowanych, którzy zwrócili się do szefa PE o karę dla Polaka. Z kolei w 2016 r. musiał odpowiedzieć za słowa, w których migrantów z Afryki porównał do zalewającego Europę „szamba”. W sumie został pozbawiony diet o równowartości kilku tysięcy euro. Prezydium europarlamentu w 2016 i 2017 r. podtrzymało kary nałożone na polskiego eurodeputowanego przez ówczesnego przewodniczącego tej instytucji Martina Schulza oraz obecnego szefa PE Antonio Tajaniego. W ramach restrykcji Korwin-Mikke był pozbawiony prawa do otrzymywania dziennej diety na utrzymanie przez okres 10 i 30 dni; czasowo zawieszono też jego uczestnictwo we wszystkich pracach PE na 5 i 10 dni. Eurodeputowany zaskarżył obie te decyzje. Sąd odrzucił argument PE, jakoby „zakłócenie”, które uzasadniałoby nałożenie kar dyscyplinarnych, nastąpiło poza obradami (bo podczas obrad ich nie było) poprzez godzenie w reputację europarlamentu i jego godność jako instytucji. Sędziowie wskazali na brak jasno określonych kryteriów, które mogłyby skłonić prezydium PE do stwierdzenia rzekomego naruszenia godności tej instytucji. Co więcej, taka interpretacja prowadziłaby do arbitralnego ograniczenia wolności słowa eurodeputowanych. – W tych okolicznościach i pomimo szczególnie szokującego charakteru słów użytych przez skarżącego podczas jego wystąpień, Parlament nie mógł w niniejszym przypadku nałożyć na niego środka dyscyplinarnego – podkreślił sąd UE. W związku z tym stwierdzono nieważność decyzji wobec Korwin-Mikkego. Parlament Europejski ma wyrównać politykowi straty, jakie wynikały z nałożonych na niego sankcji. Sędziowie nie przystali jednak na wniosek w sprawie zadośćuczynienia mu krzywdy.",,
"Sowity żołd nie wystarczył. Rosyjscy żołnierze zdezerterowali z armii, bo nie chcieli walczyć na Ukrainie","Kilkudziesięciu rosyjskim żołnierzom kontraktowym grozi kara więzienia za dezercję z jednostki. Mężczyźni opuścili szeregi armii, bo obawiali się, że zostaną wysłani na wschodnią Ukrainę – pisze w sobotę rosyjski portal internetowy gazeta.ru.","Żołnierze ze zmotoryzowanej brygady uciekli z poligonu w obwodzie rostowskim graniczącym ze wschodnią Ukrainą. W tej części kraju prorosyjscy separatyści walczą z ukraińskimi siłami rządowymi. Przeciw żołnierzom wszczęto sprawy karne. Grozi im do 10 lat więzienia za samowolne opuszczenie jednostki i dezercję – pisze portal. Gazeta.ru opiera swe doniesienia na informacjach samych żołnierzy, ich rodzin i prawniczki oraz – jak zapewnia – na własnym dochodzeniu. Rosyjskie ministerstwo obrony potwierdziło, że toczy się śledztwo w sprawie wymienionych przez gazatę.ru żołnierzy w związku ze „złamaniem przez nich dyscypliny”. Kijów i Zachód oskarżają Moskwę o finansowanie i dozbrajanie separatystów na wschodniej Ukrainie, a także o wysyłanie do Donbasu regularnych oddziałów, czemu Rosja zaprzecza. Kreml przyznał jednak, jak pisze AFP, że na wschodzie Ukrainy są rosyjscy „ochotnicy” –  byli żołnierze, którzy przybyli tam na własną rękę. Prawniczka reprezentująca pięciu żołnierzy, którym grozi proces, Tatiana Czerniecka potwierdziła AFP doniesienia portalu gazeta.ru i oświadczyła, że to samo grozi kilkudziesięciu innym, który służyli w tej samej jednostce zlokalizowanej w mieście Majkop u podnóża Kaukazu. „Proponowano im 8 tys. rubli (127 euro) dziennie– Nie zmuszano ich bezpośrednio do wyjazdu na Ukrainę, lecz pojawiali się ludzie, którzy namawiali ich, by tam się udali –  powiedziała Czerniecka. – Żołnierze mówią, że proponowano im 8 tys. rubli (127 euro) dziennie za udział w walkach na Ukrainie – twierdzi prawniczka. Według niej żołnierze napisali wnioski o rozwiązanie kontraktu, które jednak nie zostały przyjęte, a wobec żołnierzy wszczęto dochodzenie. Gazeta.ru opisuje sprawę 21-letniego żołnierza Iwana Szewkunowa, któremu grozi 10 lat za dezercję. Jego matka Swietłana twierdzi, że żołnierzy zmuszano do wyjazdu na Ukrainę w charakterze ochotników. Portal zamieszcza też zdjęcie odręcznego listu innego żołnierza – Pawła Tynczenki, którego oskarżono o samowolne opuszczenie jednostki. W liście do sędziego w trybunale wojskowym Tynczenko napisał, że „nie chciał złamać przysięgi wojskowej, ale nie chciał wykonywać przestępczego rozkazu i uczestniczyć w walkach na Ukrainie”.",,
„To władze PO popełniły błąd”. Poseł Tomczak nie zamierza się odwoływać,"Jacek Tomczak, jeden z trojga posłów, których w zeszłym tygodniu wykluczył z partii zarząd PO,  nie zamierza odwoływać się od uchwały w tej sprawie. – To władze Platformy popełniły błąd i powinny wycofać się ze swej decyzji – powiedział w sobotę.","Troje posłów: Jacek Tomczak, Joanna Fabisiak i Marek Biernacki zostali usunięci z Platformy za głosowanie wbrew stanowisku władz partii i klubu w sprawie projektów ustaw zmieniających przepisy aborcyjne. Wyrzuceni politycy opowiedzieli się za skierowaniem do dalszych prac w sejmowej komisji projektu zaostrzającego prawo i odrzuceniem propozycji liberalizującej obecne regulacje. Większość PO opowiedziała się za rozstrzygnięciem odwrotnym. Podczas obu sejmowych głosowań w klubie PO obowiązywała dyscyplina, którą – jak uznał zarząd ugrupowania – Tomczak, Fabisiak i Biernacki złamali.  Jacek Tomczak, który jeszcze kilka dni temu rozważał odwołanie się od uchwały zarządu o wykluczeniu z Platformy, powiedział w sobotę PAP, iż podjął decyzję, że nie podejmie takiego kroku. Zaproszenie od Gowina?  Tomczak powiedział, że nie rozważa przystąpienia do jakiejkolwiek innej partii politycznej lub klubu w Sejmie. Nieoficjalnie od polityków opozycji można usłyszeć, że wykluczona z PO trójka otrzymała ostatnio propozycję przystąpienia do PSL i Porozumienia – formacji, której założycielem i prezesem jest wicepremier Jarosław Gowin. Do partii Gowina przystąpił w sobotę podlaski poseł PSL Mieczysław Baszko. Utrata tego parlamentarzysty powoduje, że 15-osobowy dotychczas klub Stronnictwa przestaje istnieć (zgodnie z regulaminem Sejmu klub tworzy 15 posłów; jeśli jest ich mniej, mogą tylko powołać koło). Szef PSL Władysław Kosiniak-Kamysz zapewniał jednak w sobotę w Kraśniku, że klub ludowców nie przestanie istnieć. Dał do zrozumienia, że wkrótce zasilą go nowi posłowie. Sprawa ma wyjaśnić się w przyszłym tygodniu.",,
Posłowie uczcili minutą ciszy Antoniego Zambrowskiego,"– Działacz opozycji demokratycznej, wielokrotny więzień polityczny. Człowiek, którego życie pokazało, że można wyzwolić się z uwarunkowań, jakie narzuca środowisko, w którym ktoś się urodził. To był właśnie przykład kogoś kto przeszedł na tę właściwą stronę i pozostał na niej do końca. Proszę o uczczenie jego pamięci – powiedział prezes PiS Jarosław Kaczyński.","Sejm uczcił minutą ciszy działacza Solidarności i publicystę Antoniego Zambrowskiego. Zmarł on w poniedziałek w wieku 85 lat.Wniosek o uczczenie zmarłego złożył na początku posiedzenia Sejmu prezes PiS Jarosław Kaczyński.– Działacz opozycji demokratycznej, wielokrotny więzień polityczny. Człowiek, którego życie pokazało, że można wyzwolić się z uwarunkowań, jakie narzuca środowisko, w którym ktoś się urodził. To był właśnie przykład kogoś, kto przeszedł na tę właściwą stronę i pozostał na niej do końca. Proszę o uczczenie jego pamięci – powiedział prezes PiS Jarosław Kaczyński.",,
Kobieta gwałcona co 15 minut. Tylko część sprawców trafia przed sąd,"Mimo zaostrzenia prawa i kampanii społecznych liczba gwałtów dokonywanych na kobietach w Indiach utrzymuje się na wysokim poziomie. Władze w Delhi przedstawiły statystyki, z których wynika, że do napaści na tle seksualnym dochodzi średnio co 15 minut.","Z danych Ministerstwa Spraw Wewnętrznych wynika, że w 2018 roku kobiety zgłosiły 34 tysiące gwałtów. Media wskazują, że ich liczba jest większa, gdyż nie wszystkie ofiary zgłaszają napaść.Liczba zgłoszonych spraw jest podobna jak w poprzednim roku. Agencja Reutera zwraca jednak uwagę, na niewydolność systemu sprawiedliwości. W raporcie wskazano, że zarzuty są stawiane w 85 proc. przypadków, zaś zaledwie 27 proc. sprawców zostaje skazanych.Grupy broniące praw człowieka zwracają uwagę, że służby często traktują kobiety mniej poważnie, zaś funkcjonariusze prowadzący śledztwa nie są wrażliwy na krzywdę ofiar.– Kraj jest kierowany przez mężczyzn, jedna premier Indira Gandhi nie odwróciła tej sytuacji, także większość sędziów to mężczyźni – powiedziała agencji Reutera Lalitha Kumaramangalam, była przewodnicząca Narodowej Komisji ds. Kobiet.",,
Rosyjski aktor wziął udział w protestach antykorupcyjnych. Trafi do kolonii karnej,"Sąd w Moskwie skazał w czwartek aktora Jurija Kulija, uczestnika wielotysięcznej demonstracji przeciwko korupcji, która odbyła się w stolicy Rosji 26 marca, na osiem miesięcy kolonii karnej. Sąd uznał, że Kulij dopuścił się przemocy wobec policjanta.","Jurij Kulij był oskarżony o akt przemocy niezagrażający życiu lub zdrowiu. Zeznający w procesie poszkodowany policjant sił specjalnych OMON powiedział, że Kulij „w bolesny sposób schwycił go za rękę w okolicy ramienia i ścisnął ją w sposób powodujący ból”. Ten sam policjant występował jako poszkodowany w procesach po masowych antyputinowskich protestach w Moskwie w 2012 roku.Adwokat Kulija prosił o wymierzenie jego klientowi kary grzywny lub prac poprawczych. Kulij w trakcie śledztwa przyznał się do winy. Jego proces odbywał się w trybie specjalnym – bez badania dowodów i przesłuchiwania świadków. Obrona argumentowała, że Kulij w czasie demonstracji w Moskwie 26 marca nie zaatakował policjanta, a jedynie próbował rozdzielić go i zatrzymywanego starszego mężczyznę. Natomiast zeznania obciążające Kulija złożył Aleksandr Pietruńko, aktywista ruchu SERB, znanego z akcji przeciwko rosyjskim opozycjonistom. Kulij, z zawodu aktor, jest jedną z czterech osób, wobec których w następstwie protestów z 26 marca wszczęto postępowania karne. Niezależne rosyjskie media wyrażają obawy, że będą to procesy na wielką skalę, jak było to przed pięciu laty, po protestach na moskiewskim placu Bołotnym.",,
"Tetetka mści się za Ryżego, w tle FSB i GRU","Wydarzenia w Ługańsku odzwierciedlają nie tylko konflikt lokalnych watażków, ale też rywalizację potężnych stronnictw w Moskwie. Z jednej strony mamy FSB, z drugiej wpływowego doradcę kremlowskiego. Ten drugi dotychczas cieszył się wsparciem wojskowego wywiadu GRU. Pucz ługański jest więc ważny w kontekście polityki wewnętrznej Rosji, gdzie w miarę zbliżania się wyborów prezydenckich rośnie nerwowość. Ukraina nie ma tu nic do powiedzenia.","Wtorek rano. W centrum Ługańska pojawiają się grupy uzbrojonych ludzi w wojskowym kamuflażu, część z nich jest w maskach. Nie mają oznaczeń, nie mówią, kim są i co robią. Przywódca „ŁRL” Igor Płotnickij nakazuje tym zielonym ludzikom wycofać się. Bezskutecznie. Uzbrojeni w broń maszynową i granatniki, wspierani przez kilka transporterów, obstawiają budynki administracji. Sytuacja, przynajmniej częściowo, wyjaśnia się, gdy „Ministerstwo Spraw Wewnętrznych ŁRL” publikuje na stronie internetowej wystąpienie swego szefa Igora Korneta, dzień wcześniej zdymisjonowanego przez Płotnickiego.Kłótnia watażkówŻeby wyjaśnić przyczyny obecnych wydarzeń, musimy cofnąć się dwa lata. Jest październik 2015 roku. „Ministerstwo Bezpieczeństwa Państwowego ŁRL” (MGB) aresztuje „ministra paliwa i energii” Dmitrija Ljamina. To człowiek Płotnickiego, a chodzi o podział zysków z sektora naftowego. Płotnickij reaguje zawieszeniem „ministra bezpieczeństwa” Leonida Pasecznika. Gdy po stronie tego ostatniego staje „minister spraw wewnętrznych” Igor Kornet, ten też zostaje zawieszony. Wtedy jednak po stronie „siłowików” stają „premier” Giennadij Cypkałow i szef „parlamentu” Aleksiej Karjakin. Tzw. Ługańska Republika Ludowa staje na krawędzi wojny domowej. Interweniuje Moskwa. W efekcie Pasecznik i Kornet wracają na stanowiska, za to tracą ich obrońcy, Cypkałow i Karjakin. Teraz szef „republiki” może się zabrać za Korneta. 21 października 2017, na poszerzonym posiedzeniu „Rady Ludowej ŁRL”, Kornetowi stawiają szereg zarzutów, w tym nielegalne przywłaszczenie cudzej własności. „Minister” się broni i 5 listopada publikuje wystąpienie wideo, w którym mówi o sukcesach swego resortu i sugeruje, że Płotnickij i bliscy mu deputowani „Rady Ludowej” to „piąta kolumna Ukrainy”. 9 listopada Płotnickij osobiście nadzoruje eksmisję Korneta z domu należącego do Inny Chmieliewcowej, krewnej zmarłego deputowanego ukraińskiego parlamentu z ramienia Partii Regionów. Skalę poniżenia Korneta powiększa relacja specjalnie ściągniętej telewizji. Następnego dnia Płotnickij mówi w „Radzie Ludowej”, że Kornet jest „zmęczony i powinien odejść”.  Rzecz jasna, ostatnie słowo należy w tych sprawach do rosyjskich kuratorów. 16 listopada, w tym samym dniu, do Ługańska wracają z podróży za wschodnią granicę Płotnickij (z Moskwy) oraz Kornet (z Kamieńca Szachtyńskiego w obwodzie rostowskim). Ten pierwszy po rozmowach na Kremlu, ten drugi po spotkaniu z pewnym generałem FSB, nadzorującym „siłowików” w strefie okupowanej Donbasu. 20 listopada o dymisji szefa „MSW” decyduje ługański sąd (trudno myśleć, że bez zlecenia), a Płotnickij natychmiast podpisuje zwolnienie Korneta ze stanowiska. „Deputowanych” informuje o tym „prokurator generalny” Witalij Podobryj. Wcześniej był on zastępcą Korneta w „MSW” i jego nominację na prokuratora odebrano jako wzmocnienie siłowików Korneta i Pasecznika. Tymczasem Podobryj zdradził i odegrał jedną z kluczowych ról w dymisji Korneta. Kronika puczuKornet nie zamierza podzielić losu starych towarzyszy, Cypkałowa („samobójstwo”), Kisieljewa (więzienie) czy Karjakina (ucieczka do Rosji). 21 listopada rano popierające go bojówki obstawiają ważne urzędy w centrum Ługańska, a on sam w wystąpieniu wideo odmawia opuszczenia stanowiska. I kontratakuje. Mówi, że jego resort wykrył w kierownictwie „ŁRL” spisek „ukraińskich dywersantów”, i to na najwyższym szczeblu. Wśród spiskowców wskazuje szefową „państwowej” telewizji (zemsta za relację z jego eksmisji?), szefa administracji Płotnickiego oraz szefa ochrony Płotnickiego. Kornet twierdzi, że ci spiskowcy wprowadzali w błąd Płotnickiego, mówiąc mu, że pracownicy „MSW” łamią prawo. Na koniec „minister” żąda anulowania jego dymisji oraz ukarania „spiskowców”.  Za sprawy polityczne w „ŁRL” odpowiada Władisław Surkow, doradca Putina, który od dawna jest głównym kremlowskim urzędnikiem odpowiedzialnym za politykę Rosji wobec „republik ludowych”. W jego orbicie wpływów są Igor Płotnickij, „Rada Ludowa” i niemal cały administracyjny aparat. Płotnickij zdobył stanowisko przywódcy „ŁRL” dzięki temu, że stał na czele batalionu Świt w 2014 r. Była to jedna z nielicznych jednostek rebelii, która nie uciekła z Ługańska i stawiła opór nacierającym siłom ukraińskim do momentu przyjścia z odsieczą – na wielką skalę – regularnej armii rosyjskiej (sierpień 2014). Na bazie tego batalionu powstała tzw. ludowa milicja, czyli de facto coś w rodzaju „armii” w ługańskiej części strefy okupowanej. Tyle że od czasu, gdy Płotnickij był szefem tzw. ministerstwa obrony, sporo się w wojskowej strukturze „ŁRL” zmieniło. Wszystkie zbrojne „wojskowe” oddziały w tej „republice” skupiono w 2. Korpusie Armijnym ŁRL – bezpośrednio podporządkowanym dowództwu rosyjskiej armii. Co oznacza, że bez zgody rosyjskich generałów i resortu obrony ługańskiej „armii” nie da się wykorzystać w żaden sposób w wewnętrznych rozgrywkach. Płotnickij jest tylko nominalnym głównodowodzącym „sił zbrojnych ŁRL”. Igor Kornet ps. Tetetka to, podobnie jak Płotnickij, etniczny Ukrainiec, syn oficera milicji. Sam był w niej sierżantem, pracował w jednej z biednych dzielnic Ługańska. W 2014 roku opowiedział się za rosyjską rebelią. Długo był uważany wręcz za człowieka Płotnickiego - został „ministrem spraw wewnętrznych” 27 sierpnia 2014. Zaskoczeniem było, gdy w 2015 r. wsparł Pasecznika przeciwko Płotnickiemu. Teraz oskarża najbliższe otoczenie Płotnickiego o zainscenizowanie przewrotu i zabójstwo „eks-premiera ŁRL” Giennadija Cypkałowa. Korneta popiera część weteranów wojny 2014-2015, zwolnionych wcześniej z siłowych organów „ŁRL”. Podobno we wtorek z Rosji wrócił niejaki Aleksandr Gajdiej ps. Rzym, były dowódca 1. Kozackiej Sotni w siłach „ŁRL” i były „komendant Swierdłowska”. Od dawna w konflikcie z Płotnickim. Najcenniejszym sojusznikiem jest jednak Aleksandr Zacharczenko, lider sąsiedniej „Donieckiej Republiki Ludowej”. Już na samym początku puczu do Ługańska z Doniecka przyjechały trzy ciężarówki pełne uzbrojonych po zęby członków „Republikańskiej Państwowej Służby Ochrony”, która podlega Zacharczence. W nocy z wtorku na środę obserwatorzy OBWE odnotowali przyjazd do Ługańska ze strony Debalcewa kolumny wojskowej, w skład której wchodziły co najmniej dwa transportery opancerzone oraz około dziesięciu ciężarówek z „żołnierzami” z Doniecka. „Bitwa kuratorów” Jest jeszcze trzecia frakcja w Ługańsku – to kadrowi wojskowi rosyjscy. Panują nad tzw. Ludową Milicją ŁRL, która faktycznie jest formacją wojskową. Dowódcą tej „milicji” jest generał rosyjskiej armii Jewgienij Nikiforow. Siły te nie mieszają się w konflikt. Podobnie zresztą, jak „Ministerstwo Bezpieczeństwa Państwowego” (MGB) – co jest o tyle intrygujące, że na jego czele stoi Pasecznik, wcześniej sprzymierzeniec Korneta. Właśnie te siły będą miały decydujący głos, jeśli w końcu go zabiorą. Póki co we wtorek około południa przez przejście graniczne Dołżanskij wjechała do „ŁRL” kolumna wojska rosyjskiego: kilkadziesiąt ciężarówek z żołnierzami i 20 transporterów. Neutralną postawę zajmuje, przynajmniej oficjalnie, GRU. Wywiad wojskowy ma w okupowanym Donbasie dużo więcej do powiedzenia niż „cywile” z FSB. Dlatego za najbardziej prawdopodobny scenariusz w tym momencie można uznać wyciszenie konfliktu i zachowanie status quo: Kornet nadal szefem „MSW”, zaś Płotnickij szefem „republiki”. W tym wariancie czas będzie jednak grał na niekorzyść Płotnickiego. Dlatego ten będzie grał na „miękki” wariant siłowy: Kornet wyjeżdża do Rosji lub Doniecka. „Twardy” wariant siłowy to likwidacja fizyczna Korneta lub jego uwięzienie. Ale jest i inny scenariusz: Surkow ulega i poddaje swego człowieka, Kornet przy pomocy Rosjan dokonuje puczu i obala Płotnickiego. Decyzja o wyborze scenariusza zapadnie w Moskwie i może zależeć od walk na szczytach reżimu.",,
Sąd Najwyższy odrzucił odwołanie sędziego Żurka ws. przeniesienia do innego wydziału,"Izba Kontroli Nadzwyczajnej SN odrzuciła odwołanie sędziego Waldemara Żurka od uchwały KRS, dot. przeniesienia go do innego wydziału sądu. Z kolei Izba Cywilna SN odroczyła do 20 marca posiedzenie ws. wyłączenia sędziów Izby Kontroli SN od rozpoznawania tego odwołania.","O postanowieniach SN poinformował zespół prasowy Sądu Najwyższego, który przekazał komunikat rzecznika prasowego SN sędziego Michała Laskowskiego.Decyzją prezes Sądu Okręgowego w Krakowie i członkini obecnej Krajowej Rady Sądownictwa Dagmary Pawełczyk-Woickiej sędzia Waldemar Żurek, rzecznik poprzedniej KRS, został w końcu sierpnia zeszłego roku przeniesiony z II wydziału cywilno-odwoławczego do I wydziału cywilnego Sądu Okręgowego w Krakowie. Sędzia Żurek odwołał się od tej decyzji do KRS, która umorzyła postępowanie w jego sprawie. Z kolei od decyzji KRS sędzia wniósł odwołanie do SN. Jak poinformował zespół prasowy SN, w piątek odbyło się wyznaczone dzień wcześniej w Izbie Kontroli Nadzwyczajnej i Spraw Publicznych posiedzenie w tej sprawie. W wydanym postanowieniu tej Izby odrzucono odwołanie sędziego Żurka. Postanowienie wydał sędzia Aleksander Stępkowski, mianowany przez prezydenta Andrzeja Dudę na sędziego SN 20 lutego. Tymczasem – jak przekazał zespół – zgodnie z zarządzeniem I prezesa SN z listopada zeszłego roku do Izby Cywilnej SN trafił wniosek o wyłączenie sędziów Izby Kontroli Nadzwyczajnej i Spraw Publicznych oraz Izby Dyscyplinarnej SN. Wniosek objął wszystkich sędziów Izby Kontroli Nadzwyczajnej na dzień złożenia tego wniosku, czyli nie był w nim wymieniony sędzia Stępkowski, który wtedy jeszcze nie został mianowany. – Moim zdaniem żadna z osób wyznaczonych przez nową KRS nie powinna orzekać w SN do czasu rozstrzygnięcia sprawy Rady przez Trybunał Sprawiedliwości UE – powiedział w piątek pytany  o te rozstrzygnięcia sędzia Żurek. Dodał, że nie wiadomo, na jakiej podstawie decydowała Izba Kontroli, skoro akta sprawy pozostawały do dyspozycji Izby Cywilnej. Jak ocenił, „to są rzeczy zadziwiające, może to oznaczać bardzo niebezpieczny dualizm prawny”. Z zapytaniem o merytoryczne powody przeniesienia sędziego Żurka jeszcze we wrześniu zeszłego roku do prezes krakowskiego sądu okręgowego wystąpił Rzecznik Praw Obywatelskich. W odpowiedzi prezes SO wyjaśniła m.in., że sformułowanie tezy o degradacji „w przestrzeni medialnej nie znajduje żadnego uzasadnienia w świetle obowiązującego ustawodawstwa”. – Decyzja o przeniesieniu sędziego Żurka nie jest w żaden sposób powiązana z działalnością pana sędziego – podkreślała wówczas sędzia Pawełczyk-Woicka. Przeniesienie sędziego do innego wydziału nie wymaga jego zgody, jeśli oba wydziały rozpoznają sprawy z tego samego zakresu. Według sędziego Żurka I wydział cywilny i wydział II cywilno-odwoławczy nie są tożsame i nie są w nich rozpoznawane te same sprawy, zatem przeniesienie go jest bezpodstawne.",,
"Gruzin, Litwin i Amerykanka. Ukraiński parlament zatwierdził rząd Jaceniuka","Ukraiński parlament ostatecznie zatwierdził zaproponowany przez koalicję „Europejska Ukraina"" skład rządu premiera Arsenija Jaceniuka. Poparło go 288 deputowanych. Prezydent Petro Poroszenko nadał we wtorek ukraińskie obywatelstwa trzem obcokrajowcom, którzy weszli do Rady Ministrów.","Tuż po głosowaniu Jaceniuk złożył w imieniu swego gabinetu uroczystą przysięgę, a jego rząd, w którym znalazło się troje specjalistów z zagranicy, formalnie przystąpił do pracy. Dwukrotne zatwierdzanie Nowy rząd Ukrainy zatwierdzany był we wtorek dwukrotnie: wcześniejsze głosowanie, które odbyło się po godz. 18 czasu miejscowego (po godz. 17 wPolsce) dało rządowi Jaceniuka tylko 229 głosów poparcia spośród obecnych nasali 383 posłów.Formalnie Rada Najwyższa liczy 450 deputowanych, jednak ze względu na to, żepaździernikowe wybory parlamentarne nie odbyły się na okupowanym przez RosjęKrymie i w części opanowanego przez separatystów prorosyjskich Donbasu,Centralna Komisja Wyborcza zarejestrowała po wyborach jedynie 420deputowanych. Problemy z głosowaniemProblem z głosowaniem nad składem rządu powstał, gdy przewodniczącyparlamentu Wołodymyr Hrojsman przeprowadził je wcześniej od razu poprzemówieniu premiera Jaceniuka i bez przedstawienia członków jego gabinetu. Niektórzy deputowani zaczęli wykrzykiwać wówczas: „Hańba!” i domagać się, by kandydaci na ministrów odpowiedzieli jednak na pytania posłów, na coprzewodniczący Rady dał zgodę. Hrojsman oświadczył następnie, że było to tylko „pierwsze czytanie” uchwały o formowaniu składu rządu.Wcześniej parlament głosował nad kandydaturami na szefów ministerstw, o których obsadzie decyduje prezydent. Ministrami spraw zagranicznych i obrony pozostali Pawło Klimkin i Stepan Połtorak; uzyskali oni odpowiednio 351 i 347głosów.   Do wtorku  byli jeszcze cudzoziemcami    W nowym rządzie Ukrainy zasiadać będzie troje ministrów, którzy do wtorku byli cudzoziemcami i otrzymali tego dnia na mocy dekretu prezydenta Petra Poroszenki ukraińskie obywatelstwo. Są to: obywatelka USA ukraińskiego pochodzenia Natalia Jaresko, która ma stanąć na czele ministerstwa finansów, Litwin Aivaras Abromaviczius, który ma objąć resort gospodarki, orazAleksandr Kwitaszwili, były minister zdrowia Gruzji, proponowany w rządzie Jaceniuka na stanowisko ministra zdrowia. Trzech wicepremierówW nowym rządzie będzie trzech wicepremierów. Wicepremierem, ministrem ds.rozwoju regionalnego, budownictwa i gospodarki komunalnej został HennadijZubko, który dotychczas był pierwszym zastępcą szefa administracji prezydentaPoroszenki. Wicepremierem i ministrem infrastruktury jest reprezentant populistycznejRadykalnej Partii, Wałerij Woszczewski, zaś wicepremierem i ministrem kultury- Wiaczesław Kyryłenko. Wybory parlamentarne odbyły się na Ukrainie 26 października, ale przez ponad miesiąc trwały rozmowy koalicyjne. Dopiero teraz ma zostać zatwierdzony skład rządu.",,
Główny Inspektor Farmaceutyczny wycofuje serie leku przeciwbólowego,Główny Inspektor Farmaceutyczny wydał decyzję o wycofaniu z obrotu na terenie kraju siedmiu serii tabletek musujących o działaniu przeciwbólowym i przeciwgorączkowym Megapar Forte.,Powodem jest niezgodność pomiędzy ulotką dołączoną do opakowania a Charakterystyką Produktu Leczniczego.  Decyzja GIF dotyczy produktu leczniczego Megapar Forte o następujących numerach serii i datach ważności : Y00282 - 31.12.2020; Y00525 - 31.12.2020; Y00526 - 31.12.2020; Y00925 - 31.01.2021; Y03117 - 31.01.2021; Y07076 - 30.04.2021; Y07683 - 30.04.2021. Podmiotem odpowiedzialnym jest spółka Accord Healthcare Polska. Megapar Forte zawiera paracetamol. Jest lekiem o łagodnym działaniu przeciwbólowym i obniżającym temperaturę ciała w gorączce.,,
Nowe sankcje wobec Rosji i Iranu. USA odpowiadają na cyberataki,"Miażdżącą większością głosów przyjął amerykański Senat ustawę przewidującą nowe sankcje wobec Rosji. Aż 98 senatorów głosowało „za”, a tylko dwóch było przeciwko ustawie zakładającej także nowe sankcje wobec Iranu.","Pierwotny projekt ustawy został zgłoszony w lutym, po tym jak w amerykańskich mediach pojawiły się doniesienia o kontaktach Michaela Flynna, ówczesnego doradcy prezydenta ds. bezpieczeństwa narodowego, z ambasadorem Rosji Siergiejem Kislakiem.Ustawa w swoich klauzulach dotyczących Rosji nakłada amerykańskie sankcje na „jakiekolwiek osoby powiązane z wrogimi cyberatakami i inną działalnością w tej dziedzinie, sprzedażą broni dla Syrii, oskarżone o łamanie praw człowieka i korupcję, związane z rosyjskim wywiadem bądź ministerstwem obrony”. Ustawa przewiduje zaostrzenie istniejących sankcji wobec takich sektorów rosyjskiej gospodarki jak górnictwo, hutnictwo, żegluga, koleje i energetyka.Kłopoty dla sojuszników?W przypadku przyjęcia ustawy w niezmienionej formie przez Izbę Reprezentantów i podpisania przez prezydenta Trumpa może utrudnić stosunki USA z europejskimi sojusznikami, ponieważ amerykańskie sankcje mogą objąć np. niemieckie i austriackie firmy współpracujące obecnie z Rosją w tych dziedzinach.– Stany Zjednoczone muszą przedstawić prezydentowi Rosji Władimirowi Putinowi i każdemu innemu agresorowi zdecydowane przesłanie, że nie będziemy tolerować ataków na naszą demokrację. Nie ma większego zagrożenia dla naszej wolności niż ataki na naszą możliwość wyboru, bez obcej ingerencji, swobodnego wyboru przywódców – powiedział podczas debaty nad ustawą senator John McCain, republikański przewodniczący Senackiej Komisji Sił Zbrojnych.Ostateczny projekt ustawy przyjęty przez Senat w czwartek zakłada także ukaranie sankcjami Iranu za prace nad produkcją rakiet balistycznych, poparcie dla międzynarodowego terroryzmu, dostawy broni dla wrogich USA reżimów i łamanie praw człowieka. Jeden za wszystkichOprócz nałożenia nowych sankcji na Rosję i Iran, w ustawie znalazła się poprawka podkreślająca znaczenie NATO i artykułu 5 Traktatu Waszyngtońskiego, zawierającego kluczową zasadę wzajemnej obrony Sojuszu: jeden za wszystkich, wszyscy za jednego.Ustawę czeka niepewna przyszłość w Izbie Reprezentantów, w której administracja prezydenta Trumpa ma o wiele większe możliwości wywieraniu wpływu na ustawodawców.Sekretarz stanu USA Rex Tillerson, występując w środę podczas posiedzenia Komisji Spraw Zagranicznych Izby Reprezentantów, dał do zrozumienia, że zaostrzenie sankcji wobec Rosji może pokrzyżować plany administracji.",,
Brytyjskie firmy poprą strategię rządu ws. Brexitu? Liczy na to premier May,"Kancelaria brytyjskiej premier Theresy May przygotowała list, który mieliby podpisać przedstawiciele najważniejszych spółek w kraju. Mogliby wyrazić w nim publicznie poparcie dla rządowej strategii ws. wyjścia z Unii Europejskiej – ujawniła telewizja Sky News.","Dziennikarze telewizji dotarli do projektu listu, który był rozsyłany przez Downing Street do prezesów firm działających w branży technologicznej, finansowej i zaawansowanej produkcji. Wchodzą one w skład indeksu stu największych spółek notowanych na giełdzie w Londynie (FTSE 100).W treści dokumentu sygnatariusze mieliby zaznaczyć, że „to dobry moment dla pracodawców, aby pracować razem z rządem i parlamentem, aby zamienić Brexit w sukces i zapewnić jasną przyszłość dla naszego kraju”, a także pochwalić rząd May za „zobowiązanie do wynegocjowania okresu przejściowego, by firmy mogły się dostosować do zmieniającej się relacji (z Unią Europejską)”.– W czasie, kiedy Wielka Brytania zmierza w kierunku ustanowienia silniejszych relacji handlowych z takimi rynkami jak Stany Zjednoczone, Indie, Japonia i Meksyk, brytyjskie firmy, które znają ten rynek, powinny być gotowe do użycia swojej wiedzy i sieci kontaktów, by wzmocnić te przyszłe relacje – czytamy w liście. W rozmowie ze Sky News część osób, które były poproszone o podpis, skrytykowała założenia i treść listu. Jedno ze źródeł dziennikarzy oceniło: „Nie ma takiej możliwości, żebyśmy to podpisali, biorąc pod uwagę chaos wokół tych negocjacji (ws. Brexitu)”.Nie pierwszy raz W przeszłości podobne interwencje w formie listów były wielokrotnie wykorzystywane przez firmy sprzyjające Partii Konserwatywnej, w szczególności przed wyborami parlamentarnymi, kiedy ich poparcie miało wzmocnić wiarygodność proponowanej agendy gospodarczej ugrupowania.Jak jednak odnotowało Sky, przed czerwcowymi przedterminowymi wyborami nie doszło do publikacji podobnego listu, co podkreśla napięte relacje między premier May a światem biznesu.",,
„Polexit jest równie niemożliwy jak germanexit”,"W obozie rządzącym nikt o takim scenariuszu polexitu nie mówi i nie myśli. Przypomnę to kolejny raz: polexit jest równie niemożliwy jak germanexit – powiedział premier Mateusz Morawiecki. Szef polskiego rządu zachęcił też Polaków, by wrócili do kraju z Wielkiej Brytanii.","O północy czasu kontynentalnego z 31 stycznia na 1 lutego Wielka Brytania przestanie być oficjalnie członkiem Unii Europejskiej. Brexit będzie pierwszym przypadkiem wystąpienia z UE.  W rozmowie z money.pl premier Mateusz Morawiecki zachęcił Polaków w Wielkiej Brytanii do powrotu do ojczyzny.   – Nie z powodu brexitu, ale ponieważ dzisiejsza Polska to kraj, do którego warto powrócić. Gospodarka w lata 20. wchodzi silna i odporna. Wysoki wzrost gospodarczy, niski poziom bezrobocia, rosnące inwestycje i wynagrodzenia, konsekwentny wzrost PKB per capita sprawiają, że Polska jest obecnie gospodarczym sercem Europy – wyjaśnił. Szef polskiego rządu skomentował też zarzuty ze strony niektórych polityków opozycji, którzy twierdzą, że zmierzamy do polexitu. – W obozie rządzącym nikt o takim scenariuszu polexitu nie mówi i nie myśli. Przypomnę to kolejny raz, polexit jest równie niemożliwy jak np. germanexit. Hasło polexitu inspirowane i wykorzystywane jest jedynie przez opozycję parlamentarną celem powiększania podziałów w społeczeństwie i zbicia miałkiego kapitału politycznego – wskazał.Dalej dodał, że „Platforma Obywatelska gra przeciw interesom Polski”. – Mocno się temu sprzeciwiamy, gdyż interes Polski powinien być ponad wewnątrzkrajową rozgrywką polityczną. Sam brexit nie leżał w interesie ani Polski, ani Wielkiej Brytanii – mówił.",,
„Weekend rekordów”. Miliony widzów przed telewizorami,"6,5 mln widzów oglądało w szczytowym momencie mecz Polska-Izrael, poinformował prezes TVP, Jacek Kurski. Średnio widownia sobotniego spotkania w Jerozolimie wynosiła 5,2 mln widzów. Rekordową oglądalność odnotowało w miniony weekend kilka programów.","Należą do nich „Szansa na sukces” (2,55 mln w szczytowym momencie – słynnym „piku” – zaś 2,22 mln przeciętnie), serial „Wojenne dziewczyny” (2,85 mln), „Wiadomości” (3,6 mln) i „Rolnik szuka żony” (4,2 mln przeciętnie i 4,62 mln w piku).",,
„Bezpieczeństwo na wschodniej flance gwarantowane również dzięki aktywności Polski”,"Dzięki aktywności również, a może nawet przede wszystkim, naszego prezydenta pana Andrzeja Dudy i jego rozmów z prezydentem Turcji Recepem Tayyipem Erdoganem, Turcja zgodziła się na przyjęcie planu ewentualnościowego, czyli odpowiedzi w sytuacji kryzysowej – ocenił w rozmowie z TVP Info minister obrony narodowej Mariusz Błaszczak.","Szef MON podkreślił, że zgoda Turcji – a była ona konieczna, ponieważ chodzi o decyzję wymagającą jednomyślności – była „pod pewnym znakiem zapytania” – Ale najpierw rozmowa telefoniczna prezydenta Dudy z prezydentem Turcji, później rozmowa osobista – zarówno wczoraj (we wtorek – przyp. red.) w Buckingham Palace jak i dziś przed rozpoczęciem szczytu razem z przywódcami państw nadbałtyckich – spowodowały, że Turcja zgodziła się na to, żeby te plany zostały przyjęte – tłumaczył Błaszczak.  Pytany o to, co wpłynęło na zmianę stanowiska Erdogana, który poparł plan ewentualnościowy, rezygnując ze swoich żądań odnośnie uznania YPG za organizację terrorystyczną, minister obrony ocenił, że przyczyniło się do tego podejście zaprezentowane przez polskiego prezydenta podczas rozmowy z tureckim kolegą. – To jest pokazywanie korzyści, jakie w szerszej perspektywie płyną dla wszystkich państw tworzących Sojusz Północnoatlantycki z solidarności wewnętrznej, ze spójności, z przygotowania poszczególnych sił zbrojnych do zapewnienia bezpieczeństwa – wskazał. Minister wyjaśnił także, że ze swej strony prowadził także rozmowy „na temat współpracy przemysłowej, tego co niebawem się wydarzy, a więc dopełnienia formalności w sprawie zakupu 32 samolotów F-35”. Wskazał, że dzięki tym i innym zakupom, np. systemów wyrzutni rakietowych Himars o zasięgu 300 km, oraz zwiększaniu liczebności Wojska Polskiego, w tym rozbudowie Wojsk Obrony Terytorialnej liczących już 23 tys. żołnierzy „Polska jest bezpieczna”  Mówiąc o lunchu, jaki odbył się na zaproszenie prezydenta Trumpa w gronie 8 państw, które wydają 2 proc. PKB na obronność ocenił, że „to są gesty, ale bardzo istotne gesty”.  – To elitarne grono. I sam fakt, że prezydent Rzeczypospolitej Polskiej Andrzej Duda siedział naprzeciwko prezydenta Donalda Trumpa, że prezydent Trump po wstępie zwrócił się do prezydenta Dudy, żeby właśnie on zabrał głos, podzielił się swoimi opiniami w związku z podnoszeniem zdolności obronnych NATO; to wszystko świadczy o tym, że pozycja Polski w Sojuszu Północnoatlantyckim jest coraz silniejsza, a to się przekłada na bezpieczeństwo naszej ojczyzny – wyjaśnił.  Jak dodał, właśnie polski prezydent „przez swoje zaangażowanie doprowadził do tego, że to wszystko, co przed szczytem stało pod jakimś znakiem zapytania, okazało się do uzyskania”.",,
Grecja: rozmowy ostatniej szansy,"Przywódcy trzech partii – konserwatywnej Nowej Demokracji, socjalistycznego PASOK i Demokratycznej Lewicy – którzy w poniedziałek spotkali się z prezydentem Grecji Karolosem Papuliasem, będą kontynuować negocjacje we wtorek. Wspólne rozmowy to ostatnia szansa na utworzenie rządu koalicyjnego.","Liderzy trzech ugrupowań podejmują ostatnią próbą utworzenia nowego, koalicyjnego rządu. Jeśli nie uda im się wypracować kompromisu, Grecję czekają kolejne wybory. W poniedziałek wieczorem, po spotkaniu z prezydentem, wydano komunikat, że rozmowy będą kontynuowane.Papulias zaproponował politykom trzech partii utworzenie rządu ekspertów – poinformował przywódca socjalistycznego PASOK-u Ewangelos Wenizelos. We wtorkowym spotkaniu mają wziąć udział liderzy wszystkich partii, prócz neonazistowskiej, antyimigranckiej Złotej Jutrzenki.Przywódca socjalistycznego PASOK-u Ewangelos Wenizelos oraz przywódca konserwatywnej Nowej Demokracji (ND) Antonis Samaras oświadczyli po spotkaniu, że gotowi są rozmawiać o proponowanej przez prezydenta formule rządu. Jednak lider małej, proeuropejskiej partii Demokratyczna Lewica (Dimar) Fotis Kuwelis powiedział, że odrzuca taką koncepcję gabinetu, weźmie jednak udział we wtorkowym spotkaniu.Rzecznik bardziej radykalnej lewicy, czyli partii SYRIZA, Panos Skurletis powiedział, że jego formacja również podejmie we wtorek rozmowy w sprawie utworzenia gabinetu. Dodał jednak, że SYRIZA upiera się przy swym antyreformatorskim stanowisku i nie zgodzi się na utworzenie rządu, który zaakceptuje politykę oszczędności i cięć budżetowych, „nawet, jeśli będzie ona wdrażana przez osoby niezwiązane z polityką”. Negocjacje bez rezultatu Będzie to dziewiąty – od wyborów 6 maja – dzień negocjacji pomiędzy partiami, które jak dotąd nie doprowadziły do porozumienia – przypomina agencja AP. Rozmowy rozpoczną się o godz. 11 (10 czasu polskiego).Niewielka Demokratyczna Lewica mogłaby pełnić rolę „języczka u wagi” w ewentualnym rządzie koalicyjnym z udziałem proreformatorskich konserwatystów i socjalistycznego PASOK-u. Te trzy ugrupowania miałyby łącznie 168 mandatów w 300-osobowym parlamencie.Trudności z utworzeniem rządu koalicyjnego i ewentualna perspektywa odrzucenia przez Grecję zobowiązań zaciągniętych wobec UE i Międzynarodowego Funduszu Walutowego (MFW) w zamian za pomoc w wysokości 240 mld euro – niepokoją rynki, w poniedziałek europejskie giełdy odnotowały spadki.Mediacyjna misja Papuliasa może teoretycznie potrwać do 17 maja, daty zebrania się nowego parlamentu – ale najprawdopodobniej zakończy się wcześniej. W razie braku porozumienia konieczne będą nowe wybory, które odbyłyby się 10 lub 17 czerwca.Przedstawiciele greckich władz ostrzegają, że gotówki może zabraknąć Atenom jeszcze pod koniec czerwca, jeśli nie będzie nowego rządu, który mógłby negocjować kolejną transzę pożyczki.",,
Marcin Horała pełnomocnikiem rządu ds. Centralnego Portu Komunikacyjnego,"Marcin Horała w czwartek został pełnomocnikiem rządu ds. Centralnego Portu Komunikacyjnego – węzła mającego zintegrować transport lotniczy, kolejowy i drogowy – poinformowała Kancelaria Premiera.",„Premier Morawiecki powołał pana Horałę na Sekretarza Stanu oraz powierzył mu obowiązki Pełnomocnika Rządu ds. Centralnego Portu Komunikacyjnego” – podała na Twitterze Kancelaria Premiera.,,
"Ukraiński deputowany znaleziony martwy. „Niemożliwe, że zastrzelił się czyszcząc broń”","Dmytro Tymczuk, ekspert wojskowy i deputowany ukraińskiego parlamentu z partii Front Ludowy, został w środę znaleziony martwy w swoim mieszkaniu w Kijowie – informuje agencja Interfax-Ukraina. Początkowo podawano, że zastrzelił się podczas czyszczenia swojej broni. W taką wersję jednak nie wierzą parlamentarzyści. – Możemy sądzić, że to morderstwo upozorowane jako samobójstwo – powiedział przewodniczący partii Andrij Teteruk, cytowany przez portal pravda.com.ua.","O tym, że Tymczuk zastrzelił się czyszcząc swoją broń, poinformował na Facebooku inny deputowany Frontu Ludowego Anton Heraszczenko. Pistolet o którym napisał, był nagrodą dla Tymczuka za walkę z rosyjską dezinformacją.Jak podaje pravda.com.ua, przewodniczący Frontu Andrij Teteruk powiedział dziennikarzom, że nie wierzy w wersję wypadku podczas czyszczenia broni. – Tymczuk oprócz tego, że jest mężem stanu, wraz ze swoimi współpracownikami bardzo ostrożnie i profesjonalnie zajmował się agresją Rosji na Ukrainę. (…) Wszystko to daje powody by sądzić, że mamy do czynienia z morderstwem upozorowanym jako samobójstwo – powiedział.W przypadkową śmierć deputowanego nie wierzą również inni parlamentarzyści, m.in. przedstawiciel frakcji Petra Poroszenki Alexander Briginets czy Anatoliy Hrytsenko, lider partii Civic Position.„Nie wierzę w to, nie chcę wierzyć, że to wypadek czy nieostrożne obchodzenie się z bronią. Znał tą broń i wiedział jak ją wyczyścić. Zobaczmy, co powie śledztwo” – napisał na Facebooku Hrytsenko. – Aby uzyskać resztę informacji o okolicznościach i szczegółach śmierci Tymczuka, musimy poczekać na oficjalne stanowisko organów ścigania – powiedział dziennikarzom.46-letni Dmytro Tymczuk, były wojskowy, koordynował działalność sieci internetowej Informacyjny Sprzeciw. Jest to pozarządowy projekt, który skupia ukraińskich wolontariuszy, zajmujących się przeciwdziałaniem zagrożeniom informacyjnym ze strony Rosji.Tymczuk specjalizował się w szczegółowych analizach sytuacji na wschodzie kraju, informował o ruchach rosyjskich wojsk, naruszeniach porozumień mińskich oraz dokumentował rosyjską broń wykorzystywaną przez wspieranych przez Rosję separatystów.We wrześniu 2014 r. Tymczuk objął funkcję koordynatora rady wojskowej Frontu Ludowego, nowo powołanej partii byłego premiera Arsenija Jaceniuka. W wyborach parlamentarnych w 2014 r. uzyskał mandat deputowanego do Rady Najwyższej.",,
Robert Redford skończył 75 lat,"Pamiętamy go z tak kasowych filmów jak: „Żądło”, „Pożegnanie z Afryką”, czy „Butch Cassidy i Sundance Kid”. Jeden z największych  amerykańskich aktorów i jednocześnie reżyserów, wielki amant hollywoodzkiego kina i laureat Oscara Robert Redford kończy w czwartek 75 lat.","Mówiło się o nim: „Złoty chłopiec Hollywoodu”, który nie ma w swoim dorobku filmów nieudanych. Najbardziej znany jest widzom z obrazów Sydneya Pollacka takich jak „Pożegnanie z Afryką” czy „Trzy dni Kondora"", ponadto z gangsterskiej komedii George'a Roy Hilla „Żądło” i retro-westernu tegoż reżysera „Butch Cassidy i Sundance Kid”. W obu filmach wystąpił wraz z Paulem Newmanem, tworząc jednocześnie jeden z najlepszych męskich duetów kina.Choć był czterokrotnie nominowany do Oscara za kreacje aktorskie, jedyną złotą statuetkę szacowny jubilat zdobył jako reżyser za film „Zwyczajni ludzie” – dramat psychologiczny, opowiadający historię typowej amerykańskiej rodziny, przeżywającej głęboki kryzys. Ma reż na koncie równie świetny „Truman Show” czy lirycznego „Zaklinacza koni”. Właśnie kończy pracę nad historią Richarda Clarke'a, doradcy do spraw terroryzmu George'a Busha i jednocześnie jego wielkiego krytyka.Magazyn „Empire”, światowy lider w branży filmowej, umieścił go na 3. miejscu na liście najseksowniejszych aktorów w historii kina i w ścisłej czołówce najbardziej wpływowych osób współczesnej kinematografii. Poza kinem aktor interesuje się polityką – jest demokratą, za czasów prezydentury Georga Busha był zaangażowany w jego ostrą krytykę. W kręgu zainteresowań aktora jest też ekologia. Na jej popularyzację wydał niemal cały dochód z dystrybucji ostatnich swoich filmów. Jest też twórcą i promotorem największego na świecie festiwalu kina niezależnego Sundance Festiwal. Niedoszły baseballistaRobert Redford urodził 18 sierpnia 1936 roku w Santa Monica, w Kalifornii. Zapowiadał się na świetnego baseballistę, ale z powodu nazbyt rozrywkowego trybu życia, stracił sportowe stypendium. Bardzo wcześnie osierociła go matka, zaś ojciec zgodził się na sfinansowanie studiów malarskich jedynaka. Ostatecznie Redford rzucił malarstwo na rzecz aktorstwa i z sukcesem ukończył nowojorską akademię dramatyczną. Debiutował na dużym ekranie w 1962 roku filmem „War Hunt” o wojnie w Korei. Status gwiazdy zyskał jednak jako niesforny Kid w kultowym już obrazie „Butch Cassidy i Sundance Kid”.",,
"Polacy ufają Komorowskiemu, Palikotowi nie","Prezydent Bronisław Komorowski jest liderem rankingu zaufania do polityków, ufa mu 71 proc. badanych – wynika z najnowszego sondażu CBOS. Z kolei największą nieufność budzą: Janusz Palikot i premier Donald Tusk. Nie ufa im odpowiednio: 51 proc. i 50 proc. badanych.","Drugie miejsca w rankingu zaufania zajmuje Ryszard Kalisz, któremu ufa 49 proc. respondentów, a trzecie – szef MSZ Radosław Sikorski, który cieszy się zaufaniem 46 proc. badanych.Zaufanie do Komorowskiego wzrosło w porównaniu do sondażu z października o dwa punkty proc. Kalisz – b. polityk SLD, obecnie poseł niezrzeszony – nie był ujęty w poprzednim sondażu. Zaufanie do Sikorskiego wzrosło o pięć punktów proc.W rankingu zaufania kolejne miejsca zajmują: szef SLD Leszek Miller (38 proc.; o 4 punkty proc. więcej niż w październiku), marszałek Sejmu Ewa Kopacz (34 proc.; wzrost o 3 punkty proc.), wiceszef PO Grzegorz Schetyna (33 proc.; wzrost o 3 punkty proc.), premier Donald Tusk (32 proc.; wzrost o 3 punkty proc.) oraz liderzy PiS i Solidarnej Polski – Jarosław Kaczyński i Zbigniew Ziobro (obaj po 31 proc. deklaracji zaufania – w przypadku Kaczyńskiego notowania nie zmieniły się; zaufanie do Ziobrywzrosło o 2 punkty proc.).24 proc. badanych ma zaufanie do szefa Twojego Ruchu Janusza Palikota (wzrost o 2 punkty proc.), po 23 proc. ankietowanych ufa ministrowi kultury Bogdanowi Zdrojewskiemu (w październiku nie był ujęty w sondażu) oraz prezesowi PSL, wicepremierowi Januszowi Piechocińskiemu (spadek o 1 punkt proc.).Kolejne miejsca zajmują: odchodzący minister administracji i cyfryzacjiMichał Boni (22 proc.; w październiku nie był ujęty w sondażu), marszałekSenatu Bogdan Borusewicz (21 proc.; bez zmian), poseł PiS Antoni Macierewicz (18 proc.; mniej o 1 punkt proc. niż w październiku), ustępujący minister finansów Jacek Rostowski (17 proc., wzrost o 1 punkt proc.), szef resortu zdrowia Bartosz Arłukowicz oraz rzecznik PiS Adam Hofman (obaj po 16 proc. – w przypadku Arłukowicza spadek o 1 punkt proc., Hofman w październiku nie był ujęty w sondażu).Palikot na czele rankingu nieufnościNieufność w stosunku do lidera tego rankingu Janusza Palikota spadła o 3punkty proc. w porównaniu do październikowego sondażu. Nieufność wobecDonalda Tuska zmniejszyła się o 1 punkt proc.; poziom nieufności do Jarosława Kaczyńskiego nie zmienił się, a nieufność wobec Antoniego Macierewicza zwiększyła się o 3 punkty proc. Z brakiem zaufania ze strony respondentów spotykają się też prezes PiS Jarosław Kaczyński oraz poseł PiS Antoni Macierewicz (odpowiednio: 48 proc. i 47 proc. wskazań). Kolejne miejsca po Palikocie, Tusku, Kaczyńskim i Macierewiczu zajęli: Zbigniew Ziobro (36 proc. deklaracji nieufności; mniej o 2 punkty proc.), Jacek Rostowski (34 proc.; mniej o 1 punkt proc.), Ewa Kopacz (31 proc.; mniej o 2 punkty proc.), Bartosz Arłukowicz i Leszek Miller (obaj po 28 proc.; w przypadku Arłukowicza oznacza to spadek nieufności o 2 punkty proc., a nieufność wobec Millera zmniejszyła się o 3 punkty proc.), Adam Hofman (25 proc.; nie był ujęty w październikowym sondażu), Grzegorz Schetyna (22 proc.; wzrost o 1 punkt proc.), Sławomir Nowak (21 proc.; spadek o 1 punkt proc.).Badanie przeprowadzono w dniach 7-14 listopada 2013 roku na liczącej 990 osób reprezentatywnej próbie losowej dorosłych mieszkańców Polski.",,
Protest Chin. Amerykanie chcieli skierować okręty do Hongkongu,"Władze Chin nie wyraziły zgody na wizytę w Hongkongu w nadchodzących tygodniach dwóch amerykańskich okrętów wojennych – poinformowali przedstawiciele władz USA. W ostatnich miesiącach rośnie napięcie między mocarstwami, dotyczące m.in. spraw gospodarczych i stref wpływu na Pacyfiku.","Pragnący zachować anonimowość amerykańscy urzędnicy powiedzieli, że okręt transportowy USS Green Bay chciał popłynąć do Hongkongu pod koniec sierpnia, a krążownik rakietowy USS Lake Erie miał tam zacumować we wrześniu.Jeden z urzędników oświadczył, że nie podano konkretnych przyczyn odmowy, lecz dochodziło już do takich sytuacji, np. we wrześniu 2018 roku.Wcześniej we wtorek prezydent Donald Trump napisał na Twitterze, że rząd Chin kieruje żołnierzy na granicę z Hongkongiem. Powoływał się przy tym na dane amerykańskiego wywiadu. Trump przyznał, że sytuacja jest „trudna, bardzo trudna” i zaapelował o spokój. W Hongkongu trwają od kwietnia prodemokratyczne protesty. We wtorek oddziały policyjne starły się po raz kolejny z demonstrantami w pobliżu lotniska. Demonstranci domagają się wycofania projektu nowelizacji prawa ekstradycyjnego, obawiając się, że jest on zagrożeniem dla praworządności w Hongkongu, byłej brytyjskiej kolonii, która została przyłączona w 1997 roku do ChRL.",,
Rosyjskie bombowce prowokowały Belgów. „Poczynają sobie coraz pewniej”,"Belgijskie media podały nowe informacje o niedawnym incydencie na Bałtyku, kiedy to rosyjskie bombowce z podwieszonymi bombami przeleciały nad uczestniczącym w ćwiczeniach NATO okrętem marynarki wojennej Belgii. Była to kolejna rosyjska prowokacja w ostatnich miesiącach.","Belgijski nadawca publiczny VRT podał, że okręt dowodzenia i zaopatrywania logistycznego Godetia podobnie jak towarzyszące mu NATO-wskie niszczyciele min nie ma środków obrony przed atakiem powietrznym. Zdaniem komentatorów mogło to skłonić Rosjan do dokonania nad nimi przelotu dwóch bombowców Su-24 z tak zwanymi brudnymi skrzydłami czyli z podwieszonymi bombami, co dokumentują zdjęcia.Belgijskie media podają, że incydent, do którego doszło w zeszły czwartek, mógł mieć poważniejszy charakter. Na Bałtyku przebywała bowiem belgijska fregata Louise Marie, uczestnicząca w ćwiczeniach obrony przeciwlotniczej. Szwedzkie myśliwce, które miały pozorować atak na fregatę, skierowano do przechwycenia rosyjskich bombowców. Cytowany przez VRT Kristof van Belleghem, dowódca Louise Marie, powiedział, że Rosjanie podejmują coraz częściej takie działania. – Zdarza się to coraz częściej. Widzimy, że Rosjanie poczynają sobie coraz pewniej wobec naszych jednostek. Przyzwyczajamy się do tego, ale powinni zachować ostrożność, aby uniknąć nieporozumień, wypadków i czegoś gorszego – wskazał.Dzień wcześniej – w środę – rosyjski okręt podwodny klasy Kilo pojawił się na powierzchni morza w pobliżu Godetii, aby robić zdjęcia. Media wskazują, że jest to niezwykłe wydarzenie, ponieważ okręty podwodne zwykle wolą działać niewykryte.",,
Ks. Waldemar Cisło: W Syrii jest szansa na normalność,"– W Syrii można odnieść wrażenie, że sytuacja uległa lekkiej poprawie. Jest mniej punktów kontrolnych, więc możemy zauważyć  więcej ludzi na ulicach. Na pewno jest znacznie spokojniej –  powiedział ks. Waldemar Cisło, dyrektor Stowarzyszenia Pomoc Kościołowi w Potrzebie.","– Ogromnym problemem Syryjczyków nadal pozostaje brak pracy, w szczególności dobrze płatnej. Warto przypomnieć, że przed wojną za 1 dolara płacono 50 funtów syryjskich, dzisiaj damy za niego  już 470. Inflacja jest ogromna – zaznaczył ks. Waldemar Cisło. Według duchownego sytuacja humanitarna w dalszym ciągu jest nieciekawa. Ludzie potrzebują leków, opieki medycznej. – Składam ogromne podziękowania dla rządu polskiego, premier Beaty Szydło i premiera Mateusza Morawieckiego za odpowiednie wsparcie – powiedział.– Dzięki pomocy płynącej z Polski wyleczyliśmy 10 tys. osób, wielu z nich uratowaliśmy życie. Zakładamy tu specjalny ośrodek, w którym nasi specjaliści zajmą się protezowaniem dzieci – powiedział na antenie TVP Info ks. Cisło.  Duchowny zwrócił też uwagę na znaczą ilość powrotów uchodźców, w szczególności z sąsiadującego Libanu. Dodał, że syryjski rząd zwalnia rezerwistów do domu. Według niego jest nadzieja, że będzie postępowała normalizacja w kraju.  Ks. Cisło zaznaczył, że Polacy bardzo dużo już pomogli potrzebującym. – Zawsze jak jesteśmy w Syrii, czy w Iraku mieszkańcy dziękują Polsce za pomoc – dodał. Pomoc z Polski Dzięki wsparciu Polaków w Aleppo 3 tys. matek dostało mleko dla dzieci, paczki żywnościowe, dopłaty do czynszów, do leczenia. –  Cała ta pomoc tworzy bardzo dobry obraz Polaków, którzy w najgorszym momencie życia Syryjczyków nie zawiedli ich – powiedział ks. Cisło. Dodał, że ludzie po woli zaczynają zakładać małe biznesy, dzięki którym dają prace kolejnym potrzebującym. Ks. Waldemar Cisło podkreślił, że największymi ofiarami wojen są zawsze kobiety, starcy i dzieci. – I tym dzieciom, które widziały ogromne dramaty swoich bliskich i innych ludzi, chcemy przynajmniej na chwilę pomóc, żeby zapomniały o dramacie wojny.  Robimy akcję dla dzieci na Ukrainie i tych w Syrii, Iraku – poinformował duchowny.W rozmowie zwrócił także uwagę na problem chrześcijan w Iraku. Niestety ich liczba z roku na rok maleje. – W 2003 r. było tam 1,5 mln chrześcijan, dzisiaj jest ich ok. 200 tys., i ta liczba maleje. Jeśli nic nie zrobimy, to „wyczyścimy” chrześcijan w tym kraju – apelował ks. Cisło. – Świadomość, że myślimy o nich, wzmacnia ich na duchu – dodał duchowny.",,
„Schetyna fatalnie rozegrał całą sytuację. Powinni go zmienić jeszcze przed wyborami”,"Całe to zamieszanie, z którego nic nie wynikło, uderza w wizerunek opozycji. Na dodatek Grzegorz Schetyna roztrwonił swój autorytet. On powinien być zmieniony przez wyborami, a nie po wyborach. On jest obciążeniem dla opozycji, zarówno zjednoczonej, jak i tej niezjednoczonej – powiedział w rozmowie z portalem tvp.info politolog Artur Wróblewski.","Lider PO Grzegorz Schetyna poinformował, że Platforma do wyborów parlamentarnych idzie jako Koalicja Obywatelska (tworzona przez PO, Nowoczesną i Inicjatywę Polską) poszerzona o społeczników, ekspertów i samorządowców. Do koalicji nie dołączy PSL i SLD.W rozmowie z portalem tvp.info politolog z Uczelni Łazarskiego Artur Wróblewski skomentował decyzję podjętą przez polityków Platformy. Jego zdaniem całą sytuację najlepiej opisuje tytuł komedii „Wiele hałasu o nic”.– Zwroty akcji, tygodnie dywagacji – najlepiej oddaje to tytuł komedii „Wiele hałasu o nic”. Nic z tego wszystkiego nie wyszło. To pokazuje chaos w szeregach opozycji – nie udało się dogadać wcześniej, po cichu i rozwiązać tę sprawę – zaznacza.Zdaniem politologa „ta najważniejsza rzecz, która mogłaby być korzystna dla opozycji w ramach systemu d’Hondta, który premiuje większe ugrupowania, nie ziściła się”. – Nie ma koalicji PO i PSL. Najważniejsza rzecz, na którą oczekiwano, nie wydarzyła się – stwierdził.– PO dobrała sobie pozornych koalicjantów, słabszych od siebie, których zdemontowała jak w przypadku Nowoczesnej. Cała ta sytuacja uderzyła w pewien wizerunek Platformy i w ogóle opozycji w kontekście zjednoczenia i uporządkowania – ocenia.",,
Prof. Oręziak: CETA narzędziem deregulacji dla korporacji,"– Widać, że CETA będzie chronić prawa korporacji, a ograniczać uprawnienia rządów i władz samorządowych. Powstaje pytanie, w czyim interesie Komisja Europejska przez pięć lat negocjowała traktat, skoro nie było konsultacji społecznych, a jak już to raczej z korporacjami. To rozwiązanie, które ma służyć totalnej deregulacji pod pretekstem umowy handlowej – tłumaczyła w „24 minutach”, prof. Leokadia Oręziak, kierownik Katedry Finansów Międzynarodowych Szkoły Głównej Handlowej w Warszawie. – Umowa ta wpłynie na każdego, m.in. na finanse publiczne, usługi czy jakość żywności – dodała.","Wynegocjowane w 2014 r. Całościowe Gospodarcze i Handlowe Porozumienie UE-Kanada (CETA) proponuje zniesienie niemal wszystkich ceł i barier pozataryfowych oraz liberalizację handlu usługami między Unią Europejską, a Kanadą. Tymczasowe stosowanie umowy, na które mają się zgodzić państwa UE, ma dotyczyć relacji handlowych. Do czasu zatwierdzenia przez wszystkie kraje członkowskie zawieszona będzie inwestycyjna część porozumienia. Umowa budzi spore kontrowersje i protesty niektórych środowisk, obawiających się osłabienia praw pracowniczych, standardów ochrony środowiska i bezpieczeństwa żywności czy też wzmocnienia wpływów wielkich korporacji. Narzędzie korporacji Prof. Leokadia Oręziak przekonywała, że CETA jest raczej pretekstem do tego, aby korporacje mogły zyskać na handlu transoceanicznym. Zwracała uwagę, że umowa znosi bariery techniczne i wprowadza zasadę wzajemnego uznania certyfikatów, co oznacza de facto, że będą mogły omijać unijne normy np. dotyczące żywności. W ten sposób do Europy może trafić np. żywność modyfikowana genetycznie, naszpikowana antybiotykami lub mięso z hodowli prowadzonych w sposób całkowicie zakazany w Unii. – Widać, że CETA będzie chronić prawa korporacji a ograniczać uprawnienia rządów i władz samorządowych. To rozwiązanie, które ma służyć totalnej deregulacji pod pretekstem umowy handlowej – mówiła.",,
„Trybunał stał się stroną sporu i jest to niedopuszczalne”,"– Według naszych kalkulacji strata przyrodnicza na dzisiaj wynosi 3,2 mld zł z racji tego, że 8 mln hektarów lasów już nie wróci na swoje miejsce – tak o stratach w polskich lasach mówił w programie „Kwadrans Polityczny” Konrad Tomaszewski, dyrektor Lasów Państwowych.","– Komisja Europejska wezwała nas do tego, żebyśmy tak naprawdę kontynuowali to, co robimy –  ocenił dyrektor Lasów Państwowych na antenie TVP1. Na czym więc polega środek zapobiegawczy, który Unia chce zastosować względem Polski? –  Nie wiem do końca, co Trybunał Sprawiedliwości twierdzi i uważa. My zmieniliśmy swoje działania co do przeszłości, żeby mieć absolutną pewność, że kształtujemy bezpieczeństwo publiczne i prowadzimy nieaktywną gospodarkę leśną ukierunkowaną na ochronę przyrody –  mówił Konrad Tomaszewski i dodał, że te działania nie prowadzą do uzyskania zysku z prowadzonych działań.",,
Rusza Zapad 2017. Ukraina stawia w stan gotowości bojowej swoje lotnictwo,"Ukraina obawia się manewrów Zapad 2017. To rozpoczynające się dziś białorusko-rosyjskie ćwiczenia wojskowe. Ukraińskie władze wielokrotnie podkreślały, że niepokoi je wzmożona obecność rosyjskiej armii przy granicach ich kraju.","Według białoruskich i rosyjskich danych w manewrach wziąć ma udział około 13 tys. żołnierzy, jednak niektóre szacunki mówią nawet o 100 tysiącach uczestników ćwiczeń. Praca na rzecz pokoju Alaksandr Łukaszenka podczas kwietniowej wizyty na Ukrainie zapewniał, że ze strony Białorusi nic Ukraińcom nie grozi. Jak mówił, Białorusini mogą przyjechać na Ukrainę jedynie na traktorach, by pomóc orać ziemię. – Będziemy pracować jedynie na rzecz pokoju. Nie mamy innych celów – podkreślał białoruski prezydent podczas obchodów rocznicy katastrofy czarnobylskiej. Nie przekonało to najwyraźniej Petra Poroszenki, bo w zeszłym tygodniu wyraził poważne obawy co do zbliżających się białorusko-rosyjskich ćwiczeń. Ukraiński prezydent zaznaczył, iż niewykluczone jest, że pod pretekstem ćwiczeń strategicznych, utworzone będą nowe uderzeniowe oddziały rosyjskich wojsk z celem wtargnięcia na terytorium Ukrainy. Jak mówił – siedem tysięcy platform kolejowych z żołnierzami i sprzętem wojskowym zbliża się do granicy z Ukrainą i nie ma żadnych gwarancji, że po zakończeniu manewrów powrócą one do Rosji. Tymczasem na Ukrainie we wtorek rozpoczęły się ćwiczenia wojskowe Trwała Stabilność 2017. Obejmują one terytorium całego kraju. W stan gotowości bojowej postawiono wiele jednostek wojskowych powietrznych sił zbrojnych Ukrainy.",,
Seria wpisów na Twitterze. Trump ponownie skrytykował sojuszników,"Prezydent USA Donald Trump w całej serii tweetów ponownie skrytykował w poniedziałek sojuszników, oskarżając ich o nieuczciwe praktyki handlowe. Dał w ten sposób wyraz niezadowoleniu z zakończonego właśnie szczytu G7. Trump skrytykował też sojuszników z NATO za niewystarczające wydatki na obronę.","„Uczciwy handel będzie obecnie nazywany głupim handlem, jeśli nie będzie oparty na wzajemności. Nie jest on uczciwy dla ludzi w Ameryce! 800 mld deficytu handlowego"" – napisał Trump na Twitterze.Amerykański prezydent przebywa obecnie w Singapurze, gdzie przybył z Kanady ze szczytu G7 na spotkanie z przywódcą Korei Północnej Kim Dzong Unem.„Dlaczego ja, jako prezydent Stanów Zjednoczonych, powinieniem pozwalać krajom na dalsze uzyskiwanie olbrzymich nadwyżek handlowych, jaką uzyskiwały przez dziesięciolecia, podczas gdy nasi farmerzy, pracownicy i podatnicy mają tak wysoką i niesprawiedliwą cenę do płacenia ?"" – napisał Trump w kolejnym tweecie.W kolejnej serii tweetów amerykański prezydent ostro skrytykował sojuszników z NATO za przeznaczanie na obronę nieproporcjonalnie mniej niż Stany Zjednoczone.„USA pokrywają prawie cały koszt (utrzymania) NATO - chroniąc wiele tych samych krajów, które oszukują nas na handlu (one płacą tylko ułamek tych kosztów - i śmieją się!)"" - czytamy w kolejnym tweecie.„Unia Europejska ma 151 mld dolarów nadwyżki - powinna płacić więcej na wojsko!"" – dodał Trump.",,
Europejska debata kandydatów w czwartek w TVP1,"W czwartek w TVP odbędzie się debata ogólnopolskich komitetów, które wystawiły swoich kandydatów w wyborach do Parlamentu Europejskiego. Wezmą w niej udział m.in. europoseł Zbigniew Kuźmiuk (PiS), lider Kukiz'15 Paweł Kukiz i Adrian Zandberg (Lewica Razem). Start o 20.30 w TVP 1.","W debacie mają wziąć udział przedstawiciele wszystkich sześciu komitetów, które zarejestrowały listy we wszystkich 13 okręgach w wyborach do Parlamentu Europejskiego. Z informacji od komitetów wynika, że Prawo i Sprawiedliwość będzie reprezentował Zbigniew Kuźmiuk („trójka” na Mazowszu), Kukiz'15 lider ruchu Paweł Kukiz, Lewicę Razem Adrian Zandberg (lider listy warszawskiej), Wiosnę – Krzysztof Śmiszek (lider na Dolnym Śląsku i Opolu), a Konfederację KORWiN Liroy Braun Narodowcy – Krzysztof Bosak („jedynka” w Warszawie). Przedstawiciele Koalicji Europejskiej zadeklarowali, że przesłali do TVP informację o tym, że ich kandydat pojawi się na debacie, ale nie podano jego personaliów.Jak przekazał Paweł Gajewski, przedstawiciel TVP ds. organizacji debaty, „została ona podzielona na pięć bloków tematycznych, co pozwoli na uporządkowanie dyskusji”. – Przedstawiciele każdego z komitetów będą mieli minutę na odpowiedź na każde pytanie. Reprezentanci komitetów będą mogli jeden raz w czasie trwania debaty udzielić riposty: czas – 45 sekund – informuje Gajewski. Tematy wokół których będzie toczyła się debata, to: bezpieczeństwo, gospodarka, przyszłość Unii Europejskiej, europejskie wartości oraz pozycja i rola Polski w Unii Europejskiej.",,
Jest duży problem z pracownikami. W przyszłości będzie gorzej,"Problemem już jest, a będzie jeszcze większym w przyszłości, brak rąk do pracy – ocenił w rozmowie z „Naszym Dziennikiem” dr hab. Paweł Śliwiński z Uniwersytetu Ekonomicznego w Poznaniu.","Śliwiński był pytany o to, czy konsumpcja będzie tym, co w największym stopniu w kolejnych latach będzie napędzać nasz wzrost gospodarczy. „Na tym paliwie będziemy jeszcze trochę jechać. Przez długi czas, mimo wzrostu gospodarczego oraz zwiększającej się wydajności pracy, wynagrodzenia nie rosły, jak powinny. Dzisiaj nadrabiamy te zaległości, co przekłada się na zwiększające się wydatki społeczeństwa” – powiedział dziennikowi ekonomista.Jak jednak zauważył, „długoterminowym zagrożeniem dla rozwoju gospodarczego Polski jest sytuacja demograficzna naszego kraju”.„I nie dotyczy to tylko potencjalnie zmniejszającej się konsumpcji, wynikającej ze starzenia się społeczeństwa czy wyludniającego się kraju. Problemem już jest, a będzie jeszcze większym w przyszłości, brak rąk do pracy” – wskazał.„Do konsumpcji i eksportu, które napędzają polską gospodarkę, musimy jak najszybciej dodać inwestycje, szczególnie w bardziej wydajne technologie, jeśli chcemy dogonić bogatą Europę. Bo konsumpcja bez zwiększonej krajowej produkcji musi przełożyć się na wzrost inflacji i/lub zwiększony import” – wyjaśnił Śliwiński gazecie.",,
Tusk odbierze nagrodę Karola Wielkiego,"Premier Donald Tusk przybył do Akwizgranu, gdzie w czwartek odbierze nagrodę Karola Wielkiego, przyznawaną za zasługi w promowaniu zjednoczenia Europy i pokoju. Laudację na cześć szefa polskiego rządu wygłosi kanclerz Niemiec Angela Merkel.","Tusk zaprosił na tę uroczystość szefa Parlamentu Europejskiego Jerzego Buzka,byłego prezydenta Aleksandra Kwaśniewskiego, byłych premierów KrzysztofaBieleckiego, Marka Belkę, Kazimierza Marcinkiewicza, Józefa Oleksego,prezydent Warszawy Hannę Gronkiewicz-Waltz, historyka prof. Normana Davisa,reżysera Andrzeja Wajdę.Międzynarodowa Nagroda Karola Wielkiego jest najbardziej znaną nagrodąpolityczną w Niemczech. Została ustanowiona w Akwizgranie po II wojnieświatowej. Tusk otrzyma tę nagrodę za „niebanalną biografię w służbiewolności i demokracji oraz w uznaniu szczególnych zasług dla porozumienia iwspółpracy Rzeczpospolitej Polskiej z jej europejskimi partnerami” –poinformowało w komunikacie kuratorium miasta Akwizgran, które jestorganizatorem nagrody.W komunikacie kuratorium napisano również, że to wyróżnienie dla „polskiegopatrioty i wielkiego Europejczyka, który przed trzema dekadami wraz z wielomadziałaczami ruchu ‘Solidarność’ położył kamień węgielny pod ponownezjednoczenie Europy, a dziś w szczególny sposób angażuje się dlademokratycznej i otwartej na świat Polski, zakotwiczonej w kręgu europejskiejrodziny narodów”.Zdaniem organizatora nagrody, Tusk to jeden z czołowych „bojowników owolność, demokrację i prawa człowieka, który nigdy nie ugiął się wobeckomunistycznego reżimu”, a także jeden z „przekonanych i przekonywającychEuropejczyków, który potrafi wzbudzić zachwyt szczególnie u młodegopokolenia”.W czwartek przed uroczystością wręczenia nagrody im. KarolaWielkiego Donald Tusk weźmie udział w mszy św. w katedrze w Akwizgranie. Ponabożeństwie, w towarzystwie kanclerz Merkel, szef polskiego rządu uda się doRatusza, gdzie odbędzie się uroczystość wręczenia nagrody. Uroczystośćrozpocznie się odegraniem hymnów Polski i Niemiec. Laudację wygłosi kanclerzAngela Merkel. Następnie premier Tusk wygłosi przemówienie. Uroczystośćzakończy się odegraniem hymnu Unii Europejskiej.Karol Wielki – prekursor integracji europejskiejIdea utworzenia Międzynarodowej Nagrody Karola Wielkiego zrodziła się w 1949roku w warunkach zimnej wojny i podzielonego świata w Akwizgranie, gdyż toAkwizgran związany jest nierozłącznie z dziełem Karola Wielkiego – uważanegoza prekursora integracji europejskiej. Nagroda przyznawana jest corocznie od1950 r. ludziom bądź instytucjom za zasługi na rzecz jedności europejskiej.W ubiegłym roku jej laureatem był założyciel świeckiej, katolickiej WspólnotyŚwiętego Idziego, Andrea Riccardi, a w 2008 r. kanclerz Niemiec AngelaMerkel. W 1998 r. wyróżniony nagrodą został Bronisław Geremek, a w 2004 r.jej nadzwyczajną edycję przyznano papieżowi Janowi Pawłowi II.Ceremonia wręczania nagrody odbędzie się w Sali Cesarskiej akwizgrańskiegoratusza, zbudowanego na fundamentach pałacu Karola Wielkiego. Oprócz dyplomui medalu, na którym wybita jest XII-wieczna pieczęć miejska Akwizgranu zwizerunkiem Karola Wielkiego, laureaci otrzymują czek na 5 tys. euro.Tusk będzie pierwszym laureatem, któremu nagrodę wręczy urzędujący kanclerzNiemiec – Angela Merkel. Merkel chce w ten sposób szczególnie wyróżnićpolskiego premiera za poprawę stosunków między Polską a NiemcamiNagrodę otrzymali m.in.: Konrad Adenauer (1954 r.), Winston Churchill (1955r.), Robert Schuman (1958 r.), Henry Kissinger (1987 r.), Helmut Kohl iFrancois Mitterrand (1988 r.), brat Roger z Taize (1989 r.), Vaclav Havel(1991 r.), Felipe Gonzalez Marquez (1993 r.), królowa Holandii Beatrycze(1996 r.), Tony Blair (1999 r.), Bill Clinton (2000 r.), Valery Giscardd’Estaing (2003 r.), Javier Solana (2007 r.).",,
Premier: Polska jest gotowa na przyjęcie japońskich inwestorów,"Polska jest gotowa na przyjęcie japońskich producentów, inwestorów; chcemy rozwijać współpracę gospodarczą – zadeklarował premier Mateusz Morawiecki w poniedziałek w stolicy Japonii, w stowarzyszeniu przedsiębiorców Nippon Keidanren.","Szef rządu w wystąpieniu, od którego rozpoczął swoją dwudniową wizytę w Tokio, ocenił, że jego pobyt przyczyni się do pogłębienia współpracy dwustronnej z Japonią. Wśród obszarów potencjalnej współpracy wymieniał energetykę, elektromobilność i nowe technologie.  Z kolei wśród wspólnych dla Japonii i Polski wyzwań premier Morawiecki wymienił transformację energetyczną, która – jak mówił – uwzględniłaby bezpieczeństwo energetyczne oraz interesy społeczeństw.  – Dynamiczny rozwój i zaawansowane technologie w Japonii wzbudzają podziw i szacunek na całym świecie. Planując strategię dla polskiej gospodarki i jej transformację w kierunku bardziej innowacyjnej staraliśmy się patrzeć uważnie na japońskie rozwiązanie – mówił Morawiecki.",,
Partner Rabieja: Należę do intelektualnej elity tego kraju,"Michał Cessanis, partner życiowy wiceprezydenta Warszawy Pawła Rabieja, napisał, że należy do „intelektualnej elity tego kraju” i nigdy nie będzie „po stronie władzy ani żadnego prezesa”. Mężczyzna po krótkim czasie usunął wpis i zawiesił konto na Twitterze.","„Należę do intelektualnej elity tego kraju. I nigdy nie będę po stornie władzy ani żadnego prezesa. I będę czytał książki jakie chcę. I będę myślał tak jak chcę. Idźcie na wybory, bo inaczej stracicie wybór” – napisał Cessanis w środę wieczorem na Twitterze. Wpis jednak zniknął, podobnie jak jego konto na Twitterze.Dwa miesiące temu partner Rabieja zasłynął z tego, że opublikował w mediach społecznościowych swoje nagie zdjęcie w łóżku z wiceprezydentem. Podpisał zdjęcie „Lubimy takie poranki”.W styczniu tego roku Cessanis w wywiadzie dla serwisu dziennik.pl, w którym wziął również udział jego partner, powiedział, że jedyne czego im brakuje, „to dziecka”. – Kiedy miałem koło trzydziestki, wyobrażałem sobie, że idealne życie z partnerem i rodzina to rodzina z dziećmi. Myślałem o adopcji, choć mam dużą rezerwę w podejściu do dzieci. Dobre wychowanie to ogromna odpowiedzialność – stwierdził Rabiej. Wiceprezydent Rabiej w rozmowie z „Dziennikiem Gazeta Prawna” w marcu mówił: „Najpierw przyzwyczajmy ludzi, że związki partnerskie to nie jest samo zło, że nie niszczą tkanki społecznej i polskiej rodziny. Potem łatwiej będzie o kolejne kroki, o równość małżeńską z adopcją”. Od jego słów odcięła się Platforma i jego zwierzchnik Rafał Trzaskowski.",,
CD Projekt zaprezentował grę „Cyberpunk 2077” i... pobił rekord na giełdzie,Polskie studio gier CD Projekt RED zaprezentowało w poniedziałek 48-minutowy film z nadchodzącej gry „Cyberpunk 2077”. We wtorek rano akcje spółki osiągnęły rekordową cenę 222 zł. Firma podsumowała także pierwsze półrocze 2018 roku – zysk wyniósł 52 mln zł netto.,"Studio CD Projekt RED postanowiło zaskoczyć graczy i w poniedziałek pokazało w serwisie społecznościowym Twitch tzw. gameplay ze swojej nadchodzącej gry „Cyberpunk 2077”. Materiał filmowy trwał 48 minut i pozwolił graczom zapoznać się z produktem polskiej wytwórni. „Rozgrywka, który obejrzycie, pochodzi z wersji roboczej gry. Wszystko, co zobaczycie, może się jeszcze zmienić” – zaznacza lektor na początku filmu.Na materiał zareagowali nie tylko gracze, ale także indeksy giełdowe. Jak podaje portal bankier.pl, we wtorek rano akcje spółki CD Projekt zdrożały o ok. 5 proc. i osiągnęły cenę 222 zł. Poprawiły tym samym swój rekord ustanowiony miesiąc temu. Wtedy to kurs firmy wzrósł o blisko 7 proc., przekraczając barierę 200 zł i osiągając 20 mld zł kapitalizacji spółki. Wartość giełdowa przekroczyła wówczas wartość spółki KGHM.",,
Krzyż to sprawa polityczna,"Do podobnych zdarzeń przed Pałacem Prezydenckim będzie dochodziło co miesiąc, zwłaszcza przy takiej postawie obu stron.",,,
Śpiewak o demonstracji „wolne sądy”: Teraz bym jej nie organizował,"– Moje osobiste doświadczenie, ale też to, co się dzieje w zakresie reprywatyzacji absolutnie zrewidowały moje nastawienie. Dziś bym takiej demonstracji nie zorganizował – oświadczył Jan Śpiewak pytany o udział w manifestacjach przeciwników reformy sądownictwa. Dwa dni wcześniej działacza skazano za ujawnienie roli córki Zbigniewa Ćwiąkalskiego w warszawskiej reprywatyzacji.","Jan Śpiewak był gościem programu „Strefa Starcia” na antenie TVP Info. W trakcie  programu spytano go o demonstracje przeciwników reformy wymiaru sprawiedliwości, pod hasłami „obrony wolnych sądów”, w których brał udział. Przypomniano także jego własny tweet z tamtego okresu.",,
Zawalił się hotel budowany w USA. Trwa akcja ratunkowa [WIDEO],Co najmniej jedna osoba zginęła po zawaleniu się budowanego hotelu w Nowym Orleanie. Jest też wielu rannych. Na miejscu trwa akcja ratunkowa.,"Do incydentu doszło w sobotę rano czasu lokalnego w budynku stojącym na roku ulic Canal oraz North Rampart w największym mieście amerykańskiego stanu Luizjana. W mediach społecznościowych pojawiają się zdjęcia, na których widać, że zawaliły się najwyższe piętra oraz jeden ze wsporników, który runął na ulicę.Służby ratunkowe poinformowały, że trzy osoby trafiły do szpitala, ale nie podano w jakim są stanie. Gubernator Luizjany John Bel Edwards oświadczył, że jedna osoba poniosła śmierć, ale nie wiadomo, czy to jedna z hospitalizowanych osób. Gubernator nie wskazał, ile osób zostało rannych ani ilu jest poszukiwanych.Przyczyna zawalenia się najwyższych pięter na razie jest nieznana. Śledztwo w tej sprawie przeprowadzi lokalna policja.Docelowo budynek, którego plany przedstawiono w lutym ubiegłego roku, miał mieć 18 pięter i służyć m.in. jako hotel z 350 pokojami oraz centrum konferencyjne. Jest stawiany dla koncernu Hard Rock International, właściciela m.in. sieci restauracji.",,
Dobra wiadomości dla sadowników. Tajwan będzie importował polskie jabłka,"Tajwan jest kolejnym krajem poza Unią Europejską, do którego, na podstawie ustalonych dwustronnie przepisów fitosanitarnych, będą wkrótce eksportowane polskie jabłka – poinformowało w piątek ministerstwo rolnictwa.","9-12 września br. z inicjatywy Głównego Inspektoratu Ochrony Roślin i Nasiennictwa (GIORiN) został przeprowadzony audyt przez Biuro ds. Kontroli Zdrowia Zwierząt i Roślin oraz Kwarantanny (BAPHIQ) Tajwanu. Kontrolowane były sady oraz miejsca pakowania i przechowywania jabłek, podmioty, które zgłosiły chęć eksportu jabłek na tajwański rynek i zarejestrowały się w PIORiN przed rozpoczęciem sezonu wegetacyjnego na potrzeby wywozu na ten rynek.„Kontrola miała na celu sprawdzenie realizacji wymagań fitosanitarnych Tajwanu przed uruchomieniem eksportu owoców z Polski ze zbioru 2019 r.” – poinformował resort. Producenci, którzy są zainteresowani eksportem jabłek na Tajwan w przyszłym sezonie powinni zarejestrować produkcję owoców do 30 kwietnia 2020 r. Można to zrobić w oddziałach wojewódzkich inspektoratów ochrony roślin i nasiennictwa. Listy zarejestrowanych podmiotów GIORiN musi przekazać do Tajwanu najpóźniej do 10 czerwca każdego roku. Warunkiem eksportu jest produkowanie jabłek w systemie integrowanej produkcji roślin (IP). A także prowadzenie w sadzie kontroli na obecność owocówki jabłkóweczki z wykorzystaniem pułapek feromonowych wraz z zapisami wyników kontroli oraz stosowanych zabiegów zwalczania szkodnika. Wiecej informacji znajduje się na stronie www.piorin.gov.pl",,
Torba z gotówką w Czarnej Owcy. Kolejna wpadka GRU,"Rosyjski wywiad wojskowy złapany na gorącym uczynku. I to w przyjaznym kraju. Serbia zareagowała jednak – delikatnie mówiąc – w specyficzny sposób. Zamiast podziękować zachodnim służbom, nie kryje niezadowolenia, bo szpiegowski skandal uderza w jej prorosyjską politykę.","Zachodnie służby postarały się o dowód o szpiegowanie serbskiej armii przez GRU. Miejscowy kontrwywiad potwierdził, chcąc nie chcąc, że to fakt. Co z tym zrobił prezydent Aleksandar Vučić? Wyraził dobitnie swe niezadowolenie? Odwołał wizytę w Moskwie? Zamroził rozmowy handlowe? Zagroził wydaleniem rosyjskich dyplomatów? Nie. Zamiast tego przypomniał, że Serbia to jedyny kraj europejski, który nigdy nie nałożył sankcji na Rosję. Wyraził przekonanie, że Władimir Putin nic nie wiedział o działaniach swojego wywiadu. Zapewnił, że Serbia nie zmieni swej polityki wobec „braterskiej i przyjaznej” Rosji. Potwierdził, że poleci do Moskwy z planowaną wcześniej wizytą. Czy serbski przywódca podziękował zachodnim służbom za pomoc w wykryciu zdrady w szeregach jego armii? Nie, zamiast tego stwierdził, że Zachód też szpieguje Serbię. - Jeżeli okaże się, że to prawda, będzie to poważna sprawa i problem dla nas - powiedziała dziennikowi „Blic” premier Serbii Ana Brnabić zaraz po tym, jak nagranie rozpowszechniać zaczęły serbskie media. Z kolei prezydent Aleksandar Vučić zaraz po wybuchu afery 20 listopada spotkał się w krótkim czasie kilka razy z ministrem obrony Aleksandarem Vulinem i szefem Agencji Wywiadu Wojskowego Džuro Jovaniciem. Wreszcie zwołał na 21 listopada nadzwyczajne posiedzenie Rady Bezpieczeństwa i zarządził dochodzenie w sprawie. Szef analiz serbskiej Agencji Bezpieczeństwa i Wywiadu (BIA) Relja Zeljski powiedział, że bez wątpienia na nagraniu widać oficera rosyjskiego wywiadu. Ale odmówił podania personaliów drugiej osoby. Więcej powiedział po spotkaniu Rady Bezpieczeństwa prezydent.Wideo dokumentujące wręczenie koperty z pieniędzmi byłemu oficerowi serbskich sił zbrojnych przez pułkownika Gieorgija Klebana, zastępcę attaché wojskowego w Ambasadzie Federacji Rosyjskiej w Belgradzie, nie zostało sfilmowane przez Serbów, ale przez służby zachodnie - podkreślił Vučić. Wyraził ubolewanie z powodu ich aktywności w Serbii. Nie wiadomo, jak do tej informacji ma się to, że prezydent potwierdził, że serbskie służby wpadły na trop zakrojonej na szeroką skalę afery szpiegowskiej Rosji. - Chodzi o 10 przypadków kontaktowania się z trzema serbskimi źródłami, które zostały sfilmowane – oświadczył Vučić. Stwierdził, że służby serbskie mają dowody na to, że rosyjski wywiad miał kontakty z dziewięcioma źródłami w serbskiej armii. Jeśli chodzi o Klebana, miał on 10 kontaktów z trzema źródłami i dostarczył pieniądze w trzech przypadkach. Odniósł się też do nagrania opublikowanego w mediach, mówiąc, że jakość materiału nie jest najlepsza, ponieważ Kleban dysponował skuteczną ochroną, co nie pozwoliło zanadto zbliżyć się do niego i oficera, którego tożsamość nie została ujawniona. Niezależnie od jakości wideo, wynikającej z tego, że nagrywano spotkanie z dużej odległości, widać, że zrobili to profesjonaliści. Są tu różne ujęcia, a kamery zainstalowano na ulicy, w barze i w samochodzie serbskiego oficera. Mówiąc o serbskim wojskowym, prezydent podał jedynie stopień i pierwsze litery jego imienia i nazwiska: podpułkownik Z.K. Oznajmił przy tym, że materiały dotyczące pozostałych incydentów są znakomite pod względem technicznym. Również uzyskano je w grudniu 2018 roku. Materiały ilustrują liczne kontakty  Klebana z serbskimi wojskowymi. „Dlaczego?” Tego samego dnia, w którym prezydent zwołał pilne posiedzenie Rady Bezpieczeństwa, przyjął też ambasadora Rosji. Wydawać by się mogło, że po to, by Rosjanin tłumaczył się ze szpiegowskiej aktywności jego kraju w państwie określanym jako bardzo przyjazne. Tymczasem jedyna informacja, jaką podano po rozmowie Vučicia z Aleksandrem Bocanem-Charczenką za zamkniętymi drzwiami, była taka, że serbski przywódca potwierdza swoją wizytę w Moskwie 4 grudnia. Vučić zresztą początkowo próbował bagatelizować całą sprawę. Jak podkreślał przed posiedzeniem Rady Bezpieczeństwa, oba prawosławne kraje łączą silne, tradycyjne więzi, których nic nie jest stanie osłabić. Po spotkaniu z przedstawicielami służb  zmienił ton, ale wciąż zapewniał, że skandal nie zaszkodzi relacjom wzajemnym na linii Belgrad-Moskwa. Wyraził nawet przekonanie, że Putin „o niczym nie wiedział”. - Nie zmienimy naszej polityki względem Rosji, którą postrzegamy jako braterskie i przyjazne nam państwo, ale zarazem jesteśmy zdecydowani wzmocnić nasze zdolności kontrwywiadowcze i wywiadowcze – zaznaczył Vučić. Dodał, że Serbia nie zamierza wchodzić do NATO i przypomniał, że serbska gospodarska jest ściśle związana z rynkiem rosyjskich dostaw gazu i ropy naftowej. - Jest tylko jedna rzecz, o którą chciałbym zapytać rosyjskiego ambasadora w Belgradzie: „dlaczego?” - mówił przed rozmową z Bocanem-Charczenką. Czy i co odrzekł ambasador? Nie wiadomo.Z samej Moskwy popłynęły oczywiście słowa, jakich można było się spodziewać. - Relacje z Serbią to partnerstwo o braterskim charakterze. Nic nie może na to wpłynąć - powiedział 21 listopada dziennikarzom rzecznik Kremla Dmitrij Pieskow. Rzeczniczka MSZ w Moskwie Maria Zacharowa z kolei podkreśliła, że „szpiegowski skandal” w Serbii przed kontaktami na wysokim szczeblu jest „prowokacyjną historią”. Nazajutrz, już po spotkaniu Vučicia z ambasadorem, Pieskow oświadczył, że Rosja ma nadzieję na „produktywne rozmowy” w czasie pobytu serbskiego prezydenta w Moskwie. - Doskonale zdajemy sobie sprawę z tego, że są strony, które chciałyby rzucić cień na tę wizytę – zaznaczył też rzecznik Putina. Nie da się nie zauważyć, że do ujawnienia nagrania demaskującego szpiegostwo rosyjskie w Serbii nie tylko doszło dwa tygodnie przed spotkaniem Vučicia z Putinem, ale też dokładnie w dniu, w którym w Moskwie przebywał wicepremier i minister spraw wewnętrznych Serbii. Nebojša Stefanović podpisywał z sekretarzem rosyjskiej Rady Bezpieczeństwa Nikołajem Patruszewem dwa porozumienia dotyczące współpracy w sferze bezpieczeństwa. Niechciany prezent? Co charakterystyczne, serbscy politycy natychmiast, zamiast krytykować Rosję, zaczęli szukać winnych zupełnie gdzie indziej. Prezydent potwierdzając, że rosyjski wywiad wojskowy szpieguje w Serbii od razu dodał, że szpiegują też służby zachodnie. Dodał też, że już wcześniej ppłk Z.K. „kontaktował się także z chorwackimi specsłużbami”. Zeljski też mówił, że zagrożeniem wywiadowczym dla Serbii jest właśnie Chorwacja, ale i Albania. Prezydent i przedstawiciele BIA sugerują, że sam wyciek nagrania to efekt działań operacyjnych wywiadów takich krajów, jak USA, Wielka Brytania czy Francja. Znany z prorosyjskich poglądów radykalny nacjonalista, minister obrony Aleksandar Vulin powiedział, że sprawa może mieć związek z utrzymywaniem przez Serbię neutralności wojskowej, mimo że wiele krajów regionu dołącza do NATO (teza o prowokacji Zachodu). Jak silne są prorosyjskie nastroje w serbskiej armii, a przynajmniej w kręgach dowódczych i w kierownictwie resortu obrony, dużo mówi fakt, że kilka dni po wybuchu afery szpiegowskiej minister Vulin osobiście oprowadzał Aleksandra Dugina (bliskiego Kremlowi ideologa euroazjatyzmu) w Belgradzie po wystawie poświęconej nalotom NATO na Serbię w 1999 r. Wystawa pod nazwą „Obrona 78” (tyle dni trwały naloty NATO mające zmusić Serbów do zaprzestania czystek etnicznych w Kosowie) to wspólne przedsięwzięcie ministerstwa obrony i armii serbskiej. Nic dziwnego, że w Belgradzie nastąpił wysyp teorii spiskowych. „Bohaterem” jednej z nich jest… Bułgaria. Dlaczego? Bo w ujawnienie nagrania zaangażowany był dziennikarz pochodzący z Bułgarii. Serbski poseł, nacjonalista Milovan Drecun, przewodniczący parlamentarnej komisji ds. Kosowa powiedział, że „niedawno w Skopje został utworzony ośrodek wywiadowczy, w którym działają szpiedzy z Bułgarii, Chorwacji, Macedonii Północnej”. Taki zestaw krajów nie jest przypadkowy. Chorwacja to tradycyjny wróg Serbów, na dodatek członek NATO. Macedonia Północna stara się o wejście do NATO, jej rząd usiłuje obalić promoskiewski obóz, a w Skopje pamiętają, jak serbskie służby pomagały Rosjanom destabilizować sytuację polityczną w kraju. No i wreszcie Bułgaria. Z nią też Serbia ma zatargi, choćby terytorialne. Bułgaria w 1999 roku pozwoliła NATO wykorzystać swoją przestrzeń powietrzną podczas nalotów na Jugosławię. No i ostatnio to w Bułgarii namierzono rosyjskich szpiegów, a ważnego rezydenta GRU wyrzucono. Od niedawna jednak widać było ocieplenie na linii Belgrad-Sofia. Łączy je przede wszystkim projekt Turk Stream, gazociągu, którym do Turcji i Europy ma trafiać rosyjski gaz. Teraz Sofia, w reakcji na słowa Drecuna, wezwała na rozmowę ambasadora Serbii i wyraziła nadzieję, że oskarżenia wobec Bułgarii to osobista opinia Drecuna, a nie oficjalne stanowisko Serbii. Kto nie lubi Rosji? Kto nie chce Vučicia? Dla prorosyjskich władz Serbii ujawnienie faktu szpiegowskiej działalności Moskwy to szok. Oczywiście przy założeniu, że w Belgradzie sądzono, iż przyjaciel nie będzie tego robił – co nawiasem mówiąc, byłoby skrajnie naiwne. Bardziej prawdopodobne jest, że Serbowie domyślali się aktywności wywiadowczej Rosjan, ale nic z tym nie robili. Teraz jednak nie mogą udawać, że nic się nie stało. Jest to tym boleśniejsze dla serbskich zwolenników współpracy z Moskwą, że chodzi o szpiegowanie ich armii. A przecież współpraca wojskowa Serbii i Rosji rozwija się coraz szybciej od 2014 roku, gdy Putin gościł na pierwszej od 30 lat defiladzie wojskowej w Belgradzie. Od tamtej pory coraz częściej są organizowane wspólne wojskowe ćwiczenia Serbów i Rosjan. Ostatnie miały miejsce w Serbii pod koniec października i wzięły w nich udział rosyjskie systemy rakietowe S-400 i Pancyr-S. Serbska armia pozyskała też z Rosji śmigłowce bojowe i transportowe, myśliwce MiG-29, czołgi T-72 i wozy bojowe BRDM-2. Ostatnio zakupiono system Pancyr-S. Co niepokoi Zachód. Specjalny przedstawiciel USA na Bałkanach Matthew Palmer ostrzegł serbskie władze, że USA mogą nałożyć sankcje, jeśli Belgrad będzie kupował broń od Rosji. Belgrad jest również uzależniony od rosyjskiej ropy i gazu. Ale też nie można zapominać, że Rosja wspiera Serbię w sprzeciwie wobec niepodległości Kosowa. No i jest bogata tradycja serbsko-rosyjskiej przyjaźni. I nie chodzi tylko o to, że Rosjanie przyjeżdżali w latach 90. XX w. wojować po stronie serbskiej w wojnach na gruzach b. Jugosławii, zaś Serbowie ostatnio wspierali Moskwę w Donbasie, walcząc po stronie separatystów.Pojawiają się różne teorie, dlaczego doszło do wycieku informacji mogących zaszkodzić współpracy serbsko-rosyjskiej. Jedna z nich dotyczy podwórka serbskich służb. Są tam ludzie, którym nie podoba się współpraca ich kraju z Rosją, a zwłaszcza aktywność rosyjskich służb, z GRU na czele. Przecież już nie raz Moskwa posłużyła się Serbami w swych operacjach wywiadowczych w sąsiednich krajach, choćby w Macedonii Północnej i w Czarnogórze. Przypomniano teraz, że w październiku Siergiej Naryszkin, szef SWR (rosyjska Służba Wywiadu Zagranicznego),mówił, że Serbia i Rosja przeprowadzały wspólne operacje w celu ochrony ich zewnętrznych interesów, ale nie ujawnił szczegółów. Nie jest tajemnicą, że w serbskich służbach specjalnych jest ostry podział między zwolenników sojuszu z Rosją i tych opowiadających się za integracją z Zachodem. Niewykluczone, że w jakimś stopniu pokrywa się to z podziałem instytucjonalnym. Należy pamiętać, że premier po konsultacji z prezydentem nakazała zająć się sprawą szpiegów Agencji Wywiadu Wojskowego, co mogłoby sugerować mniejsze zaufanie do cywilnego kontrwywiadu BIA, który już wcześniej współpracował z rosyjskim wywiadem, np. w Macedonii Północnej. Jest też inna wersja, która mówi, że aktywność GRU w Serbii może sugerować, że Kreml nie ufa Vučiciowi. Prezydent Serbii, kiedyś ultranacjonalista i działacz Serbskiej Partii Radykalnej (do 2008) Vojislava Šešelja, złagodził swe poglądy. Dziś można go nazwać umiarkowanym konserwatystą. Porzucił ideę Wielkiej Serbii, jest otwarty na rozmowy z Kosowem. Próbuje wokół siebie zbudować obóz konserwatywno-liberalny. Lawiruje między Brukselą, Pekinem, Moskwą, a ostatnio też Ankarą. Być może w Moskwie są zwolennicy zainstalowania w Belgradzie bardziej radykalnego polityka, który zacznie realizować twardą politykę wobec sąsiadów, która wpisze się w rosyjskie plany destabilizacji regionu. Pojawiła się hipoteza, że to sam Vučić stoi za aferą – chodzi o wzmocnienie jego pozycji przed rozmowami z Putinem. Ale jest też zupełnie przeciwna wersja: to rosyjskie służby miałyby specjalnie ujawnić nagranie aby przedstawić Vučicia jako słabego przywódcę, zwiększyć krytykę wobec niego w społeczeństwie i stworzyć warunki do wymiany lidera na bardziej lojalnego wobec Moskwy.Najpopularniejsza jest jednak hipoteza, że za skandalem szpiegowskim stoi Zachód, a szczególnie USA. W zaostrzającym się wyścigu mocarstw na Bałkanach Serbia stała się ostatnim bastionem rosyjskich wpływów. Choć oficjalnie chce wejść do UE, to jednocześnie zacieśnia współpracę, także gospodarczą, z Rosją. Szpiegowski skandal niewątpliwie uderza w perspektywy coraz bliższej współpracy Belgradu i Moskwy także w sektorze energetycznym. Serbowie kupują rosyjski gaz. Wiosną tego roku Serbia zaczęła budowę swego odcinka gazociągu Turk Stream, od granicy z Bułgarią do granicy z Węgrami. To ciekawe, że właśnie w Bułgarii i Serbii doszło właśnie tej jesieni do głośnych afer szpiegowskich uderzających w zwolenników współpracy z Rosją.",,
Zgorzelski: Poparcie dla Hołowni nie przekroczy rogatek wielkich miast,"– Moim zdaniem poparcie dla Szymona Hołowni nie przekroczy rogatek wielkich miast – powiedział w „Kwadransie politycznym” Piotr Zgorzelski. Wicemarszałek Sejmu z Koalicji Polskiej  wskazał, że podczas  konwencji Hołowni nie wybrzmiały postulaty dedykowane „mieszkańcom kraju poza wielkim miastem”.","Piotr Zgorzelski, wicemarszałek Sejmu z Koalicji Polskiej pytany w TVP1 o start Szymona Hołowni w wyborach prezydenckich ocenił, że ta kandydatura nie jest zagrożeniem dla Władysława Kosiniaka-Kamysza. – Tak samo, jak nie jest jakimś wyjątkowym zagrożeniem dla Andrzeja Dudy – powiedział gość programu.  Zgorzelski mówiąc o Hołowni pomylił jego imię. – Z całym szacunkiem dla Szymona Hołowni, skoro ja popełniam błąd, to pewnie z rozpoznawalnością w kraju może mieć także problemy – ocenił.  Według Zgorzelskiego poparcie dla Szymona Hołowni nie przekroczy rogatek wielkich miast. Dodał, że podczas konwencji kandydata nie wybrzmiały postulaty dedykowane „mieszkańcom kraju za wielkim miastem”. W opinii wicemarszałka Sejmu, bez poparcia elektoratu centro-prawicowego i bez dobrego skomunikowania się z prowincją trudno jest zdobyć dobry wynik – gwarantujący wejście do drugiej tury.",,
Premierzy przy popiersiu Mazowieckiego w 25. rocznicę niekomunistycznego rządu,"– Tadeusz Mazowiecki był wybitnym premierem, bo wziął sprawy w swoje ręce w momencie przełomowym – powiedział premier Donald Tusk. W piątek, 25 lat po powstaniu rządu Mazowieckiego, w Kancelarii Premiera spotkali się szefowie kolejnych polskich rządów. W specjalnej uroczystości uczestniczyli także synowie Tadeusza Mazowieckiego.","W spotkaniu udział wzięli premierzy: Jan Krzysztof Bielecki, Waldemar Pawlak, Hanna Suchocka, Józef Oleksy, Jerzy Buzek, Leszek Miller, Kazimierz Marcinkiewicz. Zabrakło: Jarosława Kaczyńskiego, Włodzimierza Cimoszewicza, Jana Olszewskiego i Marka Belki.– Rocznica powołania pierwszego niekomunistycznego rządu III RP to dzień ważny dla wszystkich Polaków, niezależnie od tego, jakie poglądy politycznewyznajemy i jakie role publiczne odgrywaliśmy w 1989 r. – podkreślił Donald Tusk. Tusk zaznaczył, że Mazowiecki „był wybitnym premierem, bo wziął w swoje ręce sprawy w momencie przełomowym”. – Każdy jego następca – i następczyni, mieliśmy już trochę łatwiej, bo zawsze najtrudniej zacząć to wielkie zadanie – zaznaczył premier. – Wszyscy pewnie mamy nadzieję, że chociaż w części kiedyś dostąpimy takiego uznania, jakim dzisiaj bezapelacyjnie cieszy się wśród Polaków Tadeusz Mazowiecki – podkreślił. „Mamy prawo cieszyć się z tych 25 lat” Syn Tadeusza Mazowieckiego Adam przypomniał, że 12 września 1989 r. kończącwystąpienie w Sejmie jego ojciec stwierdził: „Bóg da nam siłę, byśmy uczynili ten wielki krok na naszej drodze”. – Myślę, że dzisiaj powiedziałby, że pan Bóg da nam siłę, byśmy zachowali tę wielką narodową mądrość, która pozwoliła nam przez 25 lat mieć tak wspaniałych premierów i prezydentów i dojść do tego, do czego doszliśmy, że Polak staje na czele zjednoczonej Europy – powiedział.– Tak jak 25 lat temu powstawał pierwszy niekomunistyczny rząd w Polsce, tak dzisiaj mamy prawo cieszyć się z tych 25 lat. Mamy świadomość ogromnegosukcesu, że pierwszy Polak staje na czele Europy. To historyczny moment –podkreślił.                                                    Mija 25 lat po powstaniu rządu Mazowieckiego (fot. PAP/Paweł Supernak) Wystawa i popiersie Mazowieckiego W obecności byłych premierów i rodziny Tadeusza Mazowieckiego, Donald Tusk nadałjednej z sal w KPRM (Sali Świetlikowej) imię Tadeusza Mazowieckiego. W salizaprezentowane zostało również popiersie byłego premiera, autorstwa profesoraAdama Myjaka, rektora Akademii Sztuk Pięknych w Warszawie.Do 2003 r. posiedzenia rządu odbywały się w Sali Świetlikowej. Potemorganizowane tam były spotkania premiera i członków rządu, m.in. z partneramizagranicznymi.Tusk i byli premierzy zwiedzili też wystawę w KPRM poświęconą TadeuszowiMazowieckiemu.",,
Wkrótce ruszy rozbiórka awaryjnego rurociągu „Czajki”. Wody Polskie będą szukać wykonawcy,Do końca października zostanie ogłoszony przetarg na rozbiórkę rurociągów pompujących ścieki z lewobrzeżnej Warszawy do oczyszczalni „Czajka” – poinformował rzecznik prasowy Krajowego Zarządu Gospodarki Wodnej Sergiusz Kieruzel. Awaryjna inwestycja kosztowała około 35 mln i w całości została sfinansowana przez państwową spółkę. Warszawski ratusz „w ogóle się nie zainteresował” udziałem w kosztach – dodał Kieruzel.,"Jak wyjaśnił, awaryjny bypass będzie funkcjonował do 15 listopada 2019 roku, gdyż – zgodnie z zapowiedziami – do tego czasu Miejskie Przedsiębiorstwo Wodociągów i Kanalizacji w Warszawie ma usunąć awarię uszkodzonych kolektorów pod dnem Wisły. Dodał, że do tej pory ze strony MPWiK nie było sygnałów o możliwości przesunięcia tego terminu.Dzięki awaryjnemu bypassowi zbudowanemu przez Państwowe Gospodarstwo Wody Polskie, od niemal 50 dni zapewniony jest przesył ścieków do oczyszczalni. Każdy dzień działania rurociągów kosztuje Wody Polskie ok. 50 tys. zł. Zaprojektowanie i budowa dwóch ponad 1000-metrowych rurociągów przy, której pracowało 500 osób zamknęła się kwotą ok. 35 mln zł. netto. Kieruzel wskazał, że dla porównania, naprawa rurociągu na odcinku 100 m prowadzona przez MPWiK ma kosztować 30 mln zł.Budowa bypassa została sfinansowana z budżetu Wód Polskich. – Władze miasta nie zwróciły się do nas z propozycja udziału finansowego w realizacji tej inwestycji. W ogóle się tym nie interesowały –  powiedział rzecznik Wód Polskich. Premier Mateusz Morawiecki zapowiedział, że przedsiębiorstwo otrzymają „zwrot” z rezerwy celowej w budżecie państwa.Według informacji Wód Polskich, budowa tymczasowego rurociągu pozwoliła na przepompowanie niemal 8 milionów metrów sześc. ścieków do oczyszczalni „Czajka”, które bez tego rozwiązania trafiłyby do Wisły, a następnie do Bałtyku.",,
„Daliśmy du...y”. Anonimowi działacze SLD o wejściu Sojuszu do Koalicji Europejskiej,Działacze SLD nie akceptują decyzji o dołączeniu do Koalicji Europejskiej – pisze Wirtualna Polska. Portal cytuje komentarze anonimowych członków Sojuszu. „Sprzedaliśmy się Schetynie. Włodek upokorzony” – to niektóre z przytaczanych wypowiedzi.,"„Sprzedajemy szyld za gó...o. Daliśmy du...y” – oceniają rozmówcy Wirtualnej Polski. I dodają: „Za miejsca w Brukseli dla osób, które się od nas odcięły i od dawna mają nas w du...e. Nic nie mamy z tego pseudosojuszu”.  SLD podjęło decyzję o przystąpieniu do Koalicji Europejskiej. Taką informację przekazał po sobotniej konwencji partii jej lider partii. Włodzimierz Czarzasty oświadczył, że Sojusz zaproponuje, aby na listach wyborczych Koalicji znaleźli się trzej b. premierzy – Włodzimierz Cimoszewicz, Leszek Miller i Marek Belka, a także m.in. Bogusław Liberadzki, Janusz Zemke oraz Marek Balt. Jeden z działaczy Sojuszu dziwi się: „Nawet Boguś Liberadzki, człowiek w Brukseli od lat, będzie się bił o miejsce na liście z Bartoszem Arłukowiczem. Co to jest za sojusz, k...wa?”. „Słyszał pan na konferencji Leszka Millera? Przecież on nawet telefonów od Włodka [Czarzastego – red.] nie chce odbierać. A dziś udają, że wszystko OK” – komentuje inny. WP pisze, że Leszek Miller „ma zapewniony pewny start od Grzegorza Schetyny w wyborach dla Parlamentu Europejskiego”. Według portalu szeregowych działaczy to nie satysfakcjonuje. Są przekonani, że Włodzimierz Czarzasty „po prostu oddał szyld SLD za bezcen”. „A co mnie obchodzą Miller i Cimoszewicz. Mam sprzedać się za to, żeby mieli stołek i pieniądze w Brukseli? Pieprzę to, oddam legitymację” – cytuje portal zdenerwowanego polityka SLD. Portal przytacza też tweet Grzegorza Schetyny. „Brawa dla SLD za decyzję, że chce współtworzyć Koalicję Europejską. Czekamy na kolejnych partnerów. Wspólnie skończymy z ośmiornicą PiS, odbudujemy Polskę i jej miejsce w Europie” – lider Platformy Obywatleskiej w reakcji na postanowienia konwencji Sojuszu.",,
Chińskie władze zniszczyły dwa sanktuaria maryjne. „Zbyt duża liczba krzyży”,"Kilka tygodni po zawarciu porozumienia ze Stolicą Apostolską ws.
nominacji biskupich władze chińskie zniszczyły dwa sanktuaria
maryjne w prowincjach Shanxi i Guizhou. Były to miejsca pielgrzymkowe
zarówno wspólnot uznawanych, jak i nieuznawanych przez władze.","Pierwsze z nich znajduje się w Dongergou i było poświęcone Matce Bożej Siedmiu Boleści,drugie zaś – Matce Bożej Błogosławieństw, znane także jakosanktuarium Matki Bożej z Góry. W przypadku sanktuarium w Dongergou oficjalnym powodem niszczeniakościoła była zbyt duża liczba krzyży i „zbyt wiele dekoracjiponad wszelkie granice”. Z kolei sanktuarium w Anlongu zburzono,gdyż – według władz – zbudowano je bez wymaganych pozwoleń. Przedtygodniem wierni z Anlongu prosili katolików z całego światao modlitwy w intencji uratowania ich świątyni przed zburzeniem. Do zburzenia obu świątyń doszło w ramach rozpoczętej w lutym br.kampanii sinizacji działalności religijnej w Chinach. Niszczeniekościołów, krzyży, obrazów itp. rozpoczęło się w prowincjachHenan, Xinjiang, Mongolia Wewnętrzna, po czym rozszerzyły sięw Zhejiangu, Jiangxi i innych prowincjach.",,
Latami żyli na farmie odcięci od świata. Interweniowała policja,"Holenderska policja znalazła siedem osób, które przez lata żyły w zamknięciu na odizolowanej farmie. Osoby te mogły nie mieć kontaktu ze światem zewnętrznym nawet przez dziewięć lat.","Sześć osób w wieku od 18 do 25 lat oraz ich schorowanego ojca znaleziono w pobliżu miejscowości Ruinerwold w prowincji Drenthe na północy kraju. O ile wiem, ich matka zmarła, zanim tutaj trafili – poinformował szef miejscowych władz Roger de Groot. – Policja znalazła prowizoryczne pomieszczenie mieszkalne, w którym w ukryciu żyła rodzina – dodał.De Groot przekazał, że na farmie zatrzymano 58-letniego mężczyznę, nie wiadomo jednak, jaka była jego rola.Holenderskie media relacjonują, że policja otrzymała informację w sprawie sytuacji na farmie w ostatni weekend. Według lokalnych mediów jedno z rodzeństwa uciekło i poprosiło o pomoc w pobliskiej kawiarni. Jej pracownik powiedział telewizji RTV Drenthe, że zaniedbany, zdezorientowany 25-latek przyszedł do kawiarni i powiedział, że nie był na zewnątrz od dziewięciu lat.– Widać było, że nie miał pojęcia, gdzie jest ani, co robić – podkreślił szef lokalu Chris Westerbeek. – Powiedział, że uciekł i pilnie potrzebuje pomocy – dodał.",,
Prezydent: Lech Kaczyński chciał Polski silnej i to był cel jego życia,"– Tamten lot do Smoleńska to nie był sentymentalny wyjazd na groby polskich oficerów. To było silne przesłanie, pokazujące kim jesteśmy i dokąd zmierzamy – mówił prezydent Andrzej Duda w trakcie uroczystości rocznicy katastrofy smoleńskiej na Krakowskim Przedmieściu w Warszawie.","Prezydent wspominał dni żałoby po katastrofie w kwietniu 2010 r.– Minęło dziewięć lat, ale ból cały czas jest. Chciałem serdecznie podziękować za te dziewięć lat pamięci. Za to, że tu niedaleko, na tym być może najważniejszym w Polsce placu (…) stoją dziś dwa pomniki. Pomnik największej po II wojnie światowej tragedii, jak dotknęła nasz naród, czyli pomnik ofiar tragedii smoleńskiej, i pomnik prezydenta Rzeczypospolitej, który chciał Polski silnej. To był cel jego życia. Coś, o czym marzył i co z ogromną determinacją realizował – mówił prezydent.  – Tamten lot do Smoleńska to nie był sentymentalny wyjazd na groby polskich oficerów. To było silne przesłanie pokazujące, kim jesteśmy i dokąd zmierzamy. (…) Byli tam wszyscy, bo wszystkie strony polskiego życia politycznego były tam reprezentowane. (…) Dziś jesteśmy jak człowiek, który utracił rękę. Ona nie odrośnie i nic jej nie zastąpi – mówił. Jak dodał, po takiej tragedii naród potrzebuje jeszcze większej determinacji w działaniu. Obowiązek dalszego prowadzenia polskich spraw nazwał „testamentem ofiar katastrofy”.",,
Kolejne spotkanie Dudy i Trumpa „prawdopodobnie w tym roku”,Prawdopodobnie do spotkania prezydenta Andrzeja Dudy z prezydentem USA Donaldem Trumpem dojdzie jeszcze w tym roku na szczycie NATO w Londynie – powiedział we wtorek rzecznik prezydenta Błażej Spychalski.,"Spychalski był pytany w radiu Plus o przełożoną wizytę w Polsce prezydenta USA Donalda Trumpa. Była ona planowana na wrzesień; prezydent USA miał m.in. wziąć udział w obchodach 80. rocznicy wybuchu II wojny światowej. Trump przełożył wówczas swój przyjazd ze względu na nadciągający na Florydę huragan Dorian.– Wtedy nie wiedzieliśmy o tym, że pan prezydent Andrzej Duda spotka się z panem prezydentem Donaldem Trumpem na szczycie Organizacji Narodów Zjednoczonych w Nowym Jorku (...) i wtedy właśnie zostały podpisane te umowy, które dotyczą na przykład zwiększonej obecności wojskowej Stanów Zjednoczonych w Polsce, a które miały być podpisywane podczas wizyty pana prezydenta Donalda Trumpa w Polsce – podkreślił rzecznik prezydenta.",,
Schetyna w „Sueddeutsche Zeitung”: UE musi mieć przygotowane nowe sankcje dla Rosji,– Unia Europejska powinna mieć w zanadrzu nowe sankcje wobec Rosji – przekonywał minister spraw zagranicznych Grzegorz Schetyna. Szef polskiej dyplomacji mówił o tym w rozmowie z niemieckim dziennikiem „Sueddeutsche Zeitung”.,"Zdaniem szefa MSZ, Unia Europejska już teraz powinna dyskutować o tym, jak zareagować jeśli Rosja rozszerzy agresję na Ukrainę. Grzegorz Schetyna mówił, że należy przygotować listę nowych sankcji, tak, aby w razie potrzeby, mogły zostać wprowadzone od razu.Polski minister dodał, że największym wyzwaniem przed którym stoi obecnie Europa, jest to, żeby mówić w sprawie Rosji jednym głosem. Zdaniem Schetyny nowe sankcje i niskie ceny ropy naftowej to obecnie najpotężniejsza i najbardziej efektywna broń przeciwko Rosji. „Obecność kilku brygad NATO w Polsce stanie się sprawą drugorzędną”Pytany o rozmieszczenie w Polsce wojsk NATO, czego domagał się Radosław Sikorski, Schetyna odpowiedział, że Sojusz musi wprowadzić w życie postanowienie z ostatniego szczytu w Walii. Jeśli to się uda, to – jak mówił – obecność kilku brygad NATO w Polsce stanie się sprawą drugorzędną. Pytany o to czy powinno się dostarczać broń Ukrainie, Schetyna odpowiada, że nie ma embarga na takie dostawy. – Ukraińcy mogą zwrócić się do odpowiednich firm i sprzęt powinien zostać dostarczony – powiedział. Jednocześnie podkreśla, że nie można dopuścić do konfliktu militarnego między NATO a Rosją, bo to rozpętałoby trzecią wojnę światową.",,
Niemcy rozważają dopuszczenie Huawei do budowy sieci 5G,"Rząd Niemiec skłania się ku decyzji o dopuszczeniu Huawei do budowy krajowej sieci 5G, wbrew naciskom władz USA, które przedstawiają chiński koncern jako zagrożenie – podał dziennik „Wall Street Journal”, powołując się na anonimowe źródła.","Według „WSJ” grupa niemieckich ministerstw osiągnęła już wstępne porozumienie, które wymaga jednak formalnego zatwierdzenia przez cały rząd. Ostateczna decyzja w tej sprawie nie zapadnie raczej w ciągu najbliższych kilku tygodni – pisze amerykański dziennik. Informacji o wstępnym porozumieniu nie potwierdził minister gospodarki Niemiec Peter Altmaier. – Nie mogę wprost potwierdzić tych doniesień, ponieważ wciąż jesteśmy w trakcie dyskusji z innymi ministerstwami – powiedział, cytowany przez Agencję Reutera. Administracja prezydenta USA Donalda Trumpa od miesięcy naciska na sojuszników, by ograniczyli udział Huawei w budowie nowej generacji infrastruktury telekomunikacyjnej, a nawet by usunęli urządzenia tej firmy z istniejących sieci. Jednak – jak zaznacza „WSJ” – wysiłki Waszyngtonu są podkopywane przez obawy o opóźnienia i wzrost kosztów związany ze zmianą dostawcy, jak również brak dowodów, że Huawei może podsłuchiwać lub zakłócać komunikację. „WSJ” zwraca również uwagę na sytuację w Wielkiej Brytanii, gdzie prowadzona obecnie analiza zakończy się prawdopodobnie stwierdzeniem, że sprzęt Huawei może być używany w mniej wrażliwych częściach krajowej sieci. Natomiast w Europie Wschodniej, gdzie USA mają tradycyjnie istotne wpływy, rządy państw nie zdecydowały się jak dotąd na drastyczne ograniczenia względem Huawei, częściowo dlatego, że nie chcą antagonizować Chin, które są dla tego regionu dużym inwestorem – twierdzi amerykański dziennik. Huawei współpracuje z rządem Niemiec i zapewnia, że jeśli Berlin będzie tego wymagał, to jest gotowy podpisać deklarację, iż nie będzie wykorzystywał produkowanego przez siebie sprzętu do szpiegowania. Według „WSJ” mogłoby to być niezgodne z uchwalonym w 2017 roku chińskim prawem, które obliguje wszystkie firmy do współpracy z chińskimi służbami wywiadowczymi na ich żądanie. Obawy związane z tym prawem podnosił w ubiegłym tygodniu na konferencji w Niemczech wiceprezydent USA Mike Pence. Na tej samej imprezie odniósł się do nich również wysokiej rangi dyplomata Komunistycznej Partii Chin (KPCh) Yang Jiechi, który zapewnił, że „chińskie prawo nie wymaga od firm, aby umieszczały (w oprogramowaniu) tylne drzwi (…) lub szpiegowały”.",,
Juszczyszyn pojedzie do Sejmu. Będzie oglądał listy poparcia do KRS,"Sąd Okręgowy w Olsztynie zarządził oględziny zgłoszeń oraz list osób popierających kandydatów na członków Krajowej Rady Sądownictwa – poinformował rzecznik prasowy sądu. Dodał, że sędzia Paweł Juszczyszyn pojedzie do Kancelarii Sejmu, aby osobiście przejrzeć listy poparcia. To kancelaria zaproponowała przyjazd Juszczyszynowi.","Jak podaje w komunikacie rzecznik sądu sędzia Olgierd Dąbrowski-Żegalski, oględziny tych dokumentów sąd wyznaczył na 21 stycznia 2020 r. w siedzibie Kancelarii Sejmu.  Wyjaśnia, że w poniedziałek do olsztyńskiego sądu wpłynęło pismo Kancelarii Sejmu „z wnioskiem o przeprowadzenie przez sąd dowodu poprzez przejrzenie oryginałów dokumentów objętych postanowieniem z 20 listopada 2019 r. w zakresie zgłoszeń kandydatów do Krajowej Rady Sądownictwa i wykazów obywateli, którzy udzielili poparcia kandydatowi na członka Krajowej Rady Sądownictwa w siedzibie Kancelarii Sejmu”.  Kancelaria Sejmu wniosek uzasadniła obowiązkiem ochrony danych osobowych 3124 obywateli objętych wykazem.  Rzecznik dodał, że Sąd Okręgowy w Olsztynie postanowił „zarządzić oględziny przez cały skład sądu w osobie Pawła Juszczyszyna oraz protokolanta oryginałów dokumentów” oraz oświadczeń obywateli lub sędziów o wycofaniu poparcia dla tych kandydatów.",,
Na bok kwestie migracji. Węgry i Niemcy budują sojusz obronny,"– Powstaje bardzo ścisły węgiersko-niemiecki sojusz w sferze obrony i przemysłu obronnego – powiedział w czwartek w Berlinie węgierskiej agencji MTI minister spraw zagranicznych Węgier Peter Szijjarto. Polityk dodał, że przy wsparciu Niemiec powstanie też środkowoeuropejskie dowództwo NATO.","Szef węgierskiej dyplomacji, który przy okazji wizyty premiera Viktora Orbana w Berlinie rozmawiał m.in. z minister obrony Niemiec Ursulą von der Leyen i szefem komisji spraw zagranicznych Bundestagu Norbertem Roettgenem, oświadczył, że dwustronna współpraca wojskowa i obronna między Budapesztem i Berlinem będzie ściślejsza niż kiedykolwiek.  Fundamentem tej współpracy nazwał decyzję węgierskiego rządu o zakupie 20 nowych śmigłowców wojskowych Airbusa. Szijjarto oznajmił, że chociaż NATO ma 22 dowództwa, to żadne nie znajduje się w wąsko pojętej Europie Środkowej i dlatego Węgry wspólnie ze Słowacją, Chorwacją i Słowenią rozpoczęły tworzenie wielonarodowego, regionalnego dowództwa przy wsparciu Niemiec. Jak sprecyzował, dowództwo będzie działać w strukturach NATO, a pełną operatywność uzyska do 2022 r. W przekonaniu ministra będzie to „ogromna wartość dodana przyczyniająca się do zagwarantowania bezpieczeństwa Węgier i Europy Środkowej”.",,
Starcia w stolicy Hondurasu. Mieszkańcy domagają się odejścia prezydenta,"Tysiące demonstrantów przeszło we wtorek ulicami stolicy Hondurasu – Tegucigalpy, domagając się ustąpienia prezydenta Juana Orlando Hernandeza. To kolejna taka demonstracja. Polityk jest podejrzewany przez Amerykanów o powiązania z gangami narkotykowymi.","W centrum Tegucigalpy około 10 tys. demonstrantów skandowało m.in. „JOH (inicjały imion i nazwiska prezydenta – przyp. red.) precz!”. Podobnie jak dzień wcześniej w demonstracjach wzięli liczny udział studenci stołecznego uniwersytetu, którzy obrzucili interweniujących policjantów kamieniami i butelkami. Policja użyła gazu łzawiącego.Wtorkowy protest został zorganizowany z inicjatywy pracowników służby zdrowia i oświaty, którzy oskarżają Hernandeza o dążenie do prywatyzacji tych sektorów, co wiązałoby się ze znacznymi redukcjami zatrudnienia.– Domagamy się odejścia dyktatora, którego wybór nie był prawnie wiążący bowiem dopuszczono się fałszerstw – powiedział dziennikarzom jeden z protestujących studentów. Hernandez został wybrany na drugą kadencję w listopadzie 2017 r. w rezultacie wyborów, które – zdaniem części ugrupowań opozycyjnych – zostały sfałszowane. Był wówczas popierany przez Stany Zjednoczone.",,
"„Wyrzucą Gowina tak, jak wyrzucali wielu z nas”","– Gowin ma rację, że zwraca się do ludzi. Coraz mniej w tym sporze chodzi o wewnętrzną rozgrywkę. Donald Tusk sprowadził te wybory do tego, by jego zwolennicy szybko przegłosowali Gowina, a „potem się go wyrzuci”. Oczywiście, że oni go wyrzucą, tak jak wyrzucali wielu z nas wcześniej. To jednak nie rozwiąże problemu, że Donald Tusk ma coraz słabsze notowania – powiedział w TVP Info były polityk PO, dziś szef Stronnictwa Demokratycznego Paweł Piskorski.","– Tusk prawdopodobnie po raz trzeci nie będzie premierem. Pytanie kluczowe, kto w Polsce przejmie władzę? Jeśli przejmie ją populistyczna prawica spod znaku PiS, będzie niedobrze. Z przykrością muszę powiedzieć, że Donald Tusk otwiera drogę do takiej władzy, bo w pewien sposób kompromituje ideę, z którą Platforma w 2001 roku powstawała  – mówił w TVP Info  polityk.  – Premier ma szereg problemów. Tusk odrzuca słuszną argumentację Gowina, że Platforma odeszła od swoich początkowych ideałów. Jeśli powrotem do korzeni (zdaniem Donalda Tuska – przyp. red.) jest likwidacja progów ostrożnościowych i za chwilę spodziewana likwidacja OFE, to premier w ten sposób nawet nie powinien żartować. To oznacza, że nie ma dla nas szacunku – mówił szef SD.Paweł Piskorski zauważył, że od Donalda Tuska odwrócili się nawet przedsiębiorcy. – Gowin ma rację mówiąc, że jeśli Tusk chciałby w tej sprawie coś zaradzić, musiałby dokonać „zwrotu”, do którego nie jest zdolny, bo nie ma do tego ludzi. Tusk nigdy nie był kompetentny w żadnej ze szczegółowych dziedzin. Był bardzo kompetentnym politykiem, był fenomenalny w kontaktach międzyludzkich, świetnie przemawiał, ale nigdy nie był specjalistą w konkretnej dziedzinie – oceniał Piskorski. Poza tym, zdaniem przewodniczącego Stronnictwa Demokratycznego, „Tusk w tej chwili odpycha ludzi, nie ma co im powiedzieć”. Paweł Piskorski wytknął premierowi także fakt, że mimo, iż z Unii Europejskiej płyną do nas środki, które sprawiają, że mamy „złoty okres w polskiej historii”, to równolegle nie odbywają się niezbędne reformy. –  Do pieniędzy z UE powinno się dołożyć reformy w Polsce. Wiedzieliśmy o tym, że będzie złoty okres w polskiej historii, to będzie pierwszy okres dwóch „siedmiolatek” europejskich, będzie bardzo duży napływ pieniędzy. To jest ten moment, w którym należy państwo reformować, reformować system zdrowia, system emerytalny – mówił. Zdaniem Piskorskiego to, co Donald Tusk robi, to „antyreforma”. – Tłumaczenie osoby ze środowiska liberałów, że ZUS jest lepszy niż ubezpieczenia rynkowe, to skandal. To obraza inteligencji i całkowite zaprzeczenie ideałom, które nam przyświecały najpierw w KLD, potem w Unii Wolności i wreszcie w momencie, gdy tworzyliśmy PO – powiedział Paweł Piskorski w TVP Info.",,
Papież Franciszek pocieszył pielgrzymów z Brazylii [WIDEO],"Podczas niedzielnego spotkania z pielgrzymami na placu św. Piotra, papież zauważył brazylijskie flagi. Skierował do trzymających je pielgrzymów słowa otuchy. Franciszek życzył Brazylijczykom siły oraz wiary. Reprezentacja Canarinhos uległa w ćwierćfinale Belgii 1:2 i pożegnała się z marzeniami o mistrzostwie.",,,
Niemiecko-rosyjska koalicja.  „Nord Stream 2 zapewni kontrolę nad ukraińskimi gazociągami”,"„Angela Merkel nagle dostrzegła, że Nord Stream 2 nie jest wyłącznie ekonomicznym projektem. Z Berlina popłynął jasny przekaz: nie będzie gazociągu, jeśli Rosja zaprzestanie tranzytu gazu przez Ukrainę. Tylko jak zdobyć taką gwarancję?” – zastanawia się ekspert od spraw rosyjskich Grzegorz Kuczyński w artykule opublikowanym na portalu BiznesAlert.pl.","Kwestia budowy gazociągu Nord Stream 2 odbija się szerokim echem w debacie publicznej, jak i na arenie międzynarodowej. Zagrożone jest bezpieczeństwo energetyczne nie tylko Ukrainy, lecz także innych krajów Europy Środkowej, w tym Polski. Główne karty rozdają Niemcy i Rosja. Każdy gra do własnej bramki. A co tak naprawdę jest celem tego kontrowersyjnego projektu?„Przez lata Berlin nie dostrzegał w Nord Stream 2 niczego poza klasycznym opłacalnym biznesem z Rosjanami. Odrzucał zarzuty o polityczny charakter projektu, lekceważył obawy innych państw, takich choćby jak Polska, a przede wszystkim Ukraina. Nie zauważał, że budowa kolejnych gazociągów omijających terytorium ukraińskie uderza ekonomicznie i politycznie w Kijów” – przekonuje autor artykułu.„I nagle, 11 kwietnia Merkel mówi, że Nord Stream 2 nie będzie możliwy bez utrzymania tranzytowej roli Ukrainy. Skąd ta nagła troska? Wygląda na to, że Niemcy znaleźli sposób, by uciszyć krytyków Nord Stream 2. A Rosja szybko weszła do tej gry. 10 maja Ławrow oświadczył, że Moskwa jest gotowa na konsultacje z Kijowem dotyczące tranzytu przez Ukrainę” – stwierdza autor artykułu Grzegorz Kuczyński. Negocjacje trwały, a Kreml zapewnił ze swej strony, że przepływ surowca ma zostać utrzymany pod warunkiem wykazania jego celowości przez stronę ukraińską. „O co chodzi Putinowi? Przede wszystkim o bezpieczeństwo tranzytu – szczególnie techniczne. Rosja od lat zarzuca Ukrainie, że ma przestarzały i niegwarantujący stabilności dostaw system tranzytu gazu (GTS)” – zauważa ekspert z dziedziny energetyki.Autor artykułu stwierdza, że „od wielu lat Moskwa próbuje uczynić wszystko, by przekonać zachodnich partnerów, że Ukraińcy nie są pewnym szlakiem tranzytowym, że nie potrafią sami zarządzać gazociągami”. Strona rosyjska zarzuca ukraińskiej, że ta dysponuje zbyt starym sprzętem, który nie jest w stanie zapewnić stabilnego przepływu surowca oraz „żąda jego modernizacji”.I tutaj Kuczyński zauważa kolejną pułapkę zastawioną na Ukrainę. Drugą kwestią po modernizacji ścieżek przepływu gazu jest sposób zarządzania systemem, na który monopol ma właśnie Rosja i Niemcy.„Cel niemiecko-rosyjskiej koalicji gazowej jest jasny: wykorzystać budowę Nord Stream 2 do przejęcia kontroli nad ukraińskimi gazociągami” – zaznacza Kuczyński.",,
Stracono Koreańczyka negocjującego z USA. „Prawą rękę” Kima zesłano do obozu,"W Korei Północnej stracono urzędnika odpowiedzialnego za negocjacje nuklearne z USA Kim Hjok Czola i kilku innych dygnitarzy, a Kim Jong Czol, określany jako „prawa ręka Kim Dzong Una”, trafił do obozu pracy – poinformował dziennik „Dzoson Ilbo”. Według anonimowych źródeł do egzekucji doszło w marcu tego roku, w związku z fiaskiem lutowego szczytu z udziałem przywódcy Korei Płn. Kim Dzong Una i prezydenta USA Donalda Trumpa w Hanoi","Kim Hjok Czol, który prowadził przed szczytem robocze negocjacje z przedstawicielem USA Stephenem Biegunem, został rozstrzelany na lotnisku wojskowym Mirim w Pjongjangu wraz z czterema innymi dygnitarzami – napisał dziennik. Zdaniem źródła „zarzucono mu szpiegowanie dla Stanów Zjednoczonych za to, że źle informował o negocjacjach, nie rozumiejąc intencji USA”.Według „Dzoson Ilbo” czystkę zlecił sam Kim Dzong Un, by uporać się z publicznym niezadowoleniem z powodu niepowodzenia szczytu w Hanoi.Rzeczniczka południowokoreańskiego ministerstwa ds. zjednoczenia odmówiła komentarza w sprawie doniesień „Dzoson Ilbo”. Urzędnik kancelarii prezydenta Korei Płd. Mun Dze Ina ocenił, że niewłaściwe byłoby komentowanie tej informacji, dopóki nie zostanie ona potwierdzona.Kim Hjok Czol został przedstawicielem Pjongjangu w rozmowach z Waszyngtonem stosunkowo niedawno – o jego mianowaniu na to stanowisko informowała w styczniu południowokoreańska agencja Yonhap. Kim był wcześniej ambasadorem Korei Płn. w Hiszpanii, ale w 2017 roku został stamtąd wydalony w reakcji na próby jądrowe i rakietowe swojego kraju. Czystka objęła również jednego z najważniejszych dygnitarzy kraju, Kim Jong Czola, który do niedawna uchodził za „prawą rękę” przywódcy. Według „Dzoson Ilbo” Kim Jong Czol trafił do obozu pracy w prowincji Czagang w pobliżu granicy z Chinami. Do obozu dla więźniów politycznych wysłana miała zostać natomiast Kim Song Hje, która od lat zajmowała się kontaktami z Koreą Południową i blisko współpracowała z siostrą przywódcy, Kim Jo Dzong, m.in. towarzyszyła jej podczas wizyty przy okazji zimowych igrzysk olimpijskich w Pjongczangu w 2018 roku.Zdaniem koreańskiej gazety do więzienia trafiła też tłumaczka Kim Dzong Una, Sin Hje Jong, którą oskarżono o „szarganie autorytetu” przywódcy, ponieważ popełniła błąd w tłumaczeniu. Miała ona m.in. pominąć bliżej nieokreśloną „propozycję”, jaką „w ostatniej chwili” miał złożyć stronie amerykańskiej Kim Dzong Un, gdy Trump postanowił wyjść z rozmów. Czystkę wydaje się potwierdzać niedawny komentarz w partyjnym północnokoreańskim dzienniku „Rodong Sinmun”, w którym napisano, że „zdrajcy i renegaci” podejmujący „antypartyjne, antyrewolucyjne działania” nie unikną „surowego osądu rewolucji”. „Dzoson Ilbo” przypomina, że ostatnio podobne sformułowania pojawiły się państwowej prasie Korei Płn. w 2013 roku, gdy Kim Dzong Un nakazał stracenie swojego wuja Dzang Song Thaeka.",,
"„Rzeczpospolita"": imigranci szturmują granicę na południu Polski","Szajki zarabiają krocie na przemycie ludzi. Coraz częściej wykorzystują granicę na południu Polski. Imigranci usiłują nielegalnie przedostać się na Zachód upchnięci w samochodach, między siedzeniami, a nawet w bagażnikach – informuje „Rzeczpospolita"".","Wraz z napływem nielegalnych imigrantów swoją aktywność nasiliły zorganizowane szajki, zajmujące się przemytem ludzi. Według funkcjonariuszy Straży Granicznej jeszcze kilka lat temu zorganizowany przerzut odbywał się głównie przez wschodnią granicę. Teraz szlaki migracyjne przeniosły się na południe kraju.                                                           W ciągu trzech kwartałów 2016 r. na nielegalnym przekroczeniu polskich granic złapano blisko 5,7 tys. cudzoziemców (o ok. 380 więcej niż w tym samym czasie roku poprzedniego), z czego 4,3 tys. – na wjeździe do Polski. Ilu z obcokrajowców zafundowało sobie podróż, płacąc za nią zorganizowanym gangom przemytników, nie wiadomo. Straż Graniczna kontra przemytnicy                                                               Pewne jest, że część osób trafiła do Polski z zamiarem przedostania się na Zachód i płaci za to przestępcom wyspecjalizowanym w przemycie ludzi. Na Śląsku Straży Granicznej udało rozbić się 17-osobową szajkę.  Jej członkowie usłyszeli zarzuty udziału w zorganizowanej grupie przestępczej o charakterze międzynarodowym.                                                            Grupą kierowało małżeństwo – Syryjczyk i Polka. Oficjalnie handlowali odzieżą, ale w ciągu kilku miesięcy udało im się przerzucić przez granice blisko 100 uciekinierów z Syrii i Iraku.  Od jednej osoby brali od 500 do 700 euro. Jak informuje Katarzyna Walczak, rzeczniczka Śląskiego Oddziału SG, wśród oskarżonych są również kierowcy, którzy zarabiali ok. 1200 zł za każdy kurs z cudzoziemcami na Zachód. Jesienią 2016 r. Straż Graniczna przy współpracy ze służbami Litwy i Łotwy rozbiła gang, który organizował nielegalną migrację Wietnamczyków przez Rosję i kraje nadbałtyckie do Polski.  Zatrzymano wtedy 13 przestępców oraz ponad 80 nielegalnych imigrantów.    Straż Graniczna ocenia, że podobnych grup może być coraz więcej, gdyż Zachód wciąż jawi się wielu przybyszom jako kraina szczęśliwości.",,
Papież wykluczył możliwość wyświęcania kobiet. „Nie istnieje Kościół bez wymiaru kobiecego”,"Papież Franciszek wykluczył możliwość wyświęcania kobiet i powiedział dziennikarzom we wtorek w samolocie, że w tej kwestii w mocy pozostają słowa Jana Pawła II.","W czasie konferencji prasowej na pokładzie samolotu w drodze ze Szwecji do Rzymu papieża zapytano, czy „realistycznie” można myśleć o tym, że w Kościele katolickim będą kobiety-księża. Pytanie miało związek z tym, że, jak przypomnieli dziennikarze, w Szwecji papież spotkał się z kobietą, stojącą na czele tamtejszego Kościoła luterańskiego.Franciszek odparł: W sprawie święceń kobiet ostatnie słowo jest jasne, wypowiedział je Jan Paweł II i ono pozostaje.Przypomina się, że w 1994 roku Jan Paweł II wydał list apostolski „O udzielaniu święceń kapłańskich wyłącznie mężczyznom”. Franciszek dodał: Ale kobiety mogą robić wiele rzeczy lepiej niż mężczyźni. – Eklezjologia katolicka – kontynuował – ma dwa wymiary. Wymiar Piotrowy, a więc związany z Apostołami, Piotrem i biskupami i wymiar maryjny, a zatem kobiecy w Kościele.– Kto jest ważniejszy w teologii i mistyce Kościoła? Apostołowie czy Maryja? To Maryja – oświadczył Franciszek. Wyraził przekonanie, że „nie istnieje Kościół bez wymiaru kobiecego”.",,
"Prymas: Kościół idzie, aby ofiarować człowiekowi miłość i bliskość Boga","Kościół idzie, także ulicami tego miasta, aby ofiarować człowiekowi miłość i bliskość Boga – mówił w piątek w Poznaniu prymas Polski abp Wojciech Polak podczas mszy św. inaugurującej główne obchody 1050-lecia pierwszego biskupstwa w Polsce.","Pierwsze biskupstwo polskie powstało w 968 roku, dwa lata po chrzcie Mieszka I. Historię polskiej hierarchii kościelnej zapoczątkował ustanowiony przez papieża Jana XIII biskup Jordan. Obchody 1050-lecia pierwszego biskupstwa w Polsce, odbywające się pod hasłem „Poznań. Chrystus i my”, zostały zainaugurowane w grudniu ubiegłego roku. W piątek w Poznaniu rozpoczęły się główne uroczystości jubileuszowe. W procesji ulicami miasta przeniesiony został łaskami słynący obraz Matki Bożej w Cudy Wielmożnej, Pani Poznania, z kościoła Franciszkanów na Wzgórzu Przemysła do fary. W homilii wygłoszonej podczas mszy św. w poznańskiej farze prymas Polski abp Wojciech Polak przypomniał, że 50 lat temu, koronując w Poznaniu cudowny wizerunek Matki Bożej w Cudy Wielmożnej, Pani Poznania, kard. Stefan Wyszyński zauważył, iż „nie było nic bardziej stosownego, jak rozpocząć uroczystość Tysiąclecia od koronacji Obrazu Matki Bożej”. – Gdy więc dziś, tą uroczystą eucharystią, sprawowaną tutaj, w poznańskiej farze, rozpoczynamy i my obchody, tym razem już 1050-lecia przybycia do Poznania pierwszego w Polsce biskupa Jordana, wydaje się również jak najbardziej stosowne, aby zwrócić się najpierw właśnie ku Tej, która przez wieki patronuje temu miastu jako Matka Boża w Cudy Wielmożna, Pani Poznania – powiedział. – Przybyła i była obecna wraz ze swym Synem (…), jak mówią nam o tym liczne świadectwa pierwszych wieków chrześcijaństwa w Polsce, a w szczególności pieśń Bogurodzica. O Jej matczynej obecności świadczy więc już historia początków naszej wiary. Tu, w Poznaniu, zaświadcza również skromna postać owego franciszkańskiego kwestarza, brata Tomasza Dybowskiego, który - jak to przypomniał w swej koronacyjnej homilii Prymas Tysiąclecia - bierze na piersi skromny obraz Matki Bożej, który przedtem przechowywał w swojej celi, i wędruje po mieście zniszczonym szwedzkimi najazdami, aby zdobyć jałmużnę dla licznych biedaków – podkreślił hierarcha. Arcybiskup wskazał, że Maryja nie tylko była wraz z uczniami w Wieczerniku, była gdy Kościół dopiero się rodził, ale i pozostała z nim i w nim do dziś. – Idzie więc również z nami, idzie z Kościołem, także tym Kościołem, który jest w Poznaniu, tak jak niesiona przed wiekami na piersi brata Tomasza wyszła z klasztornej celi do mieszkających w tym mieście ludzi. Idzie więc i uczy nas wciąż tej prawdy, że Kościół – jak to mocno przypomniał nam i to właśnie w Wieczerniku papież Franciszek – tam się narodził, a narodził się, wychodząc – zaznaczył duchowny. Prymas wskazał, że Kościół „wyszedł z Wieczernika do wszystkich. Wyszedł na cały świat. Wyszedł i idzie, także ulicami tego miasta, aby ofiarować człowiekowi miłość i bliskość Boga, nadzieję życia w Chrystusie. Idzie, aby opowiadać o miłosierdziu Boga objawionym nam i konkretnie doświadczonym w Jezusie Chrystusie i miłosierdzie czynić, i jak kiedyś brat Tomasz, idzie, by zespalać i jednoczyć ludzi dla wspólnego dobra”. Abp Polak zaznaczył, że „Kościół idzie, by nieść człowiekowi wyzwalające orędzie Ewangelii. Nie zatrzymuje się więc przed ludzką słabością i grzechem, ale mocą Bożej łaski i Bożego miłosierdzia pragnie go z tej sytuacji wyzwalać. Kościół idzie więc pomny na Wieczernik, na dzień Ducha Świętego, wierząc – jak mówi nam papież Franciszek – że to Duch Święty obdarza siłą do głoszenia nowości Ewangelii, śmiało, głośno w każdym czasie i miejscu, także pod prąd”. Rozpoczęte w piątek centralne obchody jubileuszu potrwają do niedzieli. W piątek wieczorem nad Wartą na Ostrowie Tumskim wystąpi kwartet wokalny Il Divo. Koncert poprzedzi specjalny program „Śpiewanki Wielkopolskie”, przygotowany przez artystów Teatru Muzycznego w Poznaniu we współpracy z poznańskim Teatrem Polskim. W sobotę legat papieski, prymas Czech kard. Dominik Duka, będzie przewodniczył mszy św. jubileuszowej z udziałem przedstawicieli władz państwowych. Tego samego dnia w Poznaniu odbędzie się też spotkanie wspólnot i stowarzyszeń katolickich w kościołach stacyjnych. W niedzielę zaplanowano natomiast uroczystą eucharystię dla rodzin w poznańskiej katedrze i festyn rodzinny organizowany przez Caritas. Pierwsze biskupstwo polskie powstało w 968 roku, dwa lata po chrzcie Mieszka I. Historię polskiej hierarchii kościelnej zapoczątkował ustanowiony przez papieża Jana XIII biskup Jordan. Książę Mieszko I zbudował w Poznaniu pierwszą katedrę na ziemiach polskich. Biskupstwo poznańskie było wprost zależne od Stolicy Apostolskiej, w latach 968-1000 obejmowało całe państwo polskie. Do 1798 r. do biskupstwa poznańskiego należała m.in. Warszawa. W 1821 r. podniesiono je do rangi arcybiskupstwa i metropolii. Obecny metropolita poznański, abp Stanisław Gądecki, jest 96. następcą biskupa Jordana.",,
Największe bomby świata –  rosyjski „ojciec” i amerykańska „matka”,"Rosja nie zamierza demonstrować światu swojego superpocisku, zwanego „ojcem wszystkich bomb”. Mówił o tym w wywiadzie dla gazety „Izwiestia” wpływowy rosyjski senator Franc Klincewicz. 
Rosyjski polityk skrytykował zrzucenie przez Stany Zjednoczone najpotężniejszej bomby konwencjonalnej, zwanej z kolei „matką wszystkich bomb”, w Afganistanie.","Klincewicz przyznał, że Amerykanie po raz kolejny zademonstrowali swoją siłę.  W ataku zginęło 36 osób związanych z tzw. Państwem Islamskim.   Zdaniem Franca Klincewicz amerykańska bomba nie powinna „ani zachwycać, ani straszyć Rosji”, gdyż jego kraj również posiada ciężkie bomby konwencjonalne.",,
Obecność amerykańskich wojsk w Polsce będzie miała charakter hybrydowy,"Obecność amerykańskich wojsk w Polsce będzie miała charakter hybrydowy, nie będzie to klasyczna stała baza, jak Ramstein w Niemczech – zapowiedział prezydencki minister Andrzej Dera. Prezydenci Polski i USA mają w środę podpisać porozumienie w tej sprawie.","Andrzej Duda poleciał w środę do Waszyngtonu na spotkanie z Donaldem Trumpem. Dera w porannym wywiadzie dla Polsat News nie chciał mówić o szczegółach umowy, którą zna, ale o której mają w USA poinformować prezydenci po jej podpisaniu.  – W porozumieniu na pewno będą inwestycje infrastrukturalne i zwiększenie liczby wojsk amerykańskich w Polsce – zapewnił jedynie minister. Nie będzie to klasyczna baza wojskowa, jak Ramstein w Niemczech, ale „bardziej nowoczesna hybryda rozwiązań obecności amerykańskiej w Polsce” – tłumaczył. Andrzej Dera Pytany o koszty dla Polski takiej obecności amerykańskich wojsk podkreślił, że żyjemy w takich czasach, iż nie powinniśmy oszczędzać na bezpieczeństwie. – Jeżeli będziemy zagrożeni i nie będziemy umieli się obronić, to cały rozwój gospodarczy, całe nasze osiągnięcia są wtedy nic nie warte – przekonywał. W historii były takie sytuacje, że państwa bogaciły się, wzrastały ekonomiczne, potem dochodziło do wojny i nic z tego nie zostało, dlatego nie wolno do tego dopuścić i stąd działania rządu działania pana prezydenta – powiedział prezydencki minister.",,
„Wezwali go z dalekiego kraju” Dziś 39. rocznica wyboru Karola Wojtyły na papieża,"39 lat temu, 16 października 1978 roku, o godzinie 18.18 znad Kaplicy Sykstyńskiej na placu świętego Piotra w Rzymie uniósł się biały dym. Był to znak, że kardynałowie zgromadzeni na konklawe wybrali następcę świętego Piotra. Okazał się nim kardynał Karol Wojtyła z Polski.","Nowy papież, 264. w historii Kościoła, przyjął imię Jan Paweł II. Był pierwszym od ponad 450. lat papieżem nie pochodzącym z Włoch, a także najmłodszym od półtora wieku. Miał 58 lat. Został wybrany w ósmym głosowaniu, większością 99. spośród 111. uczestników konklawe.Tego dnia gęstniejące z minuty na minutę tłumy wiernych na placu świętego Piotra oczekiwały na wiadomość, kto został papieżem. O godzinie 18.44 na balkonie bazyliki pojawił się kardynał Pericle Felici, który wypowiedział historyczne słowa: „Habemus Papam – Eminentissimum ac Reverendissimum Dominum. Dominum Carolum Sanctae Romanae Ecclesiae Cardinalem Wojtyla qui sibi nomen imposuit Ioannis Pauli Secundi (Zwiastuję wam radość wielką, mamy papieża w osobie najdostojniejszego i najczcigodniejszego Pana Karola, kardynała Świętego Kościoła Rzymskiego, Wojtyły, który przybrał sobie imię: Jan Paweł II) „Nie lękajcie się”Nowy papież, pochodzący zza „żelaznej kurtyny”, wzbudził ogromne zainteresowanie mediów i polityków na całym świecie oraz życzliwość zwykłych ludzi. Już w pierwszym przemówieniu, zaraz po wyborze, zwrócił się do wiernych nie po łacinie, jak to było dotychczas zwyczajem papieskim, lecz po włosku, mówiąc prostym i zrozumiałym językiem.Jan Paweł II nawiązał do tego, że kardynałowie wybrali następcę Piotra, który nie pochodzi z Włoch.– Wezwali go z dalekiego kraju...Nie wiem, czy będę umiał wysłowić się w waszym... w naszym języku włoskim. Gdybym się pomylił, poprawcie mnie – zwrócił się do wiernych.Przesłaniem pontyfikatu Jana Pawła II stały się słowa wygłoszone w homilii podczas mszy inauguracyjnej, odprawionej 22 października 1978 roku.– Nie lękajcie się! Otwórzcie, a nawet, otwórzcie na oścież drzwi Chrystusowi! Jego zbawczej władzy otwórzcie granice państw, ustrojów ekonomicznych i politycznych, szerokim dziedzin kultury, cywilizacji, rozwoju. Nie lękajcie się! – mówił podczas nie tylko najsłynniejsza, ale i bez wątpienia najważniejsza homilii wygłoszonej przez Jana Pawła II. Jan Paweł II wywarł szczególny wpływ na losy Kościoła i całego świata, między innymi przyczynił się do upadku komunizmu. Angażował się w działania na rzecz porozumienia między wyznawcami chrześcijaństwa, judaizmu oraz islamu. Był pierwszym papieżem, który odwiedził kościół protestancki oraz synagogę, a także rozpoczął publiczny dialog z muzułmanami. Po trwającym 1500 lat sporze doprowadził do pogodzenia z Kościołem Ormiańskim. Był też autorem pierwszej encykliki ekumenicznej „Ut unum sint”. Papież pielgrzymNazwany papieżem pielgrzymem, Jan Paweł II odbył 104 podróże zagraniczne, odwiedzając 130 krajów. Ponadto odbył 145 podróży po Włoszech. Jako papież dziewięciokrotnie odwiedził Polskę.Ostatnią pielgrzymkę do kraju w 2002 roku Jan Paweł II poświęcił Bożemu Miłosierdziu, któremu powierzył ojczyznę. Podczas ceremonii pożegnania na lotnisku w Balicach wygłosił błogosławieństwo, kończąc je osobistym wyznaniem.– Wraz z całą wspólnotą Kościoła w Polsce powtarzam wobec Jezusa Miłosiernego: „Jezu, ufam Tobie!” Niech to szczere wyznanie przynosi ukojenie kolejnym pokoleniom w nowym tysiącleciu. Bóg bogaty w miłosierdzie niech wam wszystkim błogosławi! A na końcu cóż powiedzieć: żal odjeżdżać!  – powiedział.Jan Paweł II zmarł 2 kwietnia 2005 roku w wieku 84 lat. Został pochowany w Watykanie.Kilka tygodni po jego śmierci, papież Benedykt XVI ogłosił, że korzystając z przysługującego mu prawa, przyspieszył rozpoczęcie procesu beatyfikacyjnego swego poprzednika. Była to odpowiedź głowy Kościoła Katolickiego na wołanie tysięcy wiernych podczas pogrzebu Jana Pawła II, skandujących „Santo subito!”, czyli „Święty natychmiast!”. Święty niemal natychmiastPo kilkuletnim procesie beatyfikacyjnym, Jan Paweł II został ogłoszony błogosławionym przez papieża Benedykta XVI 1 maja 2011 roku w Watykanie. – Swoim świadectwem wiary, miłości i odwagi apostolskiej, pełnym ludzkiej wrażliwości, ten znakomity syn narodu polskiego, pomógł chrześcijanom na całym świecie, by nie lękali się być chrześcijanami, należeć do Kościoła, głosić Ewangelię. Jednym słowem: pomógł nam nie lękać się prawdy, gdyż prawda jest gwarancją wolności. – powiedział po polsku w homilii papież Benedykt XVI podczas mszy beatyfikacyjnej.Jan Paweł II został ogłoszony świętym wraz z Janem XXIII, 27 kwietnia 2014 roku w Rzymie. Mszy kanonizacyjnej na placu świętego Piotra przewodniczył papież Franciszek.– Orzekamy i stwierdzamy, że błogosławieni Jan XXIII i Jan Paweł II są świętymi i wpisujemy ich do katalogu świętych polecając, aby odbierali oni cześć jako święci w całym Kościele. W imię Ojca i Syna i Ducha Świętego. Amen – ogłosił Franciszek.Liturgiczne wspomnienie papieża Polaka przypada 22 października, czyli w rocznicę inauguracji jego pontyfikatu. 16 października, decyzją Sejmu Rzeczpospolitej, jest obchodzony Dzień Papieża Jana Pawła II.",,
Zebranie Komitetu Politycznego PiS. Są pierwsze przecieki,"Jeśli w czwartek władze PiS podejmą decyzję o zmianie premiera, desygnacja nowego szefa rządu mogłaby nastąpić w piątek, a zaprzysiężenie nowej Rady Ministrów - we wtorek - wynika z informacji PAP ze źródeł w PiS.","Do siedziby partii przy ul. Nowogrodzkiej w Warszawie przybyła w czwartek po południu premier Beata Szydło oraz wicepremier Mateusz Morawiecki. Według doniesień medialnych to Morawiecki ma zastąpić Szydło na stanowisku premiera. Rzecznik PiS Beata Mazurek mówiła w ostatnich dniach, że nie jest tajemnicą, że taka kandydatura się pojawiła. W czwartek o godz. 18 zbierze się Komitet Polityczny PiS, którego tematem ma być rekonstrukcja rządu. Następnie – o godz. 20 – w siedzibie PiS obradować będzie klub Prawa i Sprawiedliwości. Szef klubu PiS Ryszard Terlecki poinformował w czwartek, że tego dnia zapadnie decyzja, czy będzie zmiana premiera.Pytany, czy w partii rozważa się, aby to prezes PiS Jarosław Kaczyński został premierem, Terlecki powiedział: „To jest oczywiście rozwiązanie najbardziej naturalne”.– Ale bierzemy też pod uwagę inne kwestie, także przekierowanie naszych działań z polityki na gospodarkę. Pozycja Jarosława Kaczyńskiego oczywiście w żaden sposób i w żadnych okolicznościach nie będzie podważona. Natomiast wybór ekipy, która będzie realizować ten plan, należy do niego i do Komitetu Politycznego PiS – powiedział szef klubu PiS.",,
Niemieckie media o wyborach do PE: żółta kartka dla rządu CDU/CSU-SPD,"Niemiecka prasa, komentując wyniki wyborów do Parlamentu Europejskiego uznaje, że są one ostatnim sygnałem ostrzegawczym dla rządu CDU/CSU-SPD. Zarówno chadecy, jak i socjaldemokraci zanotowali duże straty.","„Wybory europejskie pokazują, że udział w wielkiej koalicji prowadzi do osłabienia CDU, i niemal do zniknięcia SPD. Dla socjaldemokratów - i nie jest to czczy frazes - stawką gry jest przetrwanie” – ostrzega tabloid „Bild”.   Według tej najpoczytniejszej gazety w Niemczech kampania wyborcza obnażyła słabości niegdyś potężnych partii masowych, a wyborcy w końcu powiedzieli: Dość!  „Zwycięzcami są Zieloni. Ich sprytny marketing przekłada się na realną siłę” – zauważa „Bild”. Zdaniem gazety partia stworzyła wizerunek, który kojarzy się z wszystkimi pozytywnymi emocjami. „Proponują drastyczną ochronę klimatu i walkę z prawicą. Kto chce mieć czyste sumienie, kto chce być młody - ten głosuje na ekologiczną partię, która ma w dodatku tak sympatycznych liderów” – ironizuje bulwarówka.  „Ale Zieloni nie są nową pragmatyczną partią centrową. Zielony to nowy czerwony. W Berlinie nikt nie chce tego przyjąć do wiadomości - zwłaszcza zaś SPD. Socjaldemokraci powinni się obudzić, zanim zasną na zawsze. Wielka koalicja i tak należy już raczej do historii” – konkluduje gazeta. Według wyników podanych przez przewodniczącego Federalnej Komisji Wyborczej po przeliczeniu głosów we wszystkich okręgach najsilniejszy po niedzielnych wyborach do PE pozostaje chadecki blok CDU/CSU, który zdobył 28,9 proc. głosów. Na drugim miejscu są Zieloni z 20,5-procentowym poparciem. Na socjaldemokratów zagłosowało 15,8 proc. Niemców, a na narodowo-konserwatywną Alternatywę dla Niemiec (AfD) - 11 proc. Postkomunistyczna partia Lewica i liberalna FDP uzyskały odpowiednio 5,5 proc. i 5,4 proc.  „Wyniki wyborów ukazują krajobraz partyjny, w którym wpływy poszczególnych partii nawzajem się niwelują. Coraz rzadziej mamy do czynienia z podziałem na dużych i małych, coraz częściej z kilkoma partiami średniej wielkości” – analizuje lewicowo-liberalny „Sueddeutsche Zeitung”, przewidując, że RFN czekają niespokojne czasy. W SPD pojawią się głośne żądania odnowy, a w CDU przewodnicząca Annegret Kramp-Karrenbauer będzie musiała zmierzyć się z zarzutami, że jest słabym przywódcą i nie potrafi nadać ugrupowaniu programowej wyrazistości.  „Krajobraz partyjny zmienia się w zawrotnym tempie. Nadchodzą niespokojne czasy w polityce” – wieszczy monachijski dziennik.Wtóruje mu „Frankfurter Allgemeine Zeitung”, zastanawiając się, czy wielka koalicja przetrwa. „Najważniejsze pytanie brzmi teraz, czy szefowa partii i frakcji SPD w Bundestagu, Andrea Nahles się utrzyma. Pokusa, żeby nie czekać na to, że ją obalą, tylko wyjść z wielkiej koalicji, jest duża. Miałaby wówczas szansę na zachowanie przywództwa” – uważa konserwatywny dziennik, zastrzegając, że nawet wówczas jej konkurenci - m.in. były szef partii i Parlamentu Europejskiego Martin Schulz, czy wicekanclerz i minister finansów Olaf Scholz - pozostaną groźni.",,
Jarosław Kaczyński: Nie ma relacji finansowych pomiędzy fundacją a partią,"Nie ma żadnych relacji finansowych pomiędzy fundacją a partią, to dwie oddzielne instytucje; poseł i szef partii ma prawo być szefem rady fundacji – mówi prezes PiS Jarosław Kaczyński w wywiadzie dla tygodnia „Sieci”, którego fragmenty opublikowano na portalu wPolityce.pl.",,,
"Korwin-Mikke: Zsyłka to nie katorga, płacono dzienną stawkę","– Legendy z tymi zsyłkami… Tak nawiasem mówiąc, to ludziom się myli katorga, gdzie bandyta był skazywany z kulą u nogi, z zsyłką. Zsyłka polegała na tym, że płacono dziennie stawkę – dowodził na antenie telewizji wRealu24.pl polityk Konfederacji Janusz Korwin-Mikke.","Lider Wolności przekonywał, że zesłaniec skazany przez władze carskie „wynajmował sobie chałupę gdzie chciał, tylko mu wyjeżdżać nie wolno było z guberni”. – Zsyłka to nie była katorga, to był po prostu zakaz mieszania się w sprawy polski. Wysyłano ludzi daleko, żeby siedzieli cicho, badali góry, robili różne sprawy odkrywcze – dodał.Portal wPolityce.pl sugeruje, że prorosyjskie sympatie Korwin-Mikkego nie mogą dziwić, biorąc pod uwagę jego kontakty. Przypomina w tym kontekście słowa rosyjskiego pisarza, dziennikarza i tłumacza Aleksandra Bondariewa, który wskazuje, że prokremlowskie media przedstawiają prezesa PiS Jarosława Kaczyńskiego jako „rusofoba”, zaś w zupełnie innym świetle lidera Wolności.– Czytałem artykuł, w którym było napisane, iż opozycja w Polsce proponuje sojusz z Moskwą z obrazkiem Janusza Korwin-Mikkego – mówił niedawno Bondariew na antenie Radia Wnet.",,
"PiS dogania PO, Palikot rośnie w siłę","Platforma Obywatelska i Prawo i Sprawiedliwość idą do wyborów z prawie takim samym poparciem – wynika z najnowszego sondażu Instytutu Badania Opinii Homo Homini, przeprowadzonego dla Polskiego Radia. 31 proc. respondentów chce głosować na PO, a na PiS – 29 proc.","W stosunku do sondażu z 19 sierpnia Platforma Obywatelska traci ponad 3 proc., a Prawo i Sprawiedliwość zyskuje 4 proc. W efekcie różnica między nimi maleje do zaledwie 2 punktów procentowych.  Według sondażu dla Polskiego Radia, na SLD chce głosować 13,8 proc. respondentów, na PSL – 6,5 proc. a na Ruch Poparcia Palikota nieco ponad 4 proc.  To znaczy, że lewica i ludowcy mają dosyć stabilne notowania, natomiast wyraźnie w górę idzie Ruch Palikota.  – W tym przypadku poparcie wzrosło o 3 proc. w ciągu 3 tygodni. Ruch Palikota wydaje się iść po mandaty w Sejmie –  ocenił prezes Instytutu Badania Opinii Homo Homini Marcin Duma.   Jeśli chodzi o spodziewaną frekwencję wyborczą, prawdopodobnie nie będzie wysoka: pójście do urn wyborczych deklaruje prawie 49 proc. wyborców.   Badanie przeprowadzono telefonicznie w sobotę 10 września, na reprezentatywnej dla ogółu Polaków grupie 1100 osób. Błąd oszacowania wynosi 3 proc., a poziom ufności 0,95.",,
„Chciałbym rozmawiać z Gowinem”,"– Gdyby była taka możliwość, to chciałbym rozmawiać z Jarosławem Gowinem, aby spróbować zaproponować Polsce nowy projekt polityczny. Nie chcę jednak komentować wewnętrznej sytuacji w PO, bo jest to dla mnie niezręczne – tak prof. Piotr Gliński, kandydat PiS na premiera rządu technicznego, komentował w TVP Info poszukiwania poparcia dla swojej inicjatywy.",,,
Nadmiar jedzenia po świętach? Nie wyrzucaj! Zanieś do społecznej lodówki,"Wolontariusze akcji Foodsharing zachęcają do dzielenia się żywnością. Wystarczy włożyć nadmiar swojego jedzenia do społecznej lodówki, aby inni mogli zjeść za darmo.","Akcja ma przeciwdziałać marnowaniu żywności i jest skierowana do wszystkich, którzy nie wiedzą co zrobić z nadmiarem jedzenia. Jak mówi Katarzyna Arent z Foodsharing Warszawa najlepiej niepotrzebną żywność zostawić w społecznych lodówkach, zlokalizowanych nie tylko w stolicy, ale także w innych miastach. Katarzyna Arent podkreśla, że możemy dzielić się żywnością dobrze zapakowaną i nadającą się do spożycia. – Jedzenie, które zrobiliśmy w domu warto jest opakować, tak, żeby było odcięte od dostępu powietrza. Na opakowaniu należy zostawić informację co znajduje się w środku, kiedy zostało przyrządzone i z czego jest zrobione – mówi wolontariuszka akcji. – Nie ma takich sytuacji, żeby zostawiona żywność zmarnowała się, wszystko trafia do brzuchów a nie do kosza, i o to w tej akcji chodzi – dodaje Katarzyna Arent. Dla potrzebujących można zostawić m.in. cukier, mąkę, sól, różne wypieki i dania.",,
"Sąd Najwyższy zmienił karę sędziemu, który ukradł element wiertarki","Sąd Najwyższy zmienił karę dyscyplinarną dla sędziego, który ukradł część wiertarki w jednym ze szczecińskim supermarketów. Sąd rozpoznał odwołanie obrońcy Pawła M. od kary usunięcia sędziego z urzędu.","Zgodnie z orzeczeniem sędzia przez dwa lata będzie miał o jedną piątą obniżoną pensję.Sędzia sprawozdawca Katarzyna Tyczka-Rote uzasadniając wyrok poinformowała, że przy zmianie kary wzięto pod uwagę, iż w pracy Paweł M. cieszył się nieposzlakowaną opinią. Karę usunięcia z urzędu orzekł Sąd Dyscyplinarny w Gdańsku w listopadzie zeszłego roku. Uznał Pawła M. za winnego kradzieży przegubowego łącznika wiertarki na kwotę około 100 zł. Do kradzieży w supermarkecie doszło w 2016 r.",,
PO i SLD: nie ma rozmów o poszerzeniu koalicji,"– To kolejna „wrzutka” Janusza Palikota; to majaczenie – tak szef klubu PO Rafał Grupiński i przewodniczący SLD Leszek Miller komentują słowa lidera RP o tym, że politycy Platformy i  Sojuszu uzgodnili poszerzenie koalicji PO-PSL o SLD.","Janusz Palikot powiedział, że liderzy PO i SLD uzgodnili poszerzenie koalicji o Sojusz, co – według niego – miałoby nastąpić pod koniec tego roku lub na wiosnę przyszłego. – Odbyło się kilka spotkań osobiście między Donaldem Tuskiem i Leszkiem Millerem w siedzibie na Parkowej w ostatnich kilku tygodniach. Wewnątrz Platformy odbyły się sondażowe uzgodnienia, czy grupa Jarosława Gowina, Grzegorza Schetyny i inni zaakceptują poszerzenie tej koalicji. Dogadano się w tej sprawie – powiedział Palikot dziennikarzom w Sejmie.Według niego ustalono dwa scenariusze: jeden przewiduje, że obecna koalicja miałaby zostać poszerzona o SLD pod koniec tego roku, a drugi – że w marcu lub kwietniu przyszłego roku. – Ustalono dwa scenariusze, w których to się „odpali” w zależności od tego, jak się potoczy sprawa w najbliższych tygodniach po expose premiera w Sejmie i po głosowaniu w sprawie wotum zaufania – powiedział lider Ruchu.Informacjom Palikota zaprzeczył szef klubu PO Rafał Grupiński – To kolejna „wrzutka” Janusza Palikota, inaczej tego nie można potraktować. Sprawa jest dosyć zaskakująca, bo Palikot nie jest ani członkiem SLD, ani Platformy, nie wiem skąd czerpie swą wiedzę – podkreślił. O planach poszerzania koalicji o SLD nie wie też nic minister sprawiedliwości Jarosław Gowin – Mamy koalicję z PSL; jak państwo wiecie ona nie jest całkiem bezproblemowa, zwłaszcza dla mnie, ale to jest najlepsza koalicja dla Polski – powiedział Gowin dziennikarzom.Informacjom Palikota zaprzecza też Miller – Nie odbyły się żadne spotkania, a majaczenia pana Palikota są związane ze stresem, że został oszukany przez Waldemara Pawlaka oraz z tym, że ze strony Tuska nie ma w stosunku do niego żadnych propozycji – ocenił lider Sojuszu. „Koalicja może być szantażowana” Palikot pytany, po co premierowi potrzebne jest SLD, ocenił, że w sytuacji, gdy koalicja obecnie ma tylko kilka głosów przewagi, „może być szantażowana” przez Jarosława Gowina i osoby wokół niego skupione. Ponadto, jak dodał, „dziś Tusk jest tak bardzo sparaliżowany układem z Pawlakiem i sytuacją wewnątrz Platformy, że nie jest w stanie rządzić. Żeby to wszystko pozbierać, potrzebny jest jeszcze ktoś do środka” – uważa lider RP.Według niego rozmowy z SLD to „kwestia zbudowania większej liczby głosów wewnątrz koalicji, by można było przejść przez różne rafy”. – Bo co by teraz Tusk nie chciał zrobić – połączenie KRUS i ZUS, „ozusowanie” części rolników, jakakolwiek poważna zmiana – ta koalicja, która ma 3 głosy przewagi, wisi na włosku – podkreślił Palikot.",,
Rosyjska fregata rakietowa płynie z Krymu na Morze Azowskie,"Rosyjska fregata rakietowa płynie w kierunku Morza Azowskiego – podała Agencja Reutera, powołując się na świadka. Okręt został zauważony 1,5 mili morskiej od wybrzeża Krymu w okolicy miasta Teodozja.","Z kolei w środę do portu w Odessie na południu Ukrainy zawinął okręt wywiadowczy marynarki wojennej Wielkiej Brytanii HMS Echo, którego obecność władze w Kijowie tłumaczą zaostrzeniem sytuacji w związku z działaniami Rosji na Morzu Czarnym i Azowskim.„HMS Echo pozostanie na Ukrainie przez kilka dni, a na zakończenie pobytu weźmie udział w manewrach typu PASSEX z okrętem flagowym marynarki wojennej sił zbrojnych Ukrainy Hetmanem Sahajdacznym” – poinformował Ukraiński Portal Militarny ministerstwa obrony.Portal przypomniał, że zgodnie z konwencją z Montreux z 1936 r. okręty wojenne należące do państw, które nie leżą nad Morzem Czarnym, mogą przebywać na jego wodach tylko 21 dni. „Niewykluczone, że po zakończeniu tego okresu zastąpi go inny okręt wywiadowczy Wielkiej Brytanii, HMS Enterprise” – napisał Ukraiński Portal Militarny.Pod koniec listopada Rosja ostrzelała trzy małe okręty Ukrainy, które próbowały przepłynąć z Morza Czarnego na Morze Azowskie przez łączącą je i kontrolowaną przez Rosję Cieśninę Kerczeńską. Jednostki zostały przejęte, a 24 członków ich załóg - aresztowanych. Według Kijowa Rosjanie starają się przejąć kontrolę nad Morzem Azowskim i zablokować pracę ukraińskich portów w Mariupolu i Berdiańsku. Zgodnie z umowami dwustronnymi Morze Azowskie i Cieśnina Kerczeńska to wewnętrzne terytorium obu państw, które mają na nim swobodę żeglugi.",,
Franciszek zniósł tajemnicę papieską w sprawach nadużyć seksualnych,"Papież Franciszek w ogłoszonym właśnie dokumencie zdjął „tajemnicę papieską” z postępowań dotyczących nadużyć seksualnych wobec nieletnich popełnionych przez duchowieństwo. Tajemnica papieska nie będzie też obowiązywać w sprawach dotyczących przedstawicieli władz kościelnych, którzy próbują tuszować takie czyny.","Watykan ogłosił tekst instrukcji w sprawie tajemnicy postępowań.  Celem zawartych w niej postanowień jest, jak wyjaśniono, zniesienie „tajemnicy papieskiej” w przypadku takich postępowań, również dotyczących posiadania materiałów pornografii dziecięcej i nałożenie „tajemnicy urzędowej” przy jednoczesnym zapewnieniu „dobrego imienia osób zaangażowanych”.  Ostatni, piąty punkt dokumentu stwierdza: „Temu, kto zgłasza taką sprawę, kto twierdzi, że został poszkodowany, a także świadkom nie można narzucić zobowiązania do milczenia w kwestiach ją dotyczących”.  Ponadto Franciszek postanowił, że przestępstwo dotyczące pornografii dziecięcej zachodzi w przypadku, gdy przedstawione w tych materiałach osoby mają do 18 lat. Dotąd obowiązywał limit wieku 14 lat. Tłumacząc praktyczne znaczenie instrukcji, zaznaczono: „Zgłoszenia, zeznania i dokumenty procesowe dotyczące przypadków wykorzystywania, przechowywane w archiwach dykasterii watykańskich, a także te znajdujące się w archiwach diecezji i które do dzisiaj były objęte tajemnicą papieską, będą mogły być przekazane sędziom śledczym w państwach, które o nie wystąpią”.  „To znak otwarcia, dyspozycyjności, przejrzystości, współpracy z władzami cywilnymi” – zaznaczył Watykan w opublikowanym komentarzu.  W wywiadzie dla oficjalnego portalu Vatican News arcybiskup Charles Scicluna z Kongregacji Nauki Wiary, prowadzącej kanoniczne postępowania w sprawach pedofilii, uznał decyzję papieża za „epokową”. Zwrócił uwagę na to, właśnie z powodu tajemnicy papieskiej ofiary nie miały dostępu do wyroków, jakie zapadały w rezultacie złożonego przez nie zgłoszenia.  Kluczowe decyzje Franciszka w sprawie walki z pedofilią zostały ogłoszone w dniu jego 83. urodzin.",,
"Otwarta, ciesząca się uznaniem i sympatią. PO poucza dziennikarzy jak mówić o Kidawie-Błońskiej","„Mam wrażenie, że red. Lubecką denerwuje otwartość, uznanie dla naszej kandydatki na prezydenta Małgorzaty Kidawy-Błońskiej, wielka sympatia ludzi do niej, ale Borys Budka doskonale sobie poradził z tym kiepskim nastawieniem” – napisała na Twitterze Maria Janyska. Posłanka PO odniosła się tak do sposobu, w jaki red. Beata Lubecka przeprowadziła w Radiu Zet rozmowę z Borysem Budką. Wśród komentujących te słowa pojawiły się głosy, że Janyska poucza dziennikarkę.","Zdaniem Janyski, prowadzącą program red. Beatę Lubecką denerwuje otwartość, jaką ma prezentować Małgorzata Kidawa-Błońska oraz sympatia, jaką ma ona wywoływać wśród ludzi. Jednocześnie Budka miał „doskonale poradzić sobie z tym kiepskim nastawieniem”.  Jej wpis skomentował dziennikarz wp.pl Michał Wróblewski. Jak stwierdził, mamy tu do czynienia z pouczaniem dziennikarki przez polityka PO. W ostatnich tygodniach aktywność Małgorzaty Kidawy-Błońskiej, którą Janyska chwali, obfituje w zdarzenia, które najprawdopodobniej idą nie do końca po myśli liderów PO. W jednym z wywiadów Kidawa-Błońska stwierdziła, że Komisja Wenecka to ciało unijne. W rzeczywistości jest to organ doradczy Rady Europy, a nie Unii Europejskiej.  W innej z rozmów kandydatka PO na prezydenta stwierdziła, że prezesowi PiS nie zależy „na świecie”. – Jemu zależy tylko na Polsce – powiedziała.",,
Pływak z RPA pokonał rekordowy dystans w oceanie,"Pochodzący z RPA Cameron Bellamy przepłynął najdłuższy w historii dystans w oceanie. Pokonał 151, 7 km z Barbadosu do Saint Lucii w ciągu 56 godzin i 36 minut. Poprzedni rekord należał do Australijki Chloe McCardel - 124,4 km.","37-letni Bellamy wyruszył z St Peters Bay na Barbadosie w sobotę o godz. 8.20, a do Vieux Fort dopłynął tuż przed godz. 17.00 w niedzielę. Co 30 minut robił przerwę na uzupełnienie płynów, a co godzinę spożywał posiłek.Na miejscu powitał go m.in. premier Saint Lucii Alle Chastanet.Lokalne media poinformowały, że sportowiec od razu trafił pod opiekę lekarzy, gdzie musiał przejść obowiązkowe badania, ale był w dobrym nastroju.",,
"Biskupi pracują nad dokumentem, jak wyjść z kryzysu po ujawnieniu przypadków pedofilii","– Rada Stała Konferencji Episkopatu Polski podjęła pracę nad systemową odpowiedzią na problem wykorzystania dzieci i młodzieży przez niektórych duchownych i na sytuację, którą w tej chwili przeżywamy - powiedział prymas Polski abp Wojciech Polak. Odbyło się także szkolenie metropolitów w kwestii ochrony dzieci i młodzieży.","Jak wyjaśnił ks. Piotr Studnicki, koordynator medialny Centrum Ochrony Dziecka, biskupi rozmawiali o roboczej wersji projektu dokumentu, który ma wyznaczać „kierunki działania, odpowiedzi na kryzys, który Kościół przeżywa”. – Na pewno pierwszą rzeczą, na jaką zwraca uwagę ten projekt, to kwestia udoskonalenia odpowiedzi Kościoła, jeśli chodzi o pomoc pokrzywdzonym. To jest kwestia chociażby zbudowania profesjonalnego systemu zgłoszeń, żeby osoby pokrzywdzone rzeczywiście wiedziały, że to można zrobić łatwo i to działa – wskazał ks. Studnicki.– Nacisk musi paść także na kwestie prawne. Ma powstać grupa robocza, która będzie służyła wprowadzeniu nowego motu proprio, dokumentu papieża Franciszka. To będzie grupa ekspercka, pomagająca wprowadzić w życie ten dokument – wyjaśnił kapłan. „Nie ma słów, aby wyrazić nasz wstyd z powodu skandali seksualnych z udziałem duchownych. Są one powodem zgorszenia i domagają się potępienia, a także wyciągnięcia surowych konsekwencji wobec przestępców i osób skrywających takie czyny” – czytamy w dokumencie.  „Dla młodych szczerze szukających Boga skandale seksualne z udziałem duchownych stają się ciężką próbą wiary i powodem do wielkiego zgorszenia” – przyznali hierarchowie. Biskupi w swoim słowie do wiernych zaznaczyli także, że chcą zjednoczyć wysiłki ze wszystkimi ludźmi dobrej woli, żeby chronić najmłodszych.",,
Macierewicz: Putin świadomie zaostrzył relacje z Polską,Uderzające w Polskę słowa Władimira Putina są świadomym zaostrzeniem relacji polsko-rosyjskich – ocenił Antoni Macierewicz w Polskim Radiu 24.  Według marszałka seniora Sejmu należy spodziewać się dalszej eskalacji ze strony rosyjskich władz.,"Wiceprezesowi PiS Antoniemu Macierewiczowi słowa prezydenta Rosji przypominają politykę z czasów radzieckich. W PR24 wskazał, że Sowieci podejmowali podobne działania, gdy „zmierzali do bardzo drastycznych zachowań”, sytuacja jest więc „groźna”.              – Mamy do czynienia ze świadomym zaostrzeniem relacji polsko-rosyjskich – powiedział marszałek senior. Zaznaczył, że w ten sposób prezydent Putin, próbuje wykreślić Polskę z grona „normalnych państw” i wyizolować ją na arenie międzynarodowej.             Zdaniem marszałka seniora Sejmu, wezwanie rosyjskiego ambasadora do MSZ powinno posłużyć uświadomieniu rosyjskim władzom, że Polska nie będzie obawiała się podobnych zachowań i że posiada narzędzia, które „pozwolą odpowiedzieć w sposób adekwatny”. Putin sformułował też zarzuty wobec przedwojennego polskiego ambasadora w Niemczech Józefa Lipskiego, który – według rosyjskiego prezydenta – miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki. – Łajdak, antysemicka świnia, inaczej powiedzieć się nie da. W pełni solidaryzował się on (Lipski) z Hitlerem w jego antysemickim nastawieniu i, co więcej, obiecywał wystawić mu w Warszawie pomnik za niegodziwości wobec narodu żydowskiego – mówił w ubiegłym tygodniu Putin, uczestnicząc w posiedzeniu kolegium kierowniczego resortu obrony Rosji.              W piątek ambasador Rosji w Polsce Siergiej Andriejew został wezwany pilnie do Ministerstwa Spraw Zagranicznych. – Rzeczywiście, byłem wczoraj po obiedzie zaproszony do polskiego MSZ, odbyłem spotkanie z szefem departamentu wschodniego Janem Hofmoklem – powiedział rosyjski ambasador w wypowiedzi dla agencji TASS. – Rozmowa była trudna, ale poprawna – dodał.",,
Ślady na szyi Dawida Kosteckiego. „Dwa małe strupy”,"Obok bruzdy wisielczej na szyi Dawida Kosteckiego znajdowały się dwa małe strupy, które nie wzbudziły podejrzeń przeprowadzających sekcję zwłok. Jak nieoficjalnie ustalił portal tvp.info, śledczy uważają, że było to prawdopodobnie ugryzienie owada; ślady miały powstać kilkadziesiąt godzin przed śmiercią. Przed południem Prokuratura Okręgowa Warszawa-Praga potwierdziła nasze ustalenia; „biegli stanowczo wykluczyli, że są to ślady powstałe na skutek ukłucia, wkłucia lub nakłucia”.","Do śmierci boksera Dawida Kosteckiego doszło na początku sierpnia w celi Aresztu Śledczego w Warszawie–Białołęce. Więzień miał się powiesić na pętli z prześcieradła, leżąc w łóżku pod kocem. Nie udało się go uratować. Zlecona przez prokuraturę sekcja zwłok wykluczyła udział osób trzecich, potwierdzając, że bokser popełnił samobójstwo. „Gazeta Wyborcza” powołując się na materiały z postępowania napisała o „dziwnej” śmierci Kosteckiego. Wskazała, że „prokurator, który pierwszy oglądał ciało, odkrył dwa maleńkie – jak po igle – nakłucia na szyi byłego boksera”. „Dr Sadowski po przekręceniu ciała na brzuch odkrył z tyłu na szyi dwa maleńkie ślady w odległości 0,5 cm” – czytamy w „GW”. „Podejrzewał, że mógł zostać najpierw odurzony, a potem uduszony, tak by wyglądało to na samobójstwo. Podczas sekcji zwłok tych śladów nie zbadano” – napisano. Rzecznik Prokuratury Okręgowej dla Warszawy Pragi Marcin Saduś podkreślił, że – wbrew powtarzającym się nieprawdziwym doniesieniom medialnym – czynności procesowe na terenie Aresztu Śledczego Warszawa–Białołęka przeprowadzało dwóch prokuratorów, a następnie jeden z nich udał się do Zakładu Medycyny Sądowej Warszawskiego Uniwersytetu Medycznego w Warszawie, gdzie uczestniczył w sekcji zwłok Dawida Kosteckiego. To właśnie on oraz lekarz uczestniczący w oględzinach na miejscu ujawnienia zwłok wskazywali na obecność niewielkich zmian skórnych w obrębie szyi zmarłego. Powierzchowny charakter mikrourazów„Prowadzący sekcje biegli przeprowadzili zewnętrze oględziny wskazanych zmian naskórka, a następnie dokonali otwarcia powłok skórnych szyi, nie ujawniając, aby opisane powyżej mikrourazy miały charakter inny niż wyłącznie powierzchowny – nie doszło do przebicia wewnętrznych powłok ciała. Ustalenia te znalazły odzwierciedlenie w sporządzonej przez nich opinii, a także w zapisie protokołu przeprowadzonej sekcji” – podkreślił Saduś.Wojciech Czuchnowski, jeden z autorów tekstu „GW”, opublikował wstępny protokół oględzin zwłok, które następnie na swoim profilu twitterowym udostępnił mec. Roman Giertych, pełnomocnik – razem z Jackiem Dubois – rodziny Dawida Kosteckiego. W swoim oświadczeniu na Facebooku Giertych i Dubois przyznali: „Nie mamy prawa ujawniać materiałów z akt postępowania przygotowawczego”.Jak ustalił portal tvp.info, obok bruzdy wisielczej faktycznie znajdowały się małe, czerwone punkty z tyłu szyi denata; były to małe strupki, które nie wzbudziły wątpliwości biegłych. Jak mówi nam osoba związana ze śledztwem, strupy spowodowało prawdopodobnie ukąszenie owada. Nasz informator zaznaczył, że prokuratura czeka teraz na wyniki badań toksykologicznych Kosteckiego. Jak poinformował rzecznik Prokuratury Okręgowej Warszawa-Praga w komunikacie, doniesienia „Gazety Wyborczej” są nieprawdziwe. – 9 sierpnia prokurator uzyskał opinię z sądowo–lekarskich oględzin zwłok, sporządzoną przez biegłych z Zakładu Medycyny Sądowej Warszawskiego Uniwersytetu Medycznego w Warszawie, z której jednoznacznie wynika, że do zgonu Dawida Kosteckiego doszło w wyniku ucisku pętli zawiązanej przez denata na szyi. W opinii nie stwierdzono żadnych zmian urazowych, wskazujących na stoczoną walkę bądź aktywną obronę – informuje prok. Saduś.  Dalej wyjaśnił, że 2 sierpnia prokurator przy udziale biegłego dokonał szczegółowych oględzin ciała denata. – W ich trakcie stwierdzono dwie zmiany skórne w obrębie szyi – stwierdził. – Prokurator zlecił przeprowadzenie sekcji zwłok, która miała na celu również ustalenie mechanizmu powstania ujawnionych zmian. Działania te świadczą o skrupulatności i profesjonalizmie prokuratury, a nie wynikają z aktywności innych uczestników postępowania. Biegli we wskazanej wyżej opinii stanowczo wykluczyli, że są to ślady powstałe na skutek ukłucia, wkłucia lub nakłucia. Są one jedynie zadawnionymi strupami, niemającymi związku ze śmiercią. Każdy ślad na ciele denata był zweryfikowany przez biegłych, którzy stanowczo wskazali jednoznaczną przyczynę śmierci Dawida Kosteckiego – poinformował. Kostecki podejmował wcześniej próby samobójczeSaduś wskazał też, że „dotychczasowe ustalenia śledztwa poczynione m.in. w oparciu o zabezpieczoną dokumentację oraz zeznania świadków wskazują, że w przeszłości Dawid Kostecki podejmował próby samobójcze (w 2015 r.), a w związku z obniżonym nastrojem psychicznym w lipcu 2019 r. był konsultowany psychologicznie i psychiatrycznie”. – Należy zaznaczyć, że wbrew doniesieniom medialnym i stanowisku pełnomocnika rodziny zmarłego śledztwo jest prowadzone ze szczególną rzetelnością; czynności były i są przeprowadzane niezwłocznie, a prokurator w sposób skrupulatny i szeroki zabezpiecza materiał dowodowy pod kątem ustalenia okoliczności towarzyszących zdarzeniu z dnia 2 sierpnia – podał Saduś. 38-letni Dawid Kostecki w więzieniu przebywał po raz piąty;  odbywał karę 5 lat i 100 dni pozbawienia wolności za kierowanie zorganizowaną grupą przestępczą. Był karany m.in. za handel narkotykami, kradzieże samochodów, czerpanie korzyści z nierządu i oszustwa podatkowe. Obecna kara miała się skończyć za dwa lata.",,
Kosiniak-Kamysz: Hołownia zabierze sporo głosów PO. Cieszę się,"– Cieszę się, że startuje Szymon Hołownia, bo zabierze sporo głosów tym, którzy dzisiaj mają największe szanse, czyli PO – powiedział w programie „Kwadrans polityczny” przewodniczący Polskiego Stronnictwa Ludowego i kandydat na prezydenta Władysław Kosiniak-Kamysz.","Prezes PSL powiedział w TVP 1, że Szymon Hołownia to poważny kandydat. – Widzę, że jest bardzo dobrze przygotowany – ocenił i dodał, że ma przygotowaną i przemyślaną strategię. – Odczytał błędy Roberta Biedronia i Wiosny, która wystrzeliła z fajerwerkami i narzuciła tempo, którego nie wytrzymała – powiedział.  Gość programu stwierdził, że nowość ma swoje prawa. – Ja się cieszę, że startuje Szymon Hołownia, bo zabierze sporo głosów tym, którzy dzisiaj mają największe szanse, czyli PO – ocenił.",,
"Sasin: Polityka ustępstw wobec Putina to zła polityka, stanowi zachętę do agresywnych działań","– Wynik wyborczy prezydenta Rosji budziłby respekt, gdybyśmy mieli do czynienia z autentycznymi wyborami, takimi, jakie znamy z państw demokratycznych, gdzie konkurują ze sobą poważni kandydaci, gdzie mamy świadomość, że proces wyborczy przebiega w sposób niezakłócony – powiedział w poniedziałek w programie „Kwadrans polityczny” w TVP1 przewodniczący Stałego Komitetu Rady Ministrów i sekretarz stanu w KPRM Jacek Sasin. W ten sposób gość programu skomentował wybory prezydenckie w Rosji. Dodał, że Polska jest przeciwko zniesieniu czy poluzowaniu sankcji wobec tego kraju.","W niedzielnych wyborach prezydenckich w Rosji Władimir Putin, który ubiegał się w nich o kolejną 6-letnią kadencję, uzyskał 76,67 proc. głosów – poinformowała w poniedziałek Centralna Komisja Wyborcza po przeliczeniu 99,8 proc. głosów. Wynik uzyskany przez Putina jest wyższy niż w jakichkolwiek poprzednich wyborach prezydenckich, w których brał on udział.– Nie chcę mówić o fałszerstwa wyborczych, bo pewnie trudno jest w dzisiejszych rosyjskich realiach w sposób niebudzący wątpliwości monitorować te wybory. Nawet z takich monitoringiem nie możemy mieć do czynienia – powiedział Jacek Sasin. Zwrócił uwagę na to, co działo się przed wyborami. Wskazał na eliminację kandydatów, którzy mogli stanowić realną alternatywę, nawet jeśli nie wygraliby tych wyborów. – Stan umysłów jest w Rosji dzisiaj taki, że Władimir Putin i tak by te wybory wygrał – podkreślił.  Jacek Sasin dodał, że „Aleksiej Nawalny został wyeliminowany, bo mógłby stanowić realną alternatywę dla tych, którzy chcieliby oddać głos na przedstawiciela inaczej postrzegającego Rosję i rosyjską politykę”. – To jest także kwestia monopolu informacyjnego. Media, które przekazują nieco inny obraz rzeczywistości niż media oficjalne, brak swobodnej dyskusji, brak normalnej wymiany poglądów jak w społeczeństwach demokratycznych, to wszystko powoduje, że trudno mówić o jakimkolwiek demokratycznym procesie wyborczym – dodał. Polska przeciwko zniesieniu czy poluzowaniu sankcji wobec Rosji Sasin pytany, jaka powinna być polityka Polski wobec Rosji, odpowiedział, że „nie mamy żadnych wątpliwości co do tego, jaki jest charakter tych rządów i jaka jest istota polityki rosyjskiej”. – Naszym zadaniem jest przekonywać naszych partnerów w Unii Europejskiej i NATO do tego, że polityka ustępstw wobec Putina to jest zła polityka. To jest polityka, która prowadzi na manowce, która stanowi zachętę do dalszych agresywnych działań – zaznaczył. – Przypomnę, że w czasie, kiedy była agresja na Ukrainę, kiedy Putin zajmował Krym, polski głos był zdecydowany. Dzisiejszy rząd, rząd Mateusza Morawieckiego, bardzo wyraźnie mówi naszym partnerom, że nie może być tak, że te działania łamiące prawo międzynarodowe czy wspierające międzynarodowy terroryzm, czy wręcz posuwające się do  stosowania międzynarodowego terroryzmu w wydaniu rosyjskim, muszą być mocno skontrowane. Musi być bardzo mocna odpowiedź ze strony Europy – podkreślił Sasin. Zdaniem sekretarza stanu w KPRM to nie mogą być tylko słowa. – To muszą być realne działania, dlatego Polska jest przeciwko zniesieniu czy poluzowaniu sankcji wobec Rosji, choć w wielu krajach europejskich takie głosy są głosami dominującymi. Stąd wczorajsza rozmowa premiera Mateusza Morawieckiego z premier May, żeby pokazać, że my - jako Polska - jesteśmy gotowi do solidarnego przeciwstawienia się polityce rosyjskiej. Podkreślamy bardzo wyraźnie, że to musi być solidarne działanie krajów europejskich, krajów demokratycznych, nie pojedynczych, które będą manifestowały swój sprzeciw, ale działanie wspólne, bo tylko ono  może przynieść skutek – powiedział Sasin.",,
Jaceniuk ustąpił ze stanowiska. Ukraina ma nowego premiera,"– Wspólnie zrobiliśmy wiele dla naszego państwa i narodu, ale musimy iść naprzód. Proszę o przyjęcie mojej dymisji. Czeka nas jeszcze wiele wyzwań i pracy – powiedział podczas czwartkowego wystąpienia przed parlamentem Arsenij Jaceniuk, który złożył dymisję ze stanowiska premiera. Nowym szefem rządu został Wołodymyr Hrojsman, wybrany do parlamentu z ramienia Bloku Petra Poroszenki.","W Radzie Najwyższej Ukrainy ogłoszono jednocześnie powołanie nowej koalicji, stworzonej przez prezydencki Blok Petra Poroszenki i Front Ludowy Jaceniuka. Sojusz ten dysponuje 227 mandatami w 450-osobowym parlamencie. Przed głosowaniem prezydent Poroszenko chwalił kandydata. – Wołodymyr Hrojsman jest politykiem nowego pokolenia. Będzie on najmłodszym premierem Ukrainy. Ma jednak ogromne doświadczenie w zarządzaniu. Był jednym z najlepszych merów i jest jednym z najlepszych fachowców w dziedzinie decentralizacji. Pełnienie funkcji przewodniczącego parlamentu także nie należy do łatwej pracy – mówił Poroszenko występując w Radzie Najwyższej.Prezydent oświadczył, że oczekuje od nowego rządu zdecydowanych działań na rzecz reform, wzrostu gospodarczego oraz dobrobytu obywateli. – Kluczowym zadaniem jest odzyskanie kontroli Ukrainy nad Donbasem i Krymem – podkreślił.",,
Janusz Korwin-Mikke bogaczem wśród polskich europosłów,"Polscy posłowie do Parlamentu Europejskiego opublikowali oświadczenia majątkowe na stronie internetowej Sejmu. Wynika z nich, że jednym z najbogatszych eurodeputowanych jest Janusz Korwin-Mikke. Tylko nieruchomości lidera Kongresu Nowej Prawicy są warte blisko 10 mln zł.","25 maja Polacy wybrali przedstawicieli do Parlamentu Europejskiego. W Brukseli, podczas obecnej kadencji w latach 2014-2019, będzie nas reprezentowało 51 posłów. Nie jest tajemnicą, że dla wielu kandydatów, którzy walczyli o miejsce w PE nie bez znaczenia była wizja dobrych zarobków – obrotny eurodeputowany w miesiącu może bez problemu zarobić kilkadziesiąt tysięcy złotych. Ale zarobki nie musiały stanowić głównej motywacji, ponieważ wielu z nich już teraz jest majętnych.Losowo sprawdziliśmy jak prezentują się majątki europosłówDo najbogatszych należy Janusz Korwin-Mikke. Tylko działki, których lider Kongresu Nowej Prawicy jest właścicielem lub współwłaścicielem są warte ok. 8,5 mln zł. Ponadto ma dom i mieszkanie, których wartość wynosi 1,15 mln zł. Dodatkowo jest współwłaścicielem wydawnictwa Oficyna Konserwatystów&Liberałów. Dochody czerpie także z publikacji. Lider Nowej Prawicy nie ma żadnych kredytów. Wśród posłów nowej kadencji PE nie tyko lider Nowej Prawicy nie ma powodów do narzekania. Danuta Hübner reprezentująca w europarlamencie Platformę Obywatelską także dysponuje imponującym majątkiem. Z jej oświadczenia majątkowego wynika, że zgromadziła na koncie 167 tys. zł oraz 700 tys. euro. Jest także właścicielką 150-metrowego mieszkania, wartego ponad 1,6 mln zł. Sojusz Lewicy Demokratycznej i Unię Pracy w PE reprezentuje m.in. Janusz Zemke. Z jego oświadczenia wynika, że dotychczas zaoszczędził 52 tys. zł, 72 tys. euro oraz 1,4 tys. dolarów. Ponadto ma lokatę na 138 tys. zł oraz polisę ubezpieczeniową o wartości 890 tys. zł. Janusz Zemke ma także 150-metrowy dom wart 750 tys. zł (własność hipoteczna).Była minister spraw zagranicznych w rządzie Jarosława Kaczyńskiego Anna Fotyga nie ma żadnych oszczędności. Majątek europosłanki Prawa i Sprawiedliwości, to m.in. dom o powierzchni 150 metrów i wartości 800 tys. zł, który jest współwłasnością małżeńską oraz własnością hipoteczną. Ponadto do majątku Anna Fotyga wlicza wyposażenie domu, wraz z księgozbiorem, których wartość wycenia na 150 tys., a także wyposażenie pracowni mężna, które warte jest 100 tys. zł. Dochody czerpie z uposażenia poselskiego. Były prezes Polskiego Stronnictwa Ludowego Jarosław Kalinowski zaoszczędził 40 tys. zł oraz 2 tys. euro. Ma także 200-metrowy dom o wartości 400 tys. zł. Najbardziej wartościowym elementem majątku Jarosława Kalinowskiego jest gospodarstwo rolne, które wycenił na ponad 1,2 mln zł. Oprócz tego jest właścicielem działek, których wartość wynosi 1,12 mln zł.CZYTAJ TAKŻE: Korwin-Mikke: w europarlamencie będę tylko 1,5 roku. Potem Sejm",,
Za dziesięć minut trzynasta,"– Za 10 minut trzynasta, za 10 minut trzynasta – śpiewał w samej końcówce PRL Ireneusz Dudek piosenkę z tekstem Darka Duszy. Gdy na tę właśnie godzinę zapowiedziane zostały dwie ważne konferencje prasowe, zapewne nie tylko mnie ta piosenka grała wczesnym popołudniem w głowie. Na trzynastą Włodzimierz Czarzasty zapowiedział ogłoszenie ważnych decyzji w sprawie kształtu lewicowej koalicji. Wyjaśnić miała się jedna z większych zagadek tej kampanii.","Czym zająć sobie czas oczekiwania? Można na przykład poczytać o kolejnych perypetiach Pawła Kukiza. „Po tych »negocjacjach« wszystkich jestem już jedną nogą w Tworkach” – pisze do swoich zwolenników Kukiz, a człowiek sam nie wie, czy współczuć, czy jednak podziwiać wytrwałość i formę. Długa lista nazw, podmiotów, koalicji istniejących i nieistniejących, z których każda trochę chce, trochę nie chce, a jeśli już bardziej chce niż nie chce, to wtedy trzeba jeszcze przekonać kolegów i koleżanki z ugrupowania. A choć wydaje się, że przy Pawle Kukizie zostali już najwierniejsi z wiernych, to nawet oni nie są gotowi na wszystkie sojusze. W jednym z poprzednich tekstów przywołałem przykład Agnieszki Ścigaj, która, głównie z racji częstego podejmowania w swojej pracy kwestii związanych z pomocą dla  niepełnosprawnych, nie wyobraża sobie współpracy z Januszem Korwin-Mikkem, którego poglądy na tę grupę społeczną są dla wielu osób nie do przyjęcia. W weekend Marek Jakubiak, były poseł Kukiz’15, ogłosił, że jego dawni koledzy ostatecznie zdecydowali się na pójście razem z PSL. „A ja – powtarzam – nie mam ani czasu ani środków, by taki »manewr« wykonać” – odpisał Kukiz'15. To wskazywałoby na to, że wszystko jest już dogadane. Jeśli tak, to jak wyjaśnić ostre stanowisko wiceszefa klubu Jerzego Kozłowskiego, który deklaruje odejście w przypadku zawarcia takiej koalicji? Zanim rozpoczęła się konferencja lewicy, w mediach pojawiły się informacje o kłopotach Włodzimierza Czarzastego. Oto bowiem zmiana nazwy SLD na „Lewicę”, co miało być rozwiązaniem niechęci koalicjantów do startu pod szyldem Sojuszu, nie budzi entuzjazmu partyjnych dołów, lecz również mniejszych partii lewicowych. Pojawiają się zapowiedzi zablokowania ewentualnej zmiany w sądzie, co może znacząco utrudnić rejestrację i kampanię wyborczą lewicy. Poza nazwą komitetu dowiedzieliśmy się przede wszystkim tego, że koalicjanci postanowili zalegalizować złamaną obietnicę Roberta Biedronia i pozwolić mu zostać w Parlamencie Europejskim, przykrywając to nominacją na niekandydującego szefa sztabu wyborczego lewicy. Dowiedzieliśmy się też, że w nowym projekcie nie będzie jednak Piotra Ikonowicza (ciekawe, czy znajdzie dla siebie miejsce w drugim lewicowym bloku?), znalazło się za to miejsce dla Jacka Wojciechowicza,  najpierw współpracownika i wiceprezydenta, później kozła ofiarnego ekipy Hanny Gronkiewicz-Waltz. Wygląda więc na to, że bardziej ideowi wyborcy partii Razem będą mieli pewien problem natury estetycznej czy też etycznej, czego od początku należało się spodziewać. Nie oni jedni zresztą, ale cóż, taki już urok wielkiej polityki.",,
Nie będzie śledztwa w sprawie słów arcybiskupa Jędraszewskiego,Prokuratura odmówiła wszczęcia postępowania w sprawie fragmentu homilii wygłoszonej przez arcybiskupa Marka Jędraszewskiego. Hierarcha w odniesieniu do środowisk LGBT użył w niej słów „tęczowa zaraza”.,"Słowa te padły 1 sierpnia, w rocznicę wybuchu Powstania Warszawskiego,  podczas mszy w bazylice Mariackiej w Krakowie. – Czerwona zaraza już po naszej ziemi nie chodzi. Co wcale nie znaczy że nie ma nowej (...) Nie czerwona, ale tęczowa - mówił wówczas arcybiskup. Hierarchę skrytykowali opozycyjni politycy, a przed kurią odbył się milczący protest osób LGBT. Zawiadomienie o możliwości popełnienia przez arcybiskupa przestępstwa nawoływania do nienawiści lub znieważenia ze względu na orientację seksualną złożyło do prokuratury w sumie 20 osób. Dziś prokuratura odmówiła wszczęcia postępowania w tej sprawie.",,
Zbigniew Brzeziński: Polska musi być w stanie jak najdłużej bronić się sama,"– Polska powinna się zbroić, kupować sprzęt, modernizować i zwiększać armię – powiedział „Dziennikowi Gazecie Prawnej” Zbigniew Brzeziński, politolog, były doradca prezydenta Cartera ds. bezpieczeństwa narodowego USA.","– Powinniśmy liczyć na siebie, by być w stanie jak najdłużej bronić się sami – stwierdził Brzeziński. – Trzeba pamiętać, że choć w NATO obowiązuje zasada solidarności z zaatakowanym sojusznikiem, to w pakcie obowiązują procedury i zasada jednomyślności. Oznacza to, że w przypadku konfliktu NATO przez jakiś czas mogłoby być sparaliżowane, choćby przez Grecję, która jest przyjacielem Rosji i która ma przecież prawo weta – dodał.Brzeziński przypomina, że przy okazji rocznicy aneksji Krymu w Moskwie odbyła się wielka manifestacja. Przemawiał na niej prezydent Putin. W pewnym momencie w tłumie rozległy się okrzyki: „Następna Finlandia, a potem Polska”. – Nie bagatelizowałbym tego – podkreśla były doradca prezydenta USA.Zdaniem Brzezińskiego nie jest konieczne, by Ukraina znalazła się w NATO. – Mogłoby to nawet być szkodliwe. Kijów będący jednocześnie w Sojuszu i w UE byłby zbyt dużym policzkiem dla Rosji.",,
Ukraina liczy na specjalną broń od USA,"– Ukraina liczy, że w ramach pomocy od Stanów Zjednoczonych otrzyma środki rozpoznania powietrznego, systemy przeciwczołgowe i broń radioelektroniczną – oświadczył szef Sztabu Generalnego Sił Zbrojnych Ukrainy generał Wiktor Mużenko.","Według portalu stacji telewizyjnej 112 Ukraina generał poinformował, że lista uzbrojenia została już przekazana do Waszyngtonu i obecnie decyzja zależy jedynie od amerykańskich władz. Pytany, czy istnieją jakieś przeszkody dla uzyskania broni z USA, Mużenko odpowiedział, że na Ukrainie pojawiają się opinie, iż niedawny pożar w składach amunicji w Kalinówce w obwodzie winnickim mógł być wywołany po to, by nie dopuścić do jej dostaw.",,
Hollande do Turcji: nie będzie taryfy ulgowej mimo kryzysu migracyjnego,Prezydent Francji Francois Hollande wykluczył w sobotę możliwość jakichkolwiek ustępstw wobec Ankary w kwestiach związanych z prawami człowieka i liberalizacją porządku wizowego dla obywateli Turcji w zamian za jej zaangażowanie w uregulowanie kryzysu migracyjnego.,"– To samo dotyczy ciągnących się od wielu lat negocjacji akcesyjnych dotyczących przyszłego członkostwa Turcji w UE – zaznaczył francuski prezydent podczas konferencji prasowej po spotkaniu z 15 liderami partii socjaldemokratycznych w Europie, które odbyło się w sobotę w Pałacu Elizejskim.     Trzeba przestrzegać podstawowych zasad UE Podkreślił też, że wszelkie rozwiązania, jakie będą przedmiotem obrad przewidzianego na 18  marca szczytu UE-Turcja „muszą być nie tylko skuteczne, ale również pozostawać w zgodzie z wartościami i podstawowymi zasadami Unii Europejskiej”.   – Powinniśmy poprowadzić tę sprawę w taki sposób, aby na koniec uzyskać dzięki niej ostateczną jasność stanowisk i przejrzystość w relacjach między Turcją i Unią Europejską – powiedział.   Prawie trzy miliony Syryjczyków w Turcji Turcja przyjęła od wybuchu konfliktu w Syrii około 2,7 mln uchodźców z tego kraju. Dyskutowany 7 marca, podczas posiedzenia Rady Europejskiej z udziałem przedstawicieli Turcji, plan rozwiązania kryzysu migracyjnego wywołał wiele kontrowersji w związku z rozwiązaniami szczegółowymi, które, zdaniem obserwatorów, wchodzą w konflikt z przestrzeganiem praw człowieka. Kontrowersyjne tureckie plany ONZ uznała w czwartek za „nielegalne” plany wydalania z UE całych grup uchodźców. Obrońcy praw człowieka w większości krajów członkowskich UE obawiają się zaś, że kompromis z konserwatywnymi władzami w Ankarze może oznaczać pogwałcenie praw podstawowych uznanych za fundament funkcjonowania Unii. Zaniepokojona jest też turecka opozycja – zauważa w komentarzu agencja AFP. 7 marca UE i Turcja uzgodniły w Brukseli, że będą nadal pracować nad nowym planem porozumienia, które pozwoliłoby zahamować narastającą od ponad roku falę migracji. Zdaniem szefa Rady Europejskiej Donalda Tuska plany te mogą przynieść przełom w walce z kryzysem migracyjnym. Obrady zostaną wznowione w przyszły czwartek.   Turcja chce gwarancji i funduszy Plan przedstawiony dotychczas przez Turcję zakłada: odsyłanie wszystkich osób przeprawiających się nielegalnie z Turcji na greckie wyspy (również Syryjczyków); przyśpieszenie liberalizacji wizowej dla obywateli Turcji tak, aby w czerwcu zapadła decyzja o zniesieniu wiz; przyśpieszenie wypłaty 3 mld euro na pomoc uchodźcom w Turcji oraz udostępnienie dodatkowej pomocy finansowej na ten cel w wys. również 3 mld euro po 2018 r.; przygotowanie do otwarcia pięciu nowych rozdziałów w negocjacjach w sprawie przystąpienia Turcji do UE; możliwość utworzenia „bardziej bezpiecznych” stref w Syrii; przesiedlenia uchodźców bezpośrednio z Turcji do UE według formuły, że za jednego odesłanego imigranta syryjskiego z Grecji do Turcji, Unia Europejska przyjmie jednego Syryjczyka z tureckich obozów dla uchodźców.                                                    Prezydent Francji przemawia podczas spotkania z 15 liderami partii socjaldemokratycznych w Europie (fot. PAP/EPA/PHILIPPE WOJAZER/POOL) Propozycje te mają uzupełnić uzgodniony w listopadzie ub. roku wspólny unijno-turecki plan działań ws. kryzysu migracyjnego.   Prawie 20 lat negocjacji akcesyjnych  Proces negocjacyjny w sprawie przystąpienia Turcji do Unii Europejskiej rozpoczął się formalnie wraz ze złożeniem przez ten kraj oficjalnego wniosku 14 kwietnia 1987. Od roku 1963 Turcja posiada status członka stowarzyszonego Wspólnot Europejskich. Negocjacje akcesyjne rozpoczęły się w październiku 2005 roku.  Są one otwarte w 13 rozdziałach negocjacyjnych (ostatni z nich: 22 – polityka regionalna i koordynacja instrumentów regionalnych został zainaugurowany w listopadzie 2013 r.). Jak dotąd udało się zamknąć negocjacje jedynie w rozdziale 25 (nauka i badania). Otwarcie negocjacji w pozostałych rozdziałach było blokowane przez Cypr i Francję. Na przeszkodzie negocjacjom stoi też zaprzeczanie przez Ankarę, że doszło do ludobójstwa Ormian w latach 1915-17 oraz sytuacja polityczna w tym państwie: ograniczanie wolności słowa, stosunek do mniejszości kurdyjskiej, stosowanie tortur i prześladowanie opozycji.",,
Francja: parlament uchwalił kontrowersyjny zapis ustawy o zakazie manifestacji,"Zgromadzenie Narodowe, izba niższa parlamentu Francji, przyjęło najbardziej kontrowersyjny punkt uchwalanej tzw. ustawy przeciw zadymiarzom. Zezwala on prefektom na wydanie zakazu udziału w protestach osobom „szczególnie zagrażającym porządkowi publicznemu”.","Rząd twierdzi, że nowa ustawa umożliwi obywatelom swobodne manifestowanie, bez zagrożenia dla ich bezpieczeństwa. Wielu polityków i prawników utrzymuje, że jest to niepotrzebne ograniczanie konstytucyjnego prawa do demonstracji.Centroprawica, która przygotowała projekt ustawy, jest niezadowolona z powodu licznych poprawek wniesionych przez wywodzących się z lewicy deputowanych większościowej prezydenckiej partii LREM. Według prawicy osłabiają one ustawę, a nawet odbierają jej wszelką skuteczność.14 deputowanych LREM głosowało wraz z opozycją lewicową przeciwko przyjęciu punktu o administracyjnym zakazie manifestacji. „Jeszcze dużo im brakuje do większości, grożącej nieprzyjęciem tekstu, ale jest to rzadkie wydarzenie, oznaka intensywnej batalii politycznej wewnątrz partii” – czytamy w „Le Monde”.Dzień wcześniej deputowani przyjęli artykuł ustawy, według którego „umyślne zasłanianie całej twarzy lub jej części bez przyczyny” karane będzie rokiem pozbawienia wolności i grzywną wysokości 15 tys. euro.Projekt ustawy został przygotowany przez deputowanych centroprawicowej partii Republikanie, a następnie przejęty przez rząd „w celu powstrzymania przemocy, towarzyszącej manifestacjom tzw. żółtych kamizelek” – wskazuje korespondent parlamentarny „Le Monde”.",,
"W Santiago trwają zamieszki, polscy karatecy pojechali tam na zawody. Mamy zdjęcia","Na ulicach stolicy Chile Santiago i innych miast trwają demonstracje. Przeciwko wzrastającym kosztom utrzymania protestują tysiące ludzi. Bezpośrednim powodem protestów było podniesienie cen za komunikację publiczną. Protesty szybko przerodziły się w krwawe zamieszki, liczba ofiar śmiertelnych sięga już 15. W mieście przebywa młodzieżowa reprezentacja polskich karateków. Jedna z zawodniczek przesłała na platformę Twoje Info zdjęcia z protestów w Santiago.","Wcześniej portal tvp.info rozmawiał z prezesem Polskiej Unii Karate. Paweł Połtorzecki zapewnił nas, że polska kadra jest bezpieczna.",,
Znaleziono ciała 34 chrześcijan zamordowanych przez Państwo Islamskie,"W Libii odkryto masowy grób zawierający szczątki 34 etiopskich chrześcijan zamordowanych przez terrorystów Państwa Islamskiego. Według władz libijskich masowy grób znajduje się w pobliżu nadmorskiego miasta Sirte, kontrolowanego w 2015 roku przez Państwo Islamskie. Szczątki ofiar zostaną przekazane do Etiopii po zakończeniu ekshumacji.","W kwietniu 2015 r. terroryści opublikowali w internecie nagranie wideo pokazujące brutalną egzekucję dwóch grup etiopskich chrześcijan w Libii. Nagraniu towarzyszyły obraźliwe teksty skierowane przeciwko „ludowi krzyża” oraz zdjęcia zburzonych kościołów, ikon i cmentarzy chrześcijańskich. Ofiary tej zbrodni określono jako członków „wrogiego Kościoła etiopskiego”. A byli to ubodzy młodzi migranci, którzy przybyli do Libii w nadziei, że albo znajdą tam pracę albo możliwość przedostania się do Europy.Kilka miesięcy wcześniej, w tym samym 2015 roku, terroryści Państwa Islamskiego zamordowali 20 koptyjskich migrantów i ich kolegę z Ghany. Tych 21 męczenników koptyjski Kościół prawosławny ogłosił niedawno świętymi. Ich pamięci poświęcił też nowo zbudowane sanktuarium w Our w regionie Samalut. We wrześniu 2017 r. doczesne szczątki tych męczenników odkryto w masowym grobie również w pobliżu Sirte.",,
Wysłannik Trumpa spotkał się z Kimem. „Pewne postępy w rozmowach”,"Amerykański sekretarz stanu Mike Pompeo po raz czwarty odwiedził Koreę Północną. W Pjongjangu rozmawiał z przywódcą komunistycznego reżimu Kim Dzong Unem. Według strony amerykańskiej spotkanie trwało dwie godziny, było lepsze niż ostatnim razem i poczyniono „pewne postępy w rozmowach”.","Przywódca Korei Północnej Kim Dzong Un zgodził się na zorganizowanie drugiego szczytu z prezydentem USA Donaldem Trumpem tak szybko, jak to możliwe – przekazał gabinet prezydenta Korei Południowej. Deklaracja ta padła po zakończeniu wizyty  Mike'a Pompeo.Głównymi tematami spotkania Pompeo z Kimem miały być denuklearyzacja półwyspu oraz drugi szczyt z udziałem prezydenta Trumpa i Kima. Politycy zjedli razem lunch. „To była dobra wizyta (...) Wciąż pracujemy nad wdrożeniem porozumień zawartych podczas szczytu w Singapurze” – napisał na Twitterze Mike Pompeo.Po zakończeniu poprzedniej wizyty amerykański sekretarz stanu powiedział, że poczyniono postępy w kluczowych sprawach. Jednak kilka godzin później Korea Północna wydała oświadczenie potępiające „gangsterskie żądania” USA.Negocjacje w sprawie likwidacji broni nuklearnej przez Koreę Północną trwają od 12 czerwca, czyli od historycznego spotkania Donalda Trumpa i Kim Dzong Una. Nie podano wówczas planu ani harmonogramu denuklearyzacji. Mike Pompeo z Pjongjangu udał do Korei Południowej. Po wizycie w Seulu ma odwiedzić Chiny. Wcześniej złożył wizytę w Japonii.",,
Trump: Czas uznać Jerozolimę za stolicę Izraela,"Prezydent Donald Trump oświadczył, że USA uznają Jerozolimę za stolicę Izraela. Powiedział, że Izrael ma prawo decydować o swojej stolicy. Wskazał, że w Jerozolimie znajduje się izraelski parlament i Sąd Najwyższy.","Prezydent Donald Trump ogłosił, że USA uznają Jerozolimę za stolicę Izraela. Powiedział, że Izrael ma prawo decydować o swojej stolicy. Wskazał, że w Jerozolimie znajduje się m.in. izraelski parlament i Sąd Najwyższy.Trump oświadczył, że decyzja ta „oznacza początek nowego podejścia do konfliktu między Izraelem a Palestyńczykami” i że leży w interesie Ameryki. Przyznał zarazem, że może ona wywołać protesty oraz kontrowersje, i wezwał do zachowania spokoju.Zastrzegł, że USA nie zajmują stanowiska w kwestiach dotyczących ostatecznego statusu Jerozolimy. Powiedział też, USA zdają sobie sprawę, iż konkretne granice izraelskiej suwerenności w Jerozolimie będą przedmiotem rozmów w sprawie ostatecznego statusu tego miasta. Trump zapewnił, że jest „głęboko zobowiązany” do wspierania porozumienia pokojowego między Izraelem i Palestyńczykami i popiera dwupaństwowe rozwiązanie konfliktu na Bliskim Wschodzie.Dodał, że USA chcą ułatwić zawarcie takiego porozumienia na Bliskim Wschodzie, które będzie możliwe do zaakceptowania dla obu stron konfliktu. Podkreślił, że on sam zrobi wszystko co w jego mocy, by porozumienie to zostało osiągnięte.",,
Całonocne posiedzenie sejmowej komisji. Opozycji nie udało się zablokować ustawy o sądach,"Po godz. 5 nad ranem po całonocnych obradach sejmowa komisja sprawiedliwości pozytywnie zaopiniowała projekt PiS nowelizujący ustawy sądowe. Przyjęła do niego 22 poprawki zgłoszone przez posłów PiS. Odrzucono ponad 80 poprawek opozycji, które mają być jednak przedstawione w drugim czytaniu w Sejmie jako wnioski mniejszości.","Posiedzenie komisji trwało łącznie około 10 godzin - od godz. 19.30 w czwartek do godz. 5.30 w piątek. Jeszcze w piątek – o godz. 12:30 – zaplanowane jest drugie czytanie projektu w Sejmie.  Ostatecznie za pozytywnym zaopiniowaniem projektu wraz z przyjętymi poprawkami głosowało 14 posłów komisji, przeciwko było dziesięciu, nikt nie wstrzymał się od głosu.  Poprawki PiS zostały formalnie złożone w dwóch częściach – 19 poprawek i trzy poprawki, które wcześniej zapowiadało Porozumienie Jarosława Gowina. Poprawki odczytywali posłowie PiS. W pierwszych godzinach posiedzenia przyjęto poprawkę dotyczącą preambuły do projektu, która głosi, że nowelizacja zostaje uchwalona „w poczuciu odpowiedzialności za wymiar sprawiedliwości w RP (...), uznając konieczność poszanowania trójpodziału i równoważenia władz”.  Pozostałe 21 poprawek PiS głosowanych było – wraz z ponad 80 poprawkami opozycji – kilka godzin później – po godz. 4.15 nad ranem w piątek. Przed głosowaniem zarządzono blisko godzinną przerwę, by Biuro Legislacyjne mogło przygotować wszystkie zgłoszone poprawki do głosowania. Głosowania nad poprawkami trwały ponad godzinę. Między godz. 4.15, a godz. 5.15 komisja przeprowadziła 105 głosowań. Odrzucono w nich wszystkie poprawki opozycji, a przyjęto wszystkie poprawki PiS. Pozytywnie zaopiniowano też całość projektu. Zgodnie z przyjętymi zmianami zniesiony zostanie wymóg składania przez sędziów oświadczeń o prowadzeniu portalu lub aktywności na internetowych portalach, jeśli dotyczą one spraw publicznych. „Należy uznać, że składanie tego rodzaju oświadczenia nie jest konieczne dla zapewniania prawidłowości wykonywania obowiązków związanych z pełnieniem urzędu sędziego” – podkreślono w uzasadnieniu poprawki.  Przyjęte poprawki zwiększyły kompetencje dwóch nowych izb Sądu Najwyższego. Przewidziano przekazanie Izbie Kontroli Nadzwyczajnej SN kompetencji do „rozpatrywania skarg o stwierdzenie niezgodności z prawem prawomocnego orzeczenia Sądu Najwyższego” oraz innych sądów, jeśli „niezgodność z prawem polega na podważeniu statusu osoby powołanej do pełnienia urzędu na stanowisku sędziego, która wydała orzeczenie w sprawie”. Taką skargę można byłoby wnieść do Izby Kontroli Nadzwyczajnej SN z pominięciem sądu, który wydał zaskarżone orzeczenie.  Wprowadzono też właściwość Izby Dyscyplinarnej SN w zakresie rozpoznawania wniosków o uchylenie immunitetów sędziów i prokuratorów. Obecnie sprawy te rozpatruje właściwy miejscowo sąd dyscyplinarny, w okręgu którego prowadzone jest postępowanie wobec sędziego. Zgodnie z poprawką natomiast w sprawach sędziowskich immunitetów w I instancji Izba Dyscyplinarna miałaby orzekać w składzie jednego sędziego, a w II instancji również Izba Dyscyplinarna, ale w składzie trzech sędziów.  Jednocześnie wykreślono z projektu przepis mówiący, że sędzia odpowiada dyscyplinarnie za „odmowę stosowania przepisu ustawy, jeżeli jego niezgodności z Konstytucją lub umową międzynarodową ratyfikowaną za uprzednią zgodą wyrażoną w ustawie nie stwierdził TK”. W projekcie pozostanie odpowiedzialność dyscyplinarna sędziów za „działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości”; za „działania kwestionujące istnienie stosunku służbowego sędziego lub skuteczność jego powołania” oraz za „działalność publiczną niedającą się pogodzić z zasadami niezależności sądów i niezawisłości sędziów”.  Kolejna z poprawek zmodyfikowała treści, które nie powinny być przedmiotem obrad kolegium i samorządu sędziowskiego. W poprzedniej wersji projektu napisano, że nie mogą być to tematy polityczne, a „w szczególności zakazane jest podejmowanie uchwał wyrażających wrogość wobec innych władz Rzeczypospolitej Polskiej i jej konstytucyjnych organów, a także krytykę podstawowych zasad ustroju RP”. Po zmianie przepis brzmi, że „w szczególności zabronione jest podejmowanie uchwał podważających zasady funkcjonowania władz RP i jej konstytucyjnych organów”.  Obrady komisji miały burzliwy przebieg. Posłowie opozycji kilkukrotnie bezskutecznie wnioskowali o przerwanie ich i wznowienie w piątek rano. Ze względu na „dezorganizację prac komisji” poseł PiS Bartosz Kownacki zgłosił wniosek formalny, zgodnie z którym z każdego klubu parlamentarnego mogła wypowiedzieć się tylko jedna osoba, a jej wypowiedź mogła trwać maksymalnie minutę. Przez większość debaty ograniczenie to nie było jednak egzekwowane.  Szef sejmowej komisji sprawiedliwości Marek Ast (PiS) zarzucał opozycji robienie „medialnej ustawki”, twierdząc, że posłowie dążą do zerwania obrad. Kilkukrotnie posłowie opozycji gromadzili się przy stole prezydialnym, wdając się w słowne utarczki z przewodniczącym komisji. Głos w czasie obrad zabrał m.in. wiceminister sprawiedliwości Sebastian Kaleta, który podkreślał, że zdaniem ministerstwa sprawiedliwości procedowany projekt dąży do zagwarantowania stabilności stosunków prawnych w Polsce wobec kwestionowania konstytucyjnego porządku prawnego.  Posłowie opozycji krytykowali zarówno zapisy projektu, jak i sposób jego procedowania. Robert Kropiwnicki (KO) ocenił, że „tego gniota nie da się poprawić”. Posłanka Magdalena Filiks (KO) wnioskowała z kolei, by przerwać „haniebne obrady”.  Zdaniem Piotra Zientarskiego (KO) obecna władza dąży do tego, że sędziowie „mają być zakneblowani i mają się bać”. – Tego nie było – mówię z pełną odpowiedzialnością – w stanie wojennym, tego, co się dzieje teraz – powiedział poseł KO. Jako „swoistego rodzaju potwór prawny” ocenił projekt wiceprzewodniczący komisji Krzysztof Paszyk (PSL-Kukiz15). Odnosząc się do zgłoszonych przez PiS poprawek, Paszyk uznał, że „nawet jak ten potwór straci dwa, trzy, może cztery zęby, to nie zmienia faktu, że to dalej jest potwór”.",,
Leszek Miller i Kamil Zaradkiewicz w porannej publicystyce TVP,"Poranne programy publicystyczne rozpocznie „Gość poranka” TVP Info o godz. 7.45. Michał Rachoń zaprosił do programu Szymona Szynkowskiego vel Sęka z Prawa i Sprawiedliwości. Następnie w programie „Kwadrans polityczny” w TVP1 Krzysztof Grzybowski spotka się z Leszkiem Millerem, byłym premierem. „Gość poranka” powróci o godz. 10.15. Tym razem w programie będzie gościł dr hab. Kamil Zaradkiewicz, konstytucjonalista.",,,
Współtwórca „skoku stulecia” już w Polsce. Na ekstradycję czekał prawie rok,"Grzegorz Ł., współtwórca tzw. skoku stulecia, w którym fałszywy konwojent dokonał kradzieży 8 mln zł przewożonych z banku w Swarzędzu został przewieziony do Polski. Mężczyzna został zatrzymany w listopadzie zeszłego roku na Ukrainie; tam czekał na ekstradycję.","Do „skoku stulecia” doszło w lipcu 2015 r. w Swarzędzu. Krzysztof W., który jechał w konwoju z pieniędzmi, odjechał autem z gotówką. Wkrótce potem znaleziono  porzucony samochód; konwojent zniknął wraz z pieniędzmi. Do tej pory policji udało się odzyskać zaledwie kilkaset tysięcy zł ze skradzionych niemal 8 mln zł. Grzegorz Ł. był wiceprezesem firmy ochroniarskiej, w której zatrudniony był fałszywy konwojent. Mężczyzna poszukiwany był listem gończym. Zatrzymano go w okolicach Odessy. Rzecznik wielkopolskiej policji Andrzej Borowiak poinformował, że mężczyzna został przekazany stronie polskiej. – Grzegorz Ł. został odnaleziony przy pomocy poznańskich „łowców głów” – członków specjalnej policyjnej grupy poszukiwawczej. Od zatrzymania przebywał w areszcie w Kijowie, gdzie czekał na ekstradycję. Z Kijowa do PrzemyślaDziałania związane z przekazaniem mężczyzny Polsce prowadziła poznańska prokuratura – powiedział Borowiak. – Służby ukraińskie przewiozły Grzegorza Ł. do granicy z Polską i na przejściu granicznym w Medyce przekazali go policjantom Wydziału Konwojowego Komendy Wojewódzkiej Policji w Rzeszowie. Trafił do aresztu w Przemyślu, gdzie będzie oczekiwał na dalsze dyspozycje prokuratury – dodał Borowiak. Proces w sprawie „skoku stulecia” rozpoczął się na początku zeszłego roku. Na ławie oskarżonych zasiadło sześć osób. Cztery z nich poznańska prokuratura, która prowadziła w tej sprawie śledztwo, oskarżyła o udział w zorganizowanej grupie przestępczej i przywłaszczenie mienia o znacznej wartości. Byli to Dariusz D.; Adam K., u którego miało dojść do podziału łupu; Marek K., który miał brać udział w opracowaniu planu napadu i ubezpieczać przewożenie pieniędzy oraz konwojent Krzysztof W. Ten ostatni, przygotowując się do akcji, zmienił wygląd: ogolił głowę i zapuścił brodę, zażywał też środki, które sprawiły, że przybrał na wadze. Zatrudniając się w firmie ochroniarskiej, podał fałszywe dane osobowe. Dwie pozostałe osoby, Agnieszka K. i Wojciech M., miały pomagać w ukryciu zrabowanych pieniędzy i wpłacić na założone konto w jednym z banków 250 tys. zł. Pieniądze miał im dać Adam K. Od sześciu do ośmiu lat więzieniaWyrok w tej sprawie Sąd Okręgowy w Łodzi wydał w lipcu zeszłego roku. Uznał oskarżonych za winnych przywłaszczenia ostatecznie ponad 7,7 mln zł i skazał byłego konwojenta Krzysztofa W. na karę 8 lat i 2 miesięcy więzienia, Marka K. na 7 lat pozbawienia wolności, Adama K. na 6 lat i 2 miesięcy więzienia, a Dariusza D. – na 6 lat pozbawienia wolności. Oskarżeni ukarani zostali też m.in. grzywnami w wysokości od 5 do 15 tys. zł. Mają obowiązek solidarnie naprawić szkodę. Sąd postanowił jednocześnie o aresztowaniu na pięć miesięcy Adama K. i Dariusza D., którzy odpowiadali z wolnej stopy. Po ogłoszeniu wyroku obaj się ukrywali; wydano za nimi listy gończe. Pod koniec lipca na policję zgłosił się D. Były policjant Adam K. nadal się ukrywał, aż do zatrzymania go na początku marca przez łódzkich funkcjonariuszy. W procesie na ławie oskarżonych zabrakło wówczas poszukiwanego Grzegorza Ł. Wyrok w tej sprawie jest nieprawomocny. Obrońcy oskarżonych zapowiedzieli apelację domagając się m.in. złagodzenia kar.",,
Stany Zjednoczone i Azja. W jakich kierunkach z Centralnego Portu Komunikacyjnego?,"– Tego rodzaju przedsięwzięcie wymaga wykorzystania potencjału różnych innych państw – powiedział w programie „O co chodzi” Mikołaj Wild sekretarz stanu w Ministerstwie Infrastruktury, pełnomocnik rządu ds. Centralnego Portu Komunikacyjnego. – W szczególności, ze względu na silny ruch etniczny, myślimy o Stanach Zjednoczonych, a ze względu na położenie Polski bardzo atrakcyjnymi kierunkami z perspektywy finansowej są kierunki dalekowschodnie i azjatyckie – dodał.","Gość TVP Info był pytany m.in. o to, komu i po co mamy budową CPK ułatwić handel i komunikację. – Przede wszystkim mamy ułatwić handel polskim firmom i polskim pasażerom. Chodzi o to, abyśmy z portu „Solidarność” mogli dotrzeć w każde miejsce na świecie, także w kierunki, których nie zapewnia popyt na Mazowszu. Tego rodzaju przedsięwzięcie wymaga wykorzystania potencjału różnych innych państw. W szczególności, ze względy na silny ruch etniczny myślimy o Stanach Zjednoczonych, a ze względu na położenie Polski bardzo atrakcyjnymi kierunkami z perspektywy finansowej są kierunki dalekowschodnie i azjatyckie – odparł Mikołaj Wild.  – Centralny Port Komunikacyjny jest przedsięwzięciem politycznym, którego podstawowym celem jest zapewnienie Polsce podmiotowości i utrzymanie tej podmiotowości w jak najdłuższej perspektywie – podkreślił wiceminister, pełnomocnik rządu. Na pytanie o to, jaki stosunek do projektu mają inne kraje Międzymorza, odparł, że „na razie na listy intencyjne jest za wcześnie”, bo  zawierają sposoby realizacji inwestycji. Wild  podkreślił, że stronę polską najpierw czekają rozmowy. Zapewnił, że „jest otwartość” po stronie Węgier i Rumunii, żeby w Polsce powstał „główny węzeł komunikacyjny na mapie transportowej regionu”.",,
„Nikt nie zaatakuje Ukrainy z terytorium Białorusi”. Łukaszenka przedstawia się jako niezależny sojusznik Rosji,"– Nie pozwolę na agresję jakichkolwiek obcych wojsk wobec Ukrainy z terytorium Białorusi – zapewnił prezydent Alaksandr Łukaszenka. W wywiadzie dla mediów niepaństwowych  białoruski przywódca wyraził też przekonanie, że Rosja nigdy nie będzie wojować z Białorusią, a gdyby tak się stało to skończy się to klęską Rosji. Łukaszenka nie wykluczył ponadto uwolnienia z więzienia b. kandydata na prezydenta Mikałaja Statkiewicza, o ile ten – jak zasugerował – poprosi go o to.","– Ukraina może być spokojna, nie pozwolę na agresję jakichkolwiek obcych wojsk wobec Ukrainy z terytorium Białorusi – powiedział prezydent Białorusi w wywiadzie dla Radia Swaboda, Euroradia i portalu tut.by. Ocenił, że między Rosją i Ukrainą toczy się również wojna medialna. Jako „pośmiewisko” określił sposób, w jaki moskiewskie media pokazują konflikt na Ukrainie. Łukaszenka powiedział, że w Rosji wszyscy, a szczególnie władze, „mają już dość” konfliktu na Ukrainie. Dodał, że „z czasem” Donbas stanie się ukraiński, tak jak chcą tego władze w Kijowie. Natomiast z Krymem, jego zdaniem, sytuacja jest bardziej skomplikowana i „jest prawie niemożliwe”, żeby półwysep powrócił do Ukrainy. Łukaszenka jest przekonany, że Rosja nigdy nie będzie walczyć z Białorusią. Jednak gdyby tak się stało to – jak się wyraził – będzie to katastrofa dla samej Rosji. Zaznaczył, że gdyby na przykład ktoś w przyszłości chciał zabrać kawałek białoruskiego Polesia, to ludzie będą wojować za każdą piędź ziemi. Białoruski przywódca oznajmił jednocześnie, że jego kraj pozostaje jedynym pewnym sojusznikiem Moskwy.  „Nie wykluczam uwolnienia b. kandydata na prezydenta”Łukaszenka nie wykluczył, że podejmie decyzję o wypuszczeniu na wolność jeszcze przed październikowymi wyborami prezydenckimi więźnia politycznego Mikałaja Statkiewicza, kandydata na prezydenta w wyborach z 2010 r. – Nie będę udawał, ta sprawa stoi na porządku dziennym. Decyzję podjąć mogę tylko ja –  oświadczył Łukaszenka. Zaznaczył, że nie deklarował, kiedy to nastąpi. – Jeśli go wypuszczać, to wypuszczać przed wyborami. Jeśli nie wypuszczać, to nie wypuszczać. W najbliższym czasie będziecie to wiedzieć. Jeśli będzie drugi wariant, to czasu jest dużo – mówił Łukaszenka.  Prezydent podkreślił, że Statkiewicz miał możliwość zwrócenia się do niego z prośbą o łaskę, ale z niej nie skorzystał. – On chce być w więzieniu i wyjść stamtąd jako bohater. (...) Co mam robić? Mogę wypuścić, jeśli człowiek zwróci się do mnie z prośbą, ale on się nie zwraca, bo chce być bohaterem – ocenił. Statkiewiczowi zaostrzono warunki odbywania karyStatkiewicz, który jest szefem Białoruskiej Partii Socjaldemokratycznej (Hramada), został zatrzymany 19 grudnia 2010 r., po protestach w Mińsku w noc po wyborach prezydenckich na Białorusi, w których był jednym z siedmiu kandydatów opozycji. W maju 2011 r. skazano go na 6 lat kolonii karnej, uznając za winnego organizowania masowych zamieszek. Międzynarodowe organizacje obrony praw człowieka, Unia Europejska i USA uznają go za więźnia politycznego. Na początku maja tego roku Statkiewiczowi zaostrzono warunki odbywania kary poprzez przeniesienie z kolonii karnej do więzienia, gdyż według komisji kolonii karnej łamał zasady wewnętrznego regulaminu w placówce oraz nie podporządkowywał się żądaniom kierownictwa kolonii. Według ostatniej decyzji sądu polityk ma pozostać w więzieniu do końca kary, czyli do grudnia 2016 roku. Jak przypomina Tut.by, prezydent Łukaszenka do tej pory z dziennikarzami krajowych mediów spotykał się na konferencjach prasowych, a wywiadów udzielał zagranicznym dziennikarzom.",,
"„Kaczyński odwołuje się do tych, którzy stali tam, gdzie stało ZOMO”","– Mam wrażenie, że  PiS wykorzystuje preteksty związane z wyborami samorządowymi do tego, aby siać zamęt. Jeśli chodzi o współpracę z Leszkiem Millerem, to prezes Kaczyński odwołuje się do tych, którzy stali tam, gdzie stało ZOMO. To jest smutne. Nawet tę datę, która powinna być datą zadumy potrafi wykorzystać w odwrotnym kierunku – tak minister cyfryzacji i administracji Andrzej Halicki komentował w programie „Po przecinku” w TVP Info, apel Jarosława Kaczyńskiego i Leszka Millera o skrócenie kadencji samorządów i wezwanie prezesa PiS do udziału 13 grudnia w demonstracji także pod hasłami zmiany „ordynacji wyborczej”.","W minioną środę Jarosław Kaczyński i Leszek Miller zaapelowali o skrócenie kadencji samorządów wybranych 16 listopada i przeprowadzenie nowych wyborów, ponieważ liczba nieprawidłowości przy liczeniu głosów – ich zdaniem – była zbyt duża, by można uznać ich rezultat. Po środowych konsultacjach obaj politycy zorganizowali konferencje prasowe i choć występowali oddzielnie, mówili niemal to samo. W weekend szef PiS zapowiedział, że w sprawie wyborów jego partia będzie odwoływać się do sądów okręgowych, a także prowadzić akcje na forum międzynarodowym, w tym w Parlamencie Europejskim, bo ogłoszone przez PKW wyniki uważa za nieprawdziwe. Kaczyński zapowiedział na 13 grudnia „wyprowadzenie ludzi na ulice z hasłem kwestionowania fałszywych wyborów”. – Mamy problem z kryzysem zaufania do instytucji publicznych. I na pewno ta zła organizacja pracy Państwowej Komisji Wyborczej nie przysporzyła argumentów, tym którzy mówią: „nie biorę w tym udziału, bo źle to wygląda”. Ale to nie oznacza, że sam proces wyborczy może być poddany w wątpliwość, a co więcej, jeżeli już, to protesty winne być składane w sądach. Myślę, że Jarosław Kaczyński chciałby być sędzią we własnej sprawie i orzekać samodzielnie – mówił Andrzej Halicki. Minister dodał, że Kaczyński poddając w wątpliwość uczciwość wyborów, podważa także zaufanie do mężów zaufania swojej partii. Cień na wyborach Halicki nie krył swoich wątpliwości co do sprawności organizacji wyborów samorządowych. –  Na tych wyborach i organizacji pracy PKW na pewno kładzie się cieniem moment zliczania głosów – mówił. – Nie trzeba być wybitnym organizatorem, aby wiedzieć, że przy tego rodzaju trudnym organizacyjnie zadaniu, na pewno nie eksperymentuje się z systemem na trzy miesiącem przed wyborami, bez żadnego przetestowania tego systemu – dodał. Polityk zasugerował, że delegatami do PKW nie powinni być sędziowie w stanie spoczynku i że w Komisji była pewna rotacja. Kłopotliwy Nowak Minister nie był już tak jednoznaczny w swoich ocenach, gdy Hanna Lis zapytała go, czy w razie wyroku skazującego, Sławomir Nowak zostanie wyrzucony klubu PO. W czwartek Sąd Rejonowy Warszawa-Śródmieście ma ogłosić wyrok ws. Sławomira Nowaka, oskarżonego o złożenie nieprawdziwych oświadczeń majątkowych poprzez niewpisanie informacji o wartościowym zegarku. W poniedziałek Nowak zapewniał, że jest „przekonany o swojej uczciwości”. – On się pożegnał z partią, ze stanowiskiem ministra. To doświadczenie dowodzi, że nawet w takich sprawach jak zegarek, warto być sumiennym, rzetelnym i nie warto zapominać. Czy złoży mandat i będzie rezygnował, to zależy od niego – podkreślił minister.",,
Wysyłał wybuchowe paczki do przeciwników Trumpa. Sąd bezlitosny,"Na 20 lat pozbawienia wolności skazany został przez sąd w Nowym Jorku Cesar Sayoc z Florydy, który w październiku wysyłał paczki z materiałami wybuchowymi do przedstawicieli Partii Demokratycznej w USA i jej zwolenników.","Sayoc do winy przyznał się w marcu. Prokuratura żądała dożywocia, jego obrońcy chcieli 10 lat więzienia. Jeden z prawników oskarżonego, argumentował, że działanie Sayoca było spowodowane paranoicznym, urojeniowym myśleniem, wywołanym przez częste stosowanie sterydów.Adwokat utrzymywał, że jego klient, mieszkający w furgonetce w czasie aresztowania, zmagał się przez całe życie z poważnymi trudnościami w uczeniu się, skutkami wykorzystywania w dzieciństwie i izolacji społecznej. Prawnik argumentował, że Sayoc postrzegał Donalda Trumpa jako „ojca” i miał obsesję na punkcie ludzi, których uważał za wrogów amerykańskiego prezydenta. – Uważamy, że retoryka prezydenta przyczyniła się do zachowania pana Sayoca – mówił w sądzie Amelkin.Asystent prokuratora argumentowała, że Sayoc stanowił zagrożenie dla społeczeństwa i że jego działania powinny być surowo ukarane. – Oskarżony postanowił terroryzować ludzi – mówiła.Sayoc wyraził skruchę na krótko przed wydaniem wyroku. – Bardzo mi przykro z powodu tego, co zrobiłem – powiedział. – Charakter i okoliczności tych działań są przerażające – ocenił sędzia, wydając werdykt. – Nienawidził swoich ofiar. Nie życzył im niczego dobrego – dodał sędzia i wyjaśnił, że postępowanie Sayoca było „zbyt okropne”, by można było zastosować „względnie łagodny” wyrok 10 lat pozbawienia wolności. 57-letni Sayoc ma długą historię zatargów z prawem. Wcześniej był wielokrotnie aresztowany, a w 2002 r. został skazany na rok więzienia w zawieszeniu za grożenie, że podłoży ładunek wybuchowy. Prawnik, który go wówczas reprezentował, powiedział, że jego klient nie wiedział wtedy, jak skonstruować bombę.W październiku pierwsza przesyłka od Sayoca przeznaczona była dla miliardera i filantropa George'a Sorosa. Następnie wysłał paczki z urządzeniami wybuchowymi do byłego prezydenta Baracka Obamy, byłego wiceprezydenta Joe Bidena, byłej sekretarz stanu Hillary Clinton i aktora Roberta de Niro, do siedziby telewizji CNN na Manhattanie (była zaadresowana do byłego dyrektora CIA Johna Brennana), do Erica Holdera (byłego prokuratora generalnego i ministra sprawiedliwości), kongresmenki Maxine Waters.",,
Samuel Pereira: Była I prezes SN wypowiada sie trochę w duchu komediowym,"– Mówienie w Berlinie o tym, że będzie prezesem na uchodźstwie; prośba niejako o legitymizację niemieckiego Trybunału Konstytucyjnego, odbiera jej powagę i daje argumenty tym, którzy widzą w tych skierowanych przeciwko obecnemu rządowi działaniach ingerencję z zewnątrz – stwierdził w wypowiedzi na antenie TVP Info redaktor naczelny portalu tvp.info Samuel Pereira, komentując ostatnie wypowiedzi byłej prezes Sądu Najwyższego Małgorzaty Gersdorf.","– Trochę w duchu komediowym wypowiada się pani była I prezes SN Małgorzata Gersdorf, bo ona sama nie jest w stanie powiedzieć czego chce, co planuje – stwierdził redaktor Pereira, nawiązując do sprawy rzekomego urlopu i wcześniejszego powrotu z niego sędzi Gersdorf.Sędzia Małgorzata Gersdorf przyjechała w piątek do niemieckiego Karlsruhe, by wygłosić wykład zatytułowany „Państwo prawa w Polsce - stracone szanse?”. Wcześniej w tym niemieckim mieście wzięła udział w konferencji prasowej.Była pytana m.in. o komentarz do uchwalenia w piątek przez Sejm nowelizacji przepisów m.in. o Sądzie Najwyższym i sądach w sprawie procedur wyboru I prezesa SN i obsadzania stanowisk sędziowskich w SN. Stwierdziła m.in., że „sędziowie nie mają wojska; sędzia zawsze przegra z władzą; będę I prezesem na uchodźstwie”.",,
Wizerunki sprawców napadu w Rimini opublikowane w mediach,"Tydzień po brutalnym napadzie na polskich turystów na plaży w Rimini włoskie media opublikowały zdjęcia z kamer monitoringu, przedstawiające wizerunki poszukiwanych sprawców gwałtu i pobicia. Rozpoznał ich obywatel Peru, również przez nich zaatakowany.","Prowadzący śledztwo są pewni, że ta sama czteroosobowa grupa zaatakowała zarówno młodych Polaków na plaży w dzielnicy Miramare, jak i zaraz potem Peruwiańczyka. Są to prawdopodobnie imigranci z północnej Afryki, żyjący z napaści i rozbojów oraz handlu narkotykami.Na fotografiach, ujawnionych w nocy z piątku na sobotę, między innymi w internetowym, nocnym wydaniu dziennika „Il Messaggero”, nie widać twarzy napastników i to – jak się podkreśla – stanowi główną trudność w śledztwie i próbie identyfikacji przestępców.",,
"Premier: Nasza wizja to Europa oparta o fundament tożsamości i nowoczesna, aspirująca Polska","– Europa odnosiła największe sukcesy, kiedy opierała się na szacunku dla tradycji, w tym chrześcijańskiej tradycji, i poszukiwaniu nowoczesności – przypomniał premier Mateusz Morawiecki. Dodał, że „warto iść na wybory żeby Polska była nowoczesna, realizowała nasze interesy. Żeby była normalność, jak w ostatnich kilku latach”.","– Patrząc na rolę Polski w Europie, na te centralną rolę Polski w Europie my dajemy jednocześnie przykład. Polska zaczęła się rozwijać inaczej kilka lat temu, kiedy postawiliśmy na równość wszystkich obywateli. Kiedy właśnie postawiliśmy na sprawiedliwy, bardziej solidarny system –  mówił szef rządu podczas konwencji wyborczej Prawa i Sprawiedliwości w Bydgoszczy – Wtedy to zmniejszanie nierówności połączyliśmy z wysokim i zdrowym tempem rozwoju gospodarczego. I to jest jednocześnie nasza rada, nasza refleksja dla Europy. Tacy chcemy być w Europie. Chcemy, żeby taka była Europa, Unia Europejska, jednocześnie oparta o tradycje, o mądrą tradycję i budowę swojej tożsamości w oparciu o nią. A jednocześnie dążąca do nowoczesności, dążąca do normalności – dodał premier. Wskazał, że Europa musi wrócić do swoich korzeni, musi „dokonać syntezy swojej tradycji, tożsamości z nowoczesnością, z dążeniem do modernizacji, do sprawiedliwiej, solidarnej modernizacji, sprawiedliwej zarówno pomiędzy poszczególnymi państwami, jak i w ramach poszczególnych państw członkowskich”. – Normalność to budowa wielkiego centrum komunikacyjnego w Polsce, a nie oparcie się, jak mówią półgębkiem, a czasami nawet otwarcie liderzy opozycji, o wielkie centrum w Berlinie czy we Frankfurcie. To nie jest normalność. Czy normalne jest to, że z owoców wzrostu czerpią nieliczni? To też nie jest normalność – wskazywał polityk.   – Czy normalnością jest to, gdy dopuszcza się obrażanie chrześcijańskich, katolickich symboli a jednocześnie jest wielkie oburzenie, jeśli następuje jakakolwiek obraza muzułmańskich, żydowskich symboli religijnych? My odrzucamy obrażanie jakiejkolwiek religii. Ale traktujmy się w sposób równy. Normalny. Nie dajmy się zwariować. Normalność to nie dać się zwariować – ocenił premier, dodając, że nienormalna jest również sytuacja, gdy łatwiej jest działać mafiom vatowskim, niż uczciwym przedsiębiorcom.  Przypominając spoczywające w bydgoskiej Fordońskiej Dolinie Śmierci ofiary zbrodni niemieckich formacji takich jak Selbstschutz (dosł. „samoobrona”, oddziały V Kolumny sformowane z obywateli RP narodowości niemieckiej, kolaborujące z najeźdźcą) szef rządu stanowczo podkreślił, że „my, wnuki ofiar, nie odpowiadamy za nic, tylko za pamięć historyczną, i będziemy o nią dbać”. – I dusze ich krzyczą do nas dzisiaj stamtąd i płaczą, kiedy słyszą o jakichkolwiek dyskusjach, że my, potomkowie zmaltretowanych ofiar tamtych lat mogą za cokolwiek odpowiadać materialnie czy moralnie. Nie, my za nic nie odpowiadamy. My padliśmy wtedy ofiarą strasznego, niemieckiego terroru – przypomniał Mateusz Morawiecki.  Premier skrytykował również opozycję za składanie pustych obietnic, takich jak zapowiedź uzyskania z Brukseli dopłat do służby zdrowia, co uznał za nieznajomość przepisów UE, które nie przewidują takiej możliwości.  Nawiązując do oskarżeń o wynegocjowanie złego dla Polski budżetu na lata 2021-2027 wskazał, że obecnie istnieje jedynie projekt Komisji Europejskiej (jej członkiem jest Elżbieta Bieńkowska z PO), zaś negocjacje dopiero będą się odbywały.  Po nich, jak zapewnił będzie to najlepszy budżet dla Polski. Podkreślał jednak, że prowadzenie skutecznej polityki wymaga „wsparcia sprawnej drużyny europarlamentarzystów” i dlatego „warto, żeby do wyborów europejskich poszło jak najwięcej zwolenników PiS”.",,
Posłowie uchwalili nowelizację tzw. ustawy górniczej,"– Uchwalona przez Sejm nowela ustawy o funkcjonowaniu górnictwa węgla kamiennego pozwala wreszcie naprawić polskie górnictwo, które tej naprawy wymaga – powiedziała premier Ewa Kopacz po przyjęciu przez posłów rządowego planu naprawy Kompanii Węglowej. Nowelizacja ustawy pozwala przede wszystkim na wydzielenie z KW czterech nierentownych kopalń, jednocześnie zapewnia objęcie ich załóg osłonami. Teraz dokument trafi do Senatu.","Posłowie przegłosowali specustawę w nocy z czwartku na piątek. Za jej przyjęciem głosowało 240 posłów, przeciw było 208, a dwóch wstrzymało się od głosu.Za nowelizacją ustawy głosowali tylko posłowie partii należących do rządowej koalicji. Za przyjęciem nowego prawa zagłosowało 199 posłów Platformy Obywatelskiej oraz 36 posłów PSL. Tak samo zagłosowało także pięciu posłów niezrzeszonych.Przeciwko zagłosowały pozostałe kluby: Prawo i Sprawiedliwość (130), Sojusz Lewicy Demokratycznej (33), Klubu Parlamentarnego Solidarnej Polski (15), Twój Ruch (14) oraz posłowie z KP Bezpieczeństwo i Gospodarka (3). Przeciwko zagłosowało także 13 posłów niezrzeszonych.Od głosu wstrzymało się jedynie dwóch posłów niezrzeszonych.– Uzyskaliśmy narzędzie, które pozwoli uratować miejsca pracy w polskim górnictwie - właśnie tam na Śląsku i w Małopolsce. Jestem przekonana, że to jest dobra wiadomość - powiedziała premier dziennikarzom po nocnym głosowaniu. Dodała, że ta ustawa „pozwala wreszcie naprawić polskie górnictwo, które tej naprawy wymaga”. Nowelizacja przede wszystkim zapewnia finansowanie z dotacji budżetowej likwidowania kopalni, przejętych przez Spółkę Restrukturyzacji Kopalń przed końcem 2015 r. Głównym zadaniem SRK – zgodnie z ustawą – jest „prowadzenie likwidacji kopalni”, ale też „tworzenie nowych miejsc pracy, w szczególności dla pracowników likwidowanej kopalni”. Przyjęte zmiany przewidują też, że część kopalni przejętej przez SRK może być sprzedana, np. chętnemu inwestorowi. Obowiązuje bezterminowoZmiany przewidują, że ustawa będzie obowiązywała bezterminowo. Jednak dotacja z budżetu państwa na likwidację kopalń w przyszłości, będzie mogła być przekazywana tylko do 2027 roku.",,
"„Przeciętnego wyborcy nie obchodzi, jaka partia popiera Bronisława Komorowskiego”","– Bronisław Komorowski zyskał zaufanie przez to, że rozmawia i nie kłóci się. Dlatego przeciętnego wyborcy nie obchodzi, kto popiera obecnego prezydenta. Przeciętny wyborca po prostu popiera Komorowskiego – powiedział Jan Lityński, doradca Prezydenta RP ds. kontaktów z partiami i środowiskami politycznymi, w programie „Gość poranka” w TVP Info.","Prezydent Bronisław Komorowski – działacz opozycji demokratycznej, b. szef MON i b. marszałek Sejmu – ogłosił w czwartek, że będzie ponownie ubiegał się o najważniejszy urząd w państwie. – Zachęcają mnie wysokie oceny mojej pracy, widzę akceptację modelu prezydentury opartej o dialog iwspółpracę - podkreślił. W środę marszałek Sejmu Radosław Sikorski poinformował, że pierwsza tura wyborów prezydenckich odbędzie 10 maja. Ewentualną drugą turę przewidziano na 24 maja.Do tej pory chęć startu w wyborach zadeklarowali obok Komorowskiego m.in.:Adam Jarubas (PSL), Andrzej Duda (PiS), Magdalena Ogórek (SLD), Janusz Palikot (Twój Ruch), Janusz Korwin-Mikke (KORWiN), Marian Kowalski (Ruch Narodowy), Jacek Wilk (KNP). Anna Grodzka ma zostać kandydatką Partii Zieloni. „Komorowski jest monumentalną postacią”– 10 lat temu, podobnie jak dzisiaj Bronisław Komorowski, był Aleksander Kwaśniewski – skomentował Lityński słowa polityków SLD, że obecny prezydent jest notariuszem Platformy Obywatelskiej.– Zadaniem prezydenta jest harmonizowanie sytuacji w kraju. Jeśli spojrzy się na inicjatywy prezydenckie, które przecież nie wyszły od rządu, to jest w nich konsekwencja budowy społeczeństwa obywatelskiego. Natomiast prezydent z rządem powinny mieć normalne stosunki, nawet jeśli mają inne zdanie na jakiś temat – powiedział Lityński.Dodał, że SLD krytykując Komorowskiego, nie ma żadnego programu, który mógłby przedstawić społeczeństwu. – Podobnie Janusz Palikot, który zmarnował ponad 10-prcentowe poparcie – wyjaśnił.– Komorowski jest monumentalną postacią, która w czasie swojej prezydentury zyskała olbrzymie poparcie społeczne, także wśród wyborców partii, które na niego pięć lat temu nie głosowały – powiedział doradca prezydenta.                                                teraz odtwarzane„Komorowski jest monumentalną postacią” „Wyborca nie jest przywiązany do partii”Lityński wytłumaczył, że Komorowski cieszy się poparciem wyborców wszystkich partii politycznych, także Prawa i Sprawiedliwości. – Wyborca nie jest przywiązany do jakiejś partii, tylko obserwuje życie publiczne i wybiera najlepsze według niego rozwiązanie – powiedział.",,
"„Polskie sprawy załatwiajmy w naszym domu”, „Unię niepokoi paraliż Trybunału Konstytucyjnego”","– Nie zgadamy się na próby ingerencji w naszą suwerenność; nie zgadzamy się na to, aby sprawy, które powinny być załatwione w Polsce, były wyprowadzane na zewnątrz – powiedział Maciej Małecki z Prawa i Sprawiedliwości komentując decyzję Komisji Europejskiej w sprawie sporu dotyczącego Trybunału Konstytucyjnego w Polsce. – Prawo i Sprawiedliwość zwróciło się o opinię Komisji Weneckiej na temat sporu wokół TK. Otrzymało tę opinię, ale się do niej nie stosuje – odpowiedział Marcin Kierwiński, poseł PO.","Komisja Europejska dała Polsce czas do poniedziałku na podjęcie działań zmierzających do usunięcia zastrzeżeń dotyczących Trybunału Konstytucyjnego. Jeśli do tego dnia sprawa nie zostanie załatwiona, przyjęta zostanie opinia dotycząca praworządności w naszym kraju.– Wydaje się, że Unia Europejska nie ma obaw, ale stawia nas pod ścianą, oni zwyczajnie stosują szantaż i oczekują od nas, że my się zastosujemy do jedynych słusznych tez. Wszystko by było w porządku, gdyby nie to, że Trybunał Konstytucyjny nie we wszystkich krajach Unii jest. Co myśleć o tych, które nie mają Trybunału? – komentował decyzję KE Marek Jakubiak z ugrupowania Kukiz’15. Podobną opinię jak przedstawiciel PSL wyraziła posłanka Nowoczesnej. – Założeniem Prawa i Sprawiedliwość  jest podejście, że TK w tym składzie to tylko spotkania towarzyskie, a nie posiedzenia sędziów. To jest problem, do którego odnosi się Komisja Europejska – dodała Barbara Dolniak. – Chcemy dialogu z Unią Europejską, ale na zasadzie partnerstwa, a nie poddaństwa. Partnerstwo, a nie poddaństwo powinno cechować politykę naszego rządu – zaznaczyła Małgorzata Sadurska z Kancelarii Prezydenta.",,
Niemcy: samolot uderzył w tłum podczas lądowania,"Do katastrofy lotniczej doszło w okolicach miejscowości Fulda w zachodnich Niemczech. Awionetka typu Cessna uderzyła w grupę ludzi. Są ofiary śmiertelne i ranni. Na razie miejscowe media informują, że zginęły trzy osoby: dwójka dorosłych i dziecko.","Według nieoficjalnych na razie doniesień, pilot maszyny próbował skorygować nieudany manewr lądowania na górze Wasserkuppe. Te rejony to znany w zachodnich Niemczech ośrodek z lotniskiem i centrum szkolenia pilotów.",,
Pielgrzymka bezdomnych. „Taki wyjazd może dodać sił i motywacji do zmiany”,"32 podopiecznych krakowskiego Dzieła Pomocy św. Ojca Pio – osoby bezdomne i wychodzące z bezdomności – wyruszą w poniedziałek z pielgrzymką do Włoch. Dziesięciodniowa wyprawa jest organizowana w ramach roku jubileuszowego, w którym przypadają setna rocznica doświadczenia przez o. Pio stygmatów oraz 50. rocznica jego śmierci.","W programie pielgrzymki zaplanowano audiencję u Ojca Świętego, zwiedzanie sanktuariów Rzymu, wyjazd do Pietrelciny, San Giovanni Rotondo, gdzie spoczywa o. Pio, Padwy, Monte Sant'Angelo, Asyżu i góry Alwernia (La Verna), gdzie stygmatów doświadczył św. Franciszek. Osobom bez domu towarzyszyć będą opiekunowie i bracia kapucyni, którzy na co dzień wspierają ich w wychodzeniu z bezdomności.– Wierzę, że pielgrzymka będzie dla nas wszystkich doświadczeniem żywego Kościoła. W autobusie będziemy się modlić, śpiewać, oglądać filmy, a w odwiedzanych miejscach dziękować za to, czego doświadczamy, bo myślę, że w życiu wielu osób dokonała się przemiana, a ojciec Pio wpisuje się w ich życiorysy – tłumaczy dyrektor Dzieła Pomocy brat Grzegorz Marszałkowski OFM Cap.Na nowej drodzeMarszałkowski wskazał, że niektórzy z uczestników pielgrzymki są bezdomni, a inni są na nowej drodze: pracują, żyją w mieszkaniach wspieranych, korzystają z doradztwa zawodowego. – Myślę, że dla części z nich ta pielgrzymka to pragnienie spotkania z osobą, która za tym wszystkim stoi. To ojciec Pio jest tą inspiracją. W San Giovanni Rotondo zwiedzimy jego Dom Ulgi w Cierpieniu – dodał, przyznając, że dla uczestników pielgrzymki atrakcją będzie także zobaczenie piękna Włoch.Na pielgrzymkę wybiera się m.in. pan Jerzy, który od 25 lat cierpi na chorobę Parkinsona. – Chcę się pomodlić u grobu naszego papieża Jana Pawła II i u grobu o. Pio, żeby moja choroba się nie pogłębiała i w intencji mojej przyjaciółki, żeby miała siłę wyjść z choroby alkoholowej – mówi o intencjach, z jakimi jedzie do Włoch.",,
Nadchodzi czas „nienawistnego” Janusza Korwin-Mikkego?,"Janusz Korwin-Mikke, prezes Kongresu Nowej Prawicy, po raz pierwszy od lat ma szansę opuścić kanapę polityczną i wejść do realnej polityki. W ostatnim sondażu TNS Polska przeprowadzonym dla „Wiadomości” TVP1 jego partia otrzymała 7 proc. poparcia w nadchodzących wyborach do Parlamentu Europejskiego. Czy to oznacza, że atakowanie i obrażanie ludzi jest dobrą strategią na zdobywania poparcia politycznego? – Prezes KNP może się w tej strategii przeliczyć – uważa politolog Wojciech Jabłoński.","Janusz Korwin-Mikke słynie z tego, że jego wypowiedzi są bardzo ostre. Nie dba o to, czy kogoś obrazi, czy nie. Można nawet odnieść wrażenie, że obraża świadomie, ponieważ media natychmiast podchwytują i rozpowszechniają jego prowokacyjne i obraźliwe stwierdzenia. Tak było np. w przypadku komentarza dotyczącego igrzysk paraolimpijskich w Londynie.Niepełnosprawni, słabsi, „inni” celem ataków– Każdy ma prawo uprawiać dowolne ćwiczenie fizyczne i urządzać dowolne zawody. Można się tylko cieszyć, że inwalidzi też organizują zawody. Ze sportem nie ma to jednak wiele wspólnego – równie dobrze można by organizować zawody w szachy dla debili - lub turnieje brydżowe dla ludzi z zespołem Downa – dzielił się przemyśleniami na temat niepełnosprawnych na swoim blogu Janusz Korwin-Mikke.W bezpardonowy sposób prezes KNP atakował też nieraz przeciwników politycznych. – Na pewno są ludzie, którzy zwymiotowaliby, gdyby dotknęło ich Grodzkie – pisał na swoim blogu o Annie Grodzkiej, posłance Twojego Ruchu. O zagrożeniu kolonizacją Europy przez „czarną Afrykę” mówił w programie „Minęła dwudziesta” w TVP Info.  – Świat upada. 150 lat temu my, biali ludzie, rządziliśmy światem. Dzisiaj nas kolonizują. To myśmy skolonizowali Afrykę, a nie Murzyni skolonizowali Europę. Ja jestem dumny z mojej cywilizacji – mówił prezes KNP.                                                teraz odtwarzaneJanusz Korwin-Mikke w programie „Minęła dwudziesta” „Nienawiść Korwin-Mikkego do ludzi jest bardzo niebezpieczna”Przeciwnicy polityczni prezesa KNP przestrzegają, że jego prowokacje mogą być bardzo niebezpieczne i nie należy ich ignorować. – Janusz Korwin-Mikke głosi hasła mówiące o tym, że silniejsi mają wygrać, a słabsi przegrać. On nie koncentruje się tylko na kobietach. Koncentruje się na ludziach słabszych, niepełnosprawnych, cudzoziemcach i mniejszościach seksualnych. On po prostu nie lubi ludzi – powiedział Paweł Zalewski z PO, który był gościem programu „Dziś wieczorem” w TVP Info.– W oczywisty sposób jego agresja, jego nienawiść do ludzi jest zaraźliwa i bardzo niebezpieczna – dodał Zalewski. Janusz Krowin-Mikke: robię to, co uważam za słuszneŁukasz Jakóbiak w swoim programie internetowym „20m2 Łukasza” pytał prezesa KNP, czy czyta krytykę na swój temat i jak na nią reaguje. – Nie czytam krytyki na swój temat, chociaż są ludzie, którzy to robią. Pewien znany pisarz francuski napisał kiedyś do swojego krytyka list następującej treści: „Szanowny Panie, siedzę teraz w ustronnym miejscu i mam przed sobą Pańską krytykę. Za chwilę będą ją miał za sobą” – komentował Janusz Korwin-Mikke. Dopytywany przez Jakóbiaka, dlaczego obraża ludzi, prezes KPN odpowiedział: – Jest takie powiedzenie innego francuskiego pisarza: „Nazywam lisa lisem, a Fragonarda idiotą”. Nazywam rzeczy po imieniu – odpowiedział Janusz Korwin-Mikke. – Niebo gwiaździste nade mną, prawo moralne we mnie. Trzeba robić to co uważa się za słuszne – dodał Korwin-Mikke. Największym wrogiem Janusza Korwin-Mikkego jest on samZdaniem politologa dr Wojciecha Jabłońskiego prezes KNP może się jednak przeliczyć i przegrać kolejne wybory.– Sukces Janusza Korwin-Mikkego wynika z tego, że głosi hasła wolności na poziomie bardzo ogólnym. To trafia do wielu, szczególnie młodych wyborców – powiedział portalowi tvp.info politolog dr Wojciech Jabłoński.– Jednak nie od dziś wiadomo, że największym wrogiem Janusza Korwin-Mikkego jest Janusz Korwin-Mikke, a problem prezesa KNP polega na tym, że całą swoją argumentację zanurza w oparach absurdu, niepotrzebnych prowokacjach – podkreśla Wojciech Jabłoński.– To właśnie może spowodować, że w ostatniej chwili prawicowi wyborcy oddadzą swoje głosy np. na bardziej w ich mniemaniu przewidywalny PiS. Partia Jarosława Kaczyńskiego prowadzi teraz bardzo szeroką ofensywę wyborczą, której Janusz Korwin-Mikke zdaje się nie dostrzegać. Jego największym błędem w tej kampanii może być to, że na dwa tygodnie przed wyborami ogłosił sukces – podsumował Wojciech Jabłoński.CZYTAJ TAKŻE: Zalewski: nienawiść Korwin-Mikkego do ludzi jest bardzo niebezpieczna",,
Sondaż: PiS wygrywa z Koalicją Europejską w wyborach do europarlamentu,"Zjednoczona Prawica wygrałaby wybory do Parlamentu Europejskiego, gdyby odbywały się one w ten weekend. Obóz rządzący cieszy się poparciem 38,5 proc. Polaków – wynika z sondażu pracowni Estymator, przeprowadzonego dla portalu dorzeczy.pl.","Na drugim miejscu uplasowałaby się Koalicja Europejska (Platforma Obywatelska, SLD, Nowoczesna, Zieloni), na którą chce głosować 33,4 proc. badanych. Trzecią pozycję zajmuje Wiosna Roberta Biedronia, która zdobyłaby poparcie 10,2 proc. respondentów.Do europarlamentu dostałyby się jeszcze dwa ugrupowania: ruch Kukiz’15 może liczyć na 7-proc. poparcie, a Polskie Stronnictwo Ludowe uzyskałoby 5,1 proc. głosów respondentów.Pod progiem wyborczym znalazłaby się Koalicja Propolska (KORWiN, Ruch Narodowy, stowarzyszenie Skuteczni Piotra Liroya-Marca). Zagłosowałoby na nią 3,2 proc. Polaków. Partię Razem popiera z kolei 1,8 proc. respondentów. Odpowiedź „Inni” wybierało 0,8 proc. badanych. W tej sytuacji Zjednoczona Prawica mogłaby liczyć na 22 mandaty. Poparcie dla Koalicji Europejskiej przełożyłoby się na 19 mandatów. Wiosna zdobyłaby 5 mandatów, Kukiz’15 – 4, a PSL – 2.",,
"Na Ukrainie wyrzucili 300 Romów ze wsi, bo jeden jest podejrzany o mord","Biuro rzecznika praw człowieka Ukrainy zarzuciło w poniedziałek władzom obwodu odeskiego dyskryminację Romów, których przegnano z własnych domów po zabójstwie 8-letniej dziewczynki. Zbrodni dopuścił się najprawdopodobniej jeden z członków romskiej społeczności.","Wydarzenia te rozegrały się we wsi Łoszczyniwka w rejonie Izmaiłu na południowym zachodzie obwodu odeskiego. W sobotę w jednym z opuszczonych budynków znaleziono  zabitą dziewczynkę, mieszkankę tej wsi, z ranami kłutymi na ciele.     Pies tropiący doprowadził policję do domu rzekomego sprawcy zabójstwa, którym okazał się miejscowy 20-letni Rom. Natychmiast został zatrzymany. Lokalne media relacjonują, że po zatrzymaniu 300-osobowy tłum rzucił się na romskie domy, niszcząc dobytek ich właścicieli, którzy wcześniej wyjechali ze wsi.   Decyzja o natychmiastowym wysiedleniu   W niedzielę mieszkańcy Łoszczyniwki zebrali się na wiecu, na którym podjęli decyzję o – jak piszą media – natychmiastowym wysiedleniu ich romskich sąsiadów. Decyzję tę poparli członkowie wiejskiej rady. Romowie dostali czas na zabranie swoich rzeczy do poniedziałku, jednak tego dnia, w obawie o bezpieczeństwo, nie zjawili się we wsi.  Szefowa administracji rejonowej (powiatowej) w Izmaile Wałentyna Stojkowa przekazała agencji Interfax-Ukraina, że choć postanowienia radnych Łoszczyniwki są bezprawne, podczas rozmów z Romami ustalono, że przeprowadzą się oni do innych miejscowości w tym regionie.  Przedstawicielka biura ukraińskiego rzecznika praw człowieka Aksana Filipiszyna oceniła, że starając się rozwiązać konflikt w Łoszczyniwce, „władze lokalne dopuściły się działań dyskryminacyjnych”, a mieszkańcy wsi „dokonali samosądu nad wszystkimi członkami romskiej społeczności”.",,
Kandydaci do europarlamentu podzieleni ws. przyjęcia przez Polskę wspólnej waluty,"Jedni wyrażają zdecydowany sprzeciw, inni stawiają warunki lub odkładają decyzję na niekreśloną przyszłość – tak można streścić opinie na temat przyjęcia przez Polskę euro, wyrażane dotąd przez  kandydatów do europarlamentu.","Wybory do Parlamentu Europejskiego odbędą się w niedzielę, 26 maja. W Polsce ma zostać wybranych 52 europosłów, o jednego więcej niż poprzednio. Nową liczbę wybieranych w poszczególnych krajach europosłów ustalono przy założeniu, że w nowej kadencji europarlamentu nie będzie już brytyjskich posłów.  Wszystko jednak wskazuje na to, że na początku nowej kadencji europarlamentarnej Wielka Brytania wciąż będzie państwem członkowskim Wspólnoty. W związku z tym niewykluczone, że w nowym europarlamencie Polska obsadzi jednak 51 mandatów, a nie 52.  Kandydatów różni m.in. pogląd na kwestię przyjęcia przez Polskę wspólnej waluty.   „Dzięki złotemu przeszliśmy dobrze poprzednie kryzysy finansowe”  Marek Jurek (kandydat Kukiz'15) uważa, że Polska powinna zachować narodową walutę.  – Władze nie powinny składać żadnych deklaracji na temat rezygnacji. To zasadniczy instrument naszej konkurencyjności. Dzięki złotemu przeszliśmy dobrze poprzednie kryzysy finansowe, ten ostatni – grecki, ale również wcześniej – ten argentyński – powiedział Jurek.   – W sytuacjach kryzysowych słabsze gospodarki bronią się, jeżeli mają elastyczny kurs i to jest nam fundamentalnie potrzebne – tłumaczył Jurek.  – Oczywiście są względy dodatkowe – nawet w najbogatszych krajach, w których można mówić o względnych korzyściach wynikających z obecności w strefie euro, jak np. w Niemczech czy Austrii – wszędzie wprowadzenie euro oznaczało wzrost kosztów utrzymania – dodał.  Według niego polityka polska dotycząca złotego powinna wynikać z art. 227 Konstytucji (dot. NBP), a nie z osobistych nastawień. – Jeżeli ktoś ma osobiste nastawienie (...), nawet jeżeli powołuje się na Traktat Akcesyjny, to niech złoży wniosek o zmianę konstytucji – uważa europoseł.  Jego zdaniem zarówno rządy Donalda Tuska, Ewy Kopacz, jak i Beaty Szydło oraz Mateusza Morawieckiego uznawały milcząco fakt, że społeczeństwo nie chce euro, bo żaden z tych rządów nie wystąpił z inicjatywą zmiany ustawy zasadniczej w tym zakresie. – To należy uszanować. Tego się domagamy (...) Dodatkowo uważamy, że Polska powinna prowadzić bliską współpracę z krajami UE, które zachowują swoją walutę narodową, takimi jak Dania, Szwecja, Czechy czy Węgry – oświadczył polityk.   „Strefa euro potrzebuje nowej jakości i zmian”  Dariusz Standerski (Wiosna) zauważył, że Polska zobowiązała się do wejścia do strefy euro, przystępując do Unii Europejskiej.   – Natomiast dzisiaj musimy poważnie zastanowić się nad przyszłością strefy euro. Poprzedni kryzys oraz wcześniejsze wydarzenia pokazały, że strefa euro potrzebuje nowej jakości i potrzebuje zmian. Już Jacques Delors mówił o zmianach, które muszą zajść w strefie euro. Dlatego stoimy na stanowisku, że najpierw strefa euro powinna rozszerzyć swoją działalność np. o elementy wspólnej polityki fiskalnej, powinna zwiększyć demokratyczną kontrolę nad strefą euro, np. włączając parlamenty krajowe do współdecydowania o przyszłości strefy – wyjaśnił Standerski.  – Dopiero wtedy, gdy strefa się uporządkuje, polską racją stanu będzie dołączenie do strefy euro. Więc warunkujemy wejście Polski do strefy euro właśnie tymi zmianami, bo też musimy wiedzieć, do jakiej strefy euro będziemy wchodzić – uważa przedstawiciel Wiosny.  – Musimy pamiętać, że do wejścia do strefy euro potrzebujemy większości konstytucyjnej, której w tym parlamencie nie mamy. Nie wiadomo też, czy będziemy ją mieć w przyszłym parlamencie. Musimy więc odbyć poważną dyskusję w Polsce, żeby zdecydować o wejściu, terminie i zasadach, na jakich miałoby to nastąpić – dodał.   „Kiedy płace Polaków będą na poziomie Europy Zachodniej i Północnej” Według Ryszarda Czarneckiego (Zjednoczona Prawica), wejście do strefy euro „na pewno nie teraz, nie jutro, nie w najbliższych kilku latach, a nawet dekadzie”.  – Poczekajmy aż płace Polaków będą na poziomie Europy Zachodniej i Północnej. Wyciągnijmy doświadczenia z krajów Europy Południowej, które wpakowały się w wieloletni kryzys gospodarczy w związku ze strefą euro. Pamiętajmy o bolesnym doświadczeniu Francji, która straciła na strefie euro 4 biliony euro, czy o Włoszech, które straciły 3 mld 600 mld – przez 20 lat oczywiście – radzi Czarnecki.  – W związku z tym nie przez najbliższą dekadę. A potem, jeżeli płace Polaków będą zrównane z płacami naszych zachodnich sąsiadów, to powinniśmy zrobić referendum, żeby Polacy zdecydowali, czy wchodzić teraz, czy kiedyś w przyszłości – zaznaczył.   „Nigdy, wcale”  Zdecydowanym przeciwnikiem przyjęcia wspólnej waluty jest Krzysztof Bosak (Konfederacja).  – Nigdy, wcale. Posiadanie własnej waluty to przede wszystkim kwestia suwerennej polityki monetarnej. Po drugie, polityka monetarna wiąże się w każdym państwie z nadzorem nad sektorem finansowym. Nadzór państwowy nad sektorem finansowym jest kolejnym elementem bezpieczeństwa narodowego w kwestii suwerenności w zakresie prowadzenia polityki gospodarczej i finansowej. Nie ma ani argumentów politycznych, ani argumentów ekonomicznych za tym, aby rezygnować z tych wszystkich elementów polityki państwowej – powiedział Bosak.  – Poza tym strefa euro, jako projekt gospodarczy nie zdała egzaminu, kryzys strefy euro pokazał, że ona jest źle skonstruowana. Co więcej, od czasu kryzysu w strefie euro nie usunięto jej fundamentalnych wad, a jedynie zasypano problemy furą pieniędzy, na którą zrzuciły się wszystkie państwa członkowskie. Projekt euro jest wadliwy, natomiast posiadanie własnej waluty daje szereg przewag w polityce finansowej i gospodarczej – dodał.  Zwrócił jednocześnie uwagę na rozwój rynków finansowych, różnego rodzaju elektronicznych usług finansowych i pełną informatyzację finansów międzybankowych.  – Konieczność przeliczania kursów walut nie jest już właściwe żadnym problemem ograniczającym międzynarodową wymianę handlową – podkreślił. „Przyjęcie euro byłoby dla Polski korzystne i opłacalne”   Dariusz Rosati (Koalicja Europejska) podkreśla, że tematem wspólnej waluty zajmuje się zawodowo. Kandydat KE uważa, że „przyjęcie euro byłoby dla Polski korzystne i opłacalne, czego dowodzą wszystkie poważne opracowania naukowe, włączając w to dwa duże raporty Narodowego Banku Polskiego”.  Skalę korzyści Rosati ocenił na 30-40 mld złotych rocznie. Jego zdaniem wynikałoby to z obniżenia stóp procentowych, likwidacji kosztów transakcyjnych i kosztów zabezpieczania się przed ryzykiem kursowym, z poprawy ratingu międzynarodowego Polski.  – Nie ma zagrożenia podwyżką cen; takie podwyżki nie występowały w innych krajach, co wynika ze statystyk krajowych urzędów statystycznych. Cała ta propaganda anyeuro prowadzona przez naszych oponentów politycznych jest po prostu oszukiwaniem Polaków. Wszystkie dane oficjalne nie potwierdzają, że wprowadzenie euro wiąże się ze wzrostem cen – powiedział Rosati.  Zastrzegł, że na razie nie ma planów wprowadzenia euro w naszym kraju.  – Polska nie spełnia wszystkich kryteriów. Poza tym, aby wejść do strefy euro, trzeba by zmienić konstytucję – a takiej możliwości nie ma. Co najważniejsze, najpierw do tego trzeba przekonać Polaków  – oświadczył. Jego zdaniem w tej chwili Polacy są zmanipulowani kłamliwym przekazem partii rządzącej i dlatego na razie w większości nie chcą euro w Polsce.  W jego ocenie, świadectwem hipokryzji wielu polityków jest m.in. to, że w tym samym czasie, kiedy tak krytykują euro, sami trzymają oszczędności w tej walucie.  Z przeprowadzonego na początku kwietnia br. sondażu Instytutu Badań Pollsterdla dla „Super Expressu” wynika, że 65 proc. Polaków nie chce wprowadzenia euro. „Za” opowiedziało się 35 proc. badanych. Głównym powodem nieufności wobec wspólnej waluty są obawy dotyczące spodziewanego wzrostu cen. Na pytanie, czy wprowadzenie w Polsce euro wpłynie na ceny towarów, zdecydowana większość ankietowanych odpowiedziało twierdząco (85 proc. respondentów). 13 proc. uznało, że sytuacja nie ulegnie zmianie, natomiast według 2 proc. ceny spadną. Polacy obawiają się także wpływu euro na zarobki. 42 proc. ankietowanych uważa, że po wprowadzeniu euro w Polsce mogą zarobić mniej niż dotąd.  Natomiast z ankiety, którą w kwietniu br. przeprowadziła Konfederacja Lewiatan wynika, że 54 proc. przedsiębiorców jest zwolennikami przystąpienia Polski do strefy euro, 14 proc. jest temu przeciwna, a 32 proc. nie ma zdania w tej sprawie. Wśród zwolenników euro dominują głosy, że wspólna waluta powinna zostać przyjęta w ciągu pięciu lat - uważa tak 70 proc. z nich, zaś według nieco ponad 27 proc. powinno to mieć miejsce za 5-10 lat. Jednocześnie prawie 9 na 10 firm zrzeszonych w organizacji opowiada się za ściślejszą integracją państw członkowskich UE we wszystkich dziedzinach.",,
Myśliwce NATO sprawdziły na Ukrainie możliwości systemu S-300,"Piloci z Izraela mogli sprawdzić na Ukrainie możliwości rosyjskich systemów przeciwlotniczych S-300; doszli do wniosku, że nie wykryją one myśliwców piątej generacji F-35 Lightning II – podały media rosyjskie, powołując się na portal Soha News.","Portal ten przekazał, że Ukrainę odwiedziły delegacje z USA i Izraela, by zbadać możliwości systemu S-300. Strona ukraińska zapewniła zachodnich partnerów, że posiadane przez nią baterie S-300 nie różnią się zasadniczo od tych, które Rosja przekazała Syrii.Soha News, wietnamski portal informacyjny, twierdzi, że wojskowi ukraińscy opisali możliwości bojowe S-300 i udostępnili je do ćwiczeń polowych. Piloci izraelscy wykorzystali w tym celu samoloty amerykańskie. W rezultacie wojskowi izraelscy doszli do wniosku, że myśliwce F-35 Lightning II pozostaną niemożliwe do wykrycia dla rosyjskich systemów.Na Ukrainie rozpoczęły się w poniedziałek międzynarodowe ćwiczenia lotnicze Clear Sky 2018, w których uczestniczą ekipy z dziewięciu państw NATO, w tym ze Stanów Zjednoczonych. W tym celu na Ukrainę przybyły myśliwce F-15C Eagle.",,
Morawiecki: gazociąg Baltic Pipe powstanie zgodnie z planem,"Gazociąg Baltic Pipe, którym do Polski popłynie gaz z Norwegii powstanie zgodnie z planem - zapowiedział w środę w Świnoujściu premier Mateusz Morawiecki. Dodał, że w polityce energetycznej stawiamy na: bezpieczeństwo, suwerenność i efektywność.","Szef rządu zaznaczył, podczas uroczystości podpisania umowy na dofinansowanie ze środków unijnych rozbudowy Terminalu LNG im. Prezydenta Lecha Kaczyńskiego w Świnoujściu, że nasz kraj stara się rozbudowywać ""naszą infrastrukturę szerokorozumianego bezpieczeństwa energetycznego"" również dla sąsiadów.– Naszej polityce energetycznej przyświecają trzy podstawowe cele: bezpieczeństwo, suwerenność, efektywność – dodał.– Dzisiaj ten gazoport wraz z gazociągiem bałtyckim, który powstanie zgodnie z planem - jest na bardzo dobrej drodze - i będzie zbudowany w ciągu najbliższych paru lat, tworzą nową architekturę bezpieczeństwa energetycznego, nową architekturę w tej części Europy - powiedział Morawiecki. Rozbudowa terminalu LNG obniży cenę gazu – Poprzez unikanie możliwości bycia postawionym pod ścianą, pod murem (przez jednego dostawcę – PAP), będziemy mieli dobrą cenę, niższą cenę – niższą cenę dla gospodarstw domowych już mamy – niższą cenę dla przemysłu, niższą cenę dla wszystkich odbiorców gazowych – mówił Mateusz Morawiecki.Podkreślał, że dzięki inwestycji Polska będzie mogła stać się „hubem gazowym” dla całej centralnej Europy, gdyż „zdolności przyjmowania gazu połączone z gazociągiem bałtyckim i połączone również z pewnymi nowymi częściami naszej infrastruktury, o których myślimy, dadzą nam możliwość bycia poważnym graczem w tej części Europy”.– Gaz nie jest tylko surowcem energetycznym, surowcem gospodarczym. Gaz jest również surowcem politycznym, i wiedział o tym prezydent Lech Kaczyński, kiedy tę decyzję tutaj podejmował, inspirował, a potem monitorował przebieg prac związanych z realizacją tego gazoportu – podkreślał. Premier dziękował też szefowi MSWiA Joachimowi Brudzińskiemu, który – jak wskazał – odegrał ogromną rolę w budowie gazoportu. Wskazał, że przez lata Brudziński wielokrotnie „upominał” się o niego i pilnował jego budowy „od strony politycznej”.– W końcu, kiedy został utworzony, pilnował (Brudziński) wszystkich elementów. Choćby przed chwilą rozmawialiśmy, żeby skłonić do tego, aby te gazowce – które tutaj przyjeżdżają – miały polskie załogi – podkreślił Morawiecki.Szef rządu oświadczył, że gazoport jest również wielkim dziełem śp. prezydenta Lecha Kaczyńskiego. Podziękował też m.in. pełnomocnikowi rządu ds. strategicznej infrastruktury energetycznej Piotrowi Naimskiemu.",,
"Donald Trump będzie tweetował, co zechce i kiedy chce. Nawet z Chin",Przebywający w Pekinie Donald Trump nie zrezygnuje z używania Twittera podczas wizyty w Chinach - powiedział dziennikarzom wysoki rangą przedstawiciel Białego Domu. Ulubiona platforma społecznościowa prezydenta USA jest w tym kraju zablokowana.,"Pytany przez reporterów na pokładzie prezydenckiego samolotu Air Force One, czy w Chinach powstrzyma się od korzystania z zablokowanego serwisu, cytowany przez dziennik „Guardian” urzędnik Białego Domu odpowiedział: „Nie. Prezydent będzie tweetował, co zechce. To jest jego sposób na bezpośrednią komunikację z Amerykanami. Dlaczego nie?” „Z pewnością mamy na pokładzie tego samolotu sprzęt, który to umożliwi. Ale warto zauważyć, że żadna z największych zachodnich platform mediów społecznościowych nie jest dozwolona w Chinach” – powiedział urzędnik. Podobnym sprzętem nie dysponują miliony chińskich internautów, którzy nie mają oficjalnie dostępu do istotnej części zasobów sieci.",,
Miller o zmianie formuły rozmów o Ukrainie: „Prezydentowi się nie uda. To jest poza jego zasięgiem”,"– Gdyby prezydent Duda chciał wykonać gest, który zwróciłby na niego uwagę całego świata, to byłaby to rozmowa z prezydentem Putinem – powiedział w „Po przecinku” szef SLD Leszek Miller. – Ale ponieważ prezydent Duda zdaje się chce iść śladem Lecha Kaczyńskiego, robi kolejny błąd – ocenił gość TVP Info, komentując zapowiedzi prezydenta dotyczące piątkowej wizyty w Berlinie.","Prezydent Duda zapowiedział, że przedmiotem jego rozmów z Angelą Merkel, zaplanowanych na piątek w Berlinie, będzie m.in. sytuacja  na Ukrainie i to, jak skutecznie doprowadzić do trwałego pokoju. Wcześniej prezydent postulował zmianę formuły rozmów o Ukrainie, w których obecnie nie uczestniczy Polska. „To się nie uda”Leszek Miller uważa, że prezydentowi Dudzie nie uda się przeforsować pomysłu włączenia Polski do rozmów.–  To jest poza zasięgiem pana prezydenta, bo trzeba rozgraniczyć polskie życzenia i oczekiwania od twardych realiów – wyjaśnił. Podkreślił, że prezydent ma rację mówiąc, że Polska powinna być wszędzie tam, gdzie są podejmowane ważne decyzje, dotyczące nas i naszych sąsiadów. – Tylko że fakt, iż nas tam nie ma, to jest konsekwencja wcześniejszych wydarzeń. Za czasów poprzedniego prezydenta i rządów premiera Tuska władze zdecydowały się na zajęcie przez Polskę pozycji strony w tym konflikcie, a nie mediatora  – dodał. – Gdyby prezydent Duda chciał wykonać gest, który zwróciłby na niego uwagę całego świata, to byłaby to rozmowa z prezydentem Putinem – powiedział Miller. Jego zdaniem oznaczałoby to, że Polska wchodzi do wielkiej gry. – Ale ponieważ prezydent Duda chce, zdaje się, iść śladem Lecha Kaczyńskiego, robi kolejny błąd – ocenił. Sienkiewicz miał rację?Szef Sojuszu skomentował także doniesienia, że w willi premiera na ulicy Parkowej założono podsłuch i nielegalnie nagrano rozmowę Donalda Tuska z Janem Kulczykiem. Miller przyznał, że zbulwersowały  go pogłoski o tym, że do podsłuchu doszło w rezydencji prezesa Rady Ministrów. – Jeżeli to prawda, to rzeczywiście trzeba przywołać znaną definicję ministra Sienkiewicza o kupie kamieni.  Bo to oznaczałoby, że minister Sienkiewicz mówiąc, że państwa polskiego, jego instytucji praktycznie nie ma, miał po prostu rację – powiedział.  OBEJRZYJ CAŁY PROGRAM",,
Tragedia duńskiego miliardera. Stracił troje dzieci w atakach na Sri Lance,Najbogatszy Duńczyk Anders Holch Povlsen stracił w niedzielnych atakach na Sri Lance troje z czworga swoich dzieci. Informację podał rzecznik prasowy firmy odzieżowej należącej do biznesmena.,"Rzecznik odmówił podania innych szczegółów dotyczących sprawy. Miliarder był ojcem czwórki dzieci: Agnes, Astrid, Almy i Alfreda. Nie wiadomo, które z nich zginęły w zamachach. Przed kilkoma dniami Alma wstawiła na instagramie zdjęcie swojego rodzeństwa, przebywającego na Sri Lance. Teraz pod fotografią internauci zamieszczają kondolencje dla biznesmena i jego żony. Povlsen jest właścicielem firmy odzieżowej Bestseller i największym udziałowcem w internetowym sklepie Asos. Według Forbesa, jest też właścicielem ponad 1 proc. wszystkich gruntów w Szkocji. W ośmiu atakach samobójczych na chrześcijańskie kościoły i hotele, które miały miejsce w wielkanocną niedzielę na Sri Lance, zginęło co najmniej 290 osób, w tym 39 cudzoziemców. Rannych jest ok. 500 osób. Były to największe ataki na wyspie od zakończenia wojny domowej w 2009 roku.",,
Niemcy zagrożone terroryzmem,Zagrożenie zamachami terrorystycznymi w Niemczech jest realne jak nigdy dotąd; obecnie na terytorium tego kraju znajduje się ponad 1000 niebezpiecznych islamskich ekstremistów – ocenił Federalny Urząd Policji Kryminalnej (BKA) na kongresie w Wiesbaden.,"Zagrożenie terroryzmem islamskim w Niemczech jest „realne jak nigdy dotąd” – twierdzi przewodniczący BKA Joerg Ziercky. Powołuje się przy tym na liczbę dochodzeń dotyczących islamskiego ekstremizmu na terytorium Niemiec, która od 2001 roku stale wzrasta. Obecnie toczą się 352 tego typu sprawy.Władze Niemiec zaklasyfikowały też 131 muzułmanów przebywających w tym kraju jako „podżegaczy” do terroryzmu.Według opublikowanych ostatnio raportów wzrostowi islamskiego ekstremizmu będą towarzyszyć nasilające się postawy ksenofobiczne – odnotowuje Agencja Associated Press.W badaniu przeprowadzonym przez Fundację im. Friedricha Eberta – organizację działającą na rzecz demokracji - 58 proc. respondentów opowiedziało się za znacznym ograniczeniem prawa muzułmanów do praktykowania swojej religii w Niemczech. Liczba osób zgadzających się ze stwierdzeniem: „Nie lubię Arabów” wzrosła z 44 proc. badanych w 2003 roku do 55 proc. w tym roku.Debata na temat imigrantów ożywiła się w Niemczech po tym, jak były członekzarządu Banku Centralnego RFN i polityk SPD Thilo Sarrazin opublikował wsierpniu książkę, w której oskarża muzułmańską mniejszość o zaniżanie poziomu inteligencji niemieckiego społeczeństwa. Według Sarrazina, „żadna inna grupa imigrantów (...) nie jest tak mocno kojarzona z roszczeniami pomocy społecznej i z przestępczością”. Sarrazin musiał zrezygnować z posady w Bundesbanku, ale jego poglądy okazały się popularne, a sondaże dowiodły, że większość Niemców zgadza się z wieloma opiniami wyrażonymi w jego książce.Dodatkowo lider bawarskiej CSU (siostrzanej partii CDU), Horst Seehofer,powiedział niedawno, że staje się oczywiste, iż imigranci z innych kultur,jak Turcja i kraje arabskie, mają większe trudności z integracją.Do debaty włączyła się również kanclerz Angela Merkel, która kilka dnipóźniej, na konferencji w Poczdamie, przyznała, że próby stworzenia wNiemczech społeczeństwa wielokulturowego zdecydowanie zawiodły.",,
Na placu Świętego Piotra stoi już choinka z Polski,"W nocy ze środy na czwartek do Watykanu dotarła choinka z okolic Gołdapi (woj. warmińsko-mazurskie). Świerk już stanął na placu św. Piotra; 7 grudnia zostaną na nim zapalone światła. To pierwsze od 20 lat drzewko z Polski, które będzie ozdobą Bożego Narodzenia w Watykanie. – To dar dziękczynny Kościoła w Polsce dla papieża Franciszka – ogłosił biskup ełcki Jerzy Mazur.","Świerk z Puszczy Rominckiej w nadleśnictwie Gołdap, wieziony na specjalnej platformie, wyruszył w drogę do Rzymu 11 listopada. Choinka ma 25 m wysokości, a średnica jej korony wynosi 9 m. Liczy ok. 50 lat i waży 1,5 tony. Ze względu na gabaryty tego ładunku transport przez Europę na trasie 2060 km odbywał się głównie nocami.  Dar dla Ojca Świętego wyraża, jak wyjaśniono, wdzięczność za 25 lat istnienia nowych struktur Kościoła w Polsce. Na mocy bulli Jana Pawła II „Totus Tuus Poloniae Populus” z 1992 r. powołanych zostało 13 nowych diecezji, w tym ełcka, a osiem podniesiono do rangi archidiecezji.Dar dziękczynny Poza tym dar podkreśla inne ważne jubileusze: 300-lecie koronacji obrazu Matki Bożej Częstochowskiej, 140. rocznicę objawień Matki Bożej w Gietrzwałdzie i 100-lecie objawień fatimskich. Darczyńcami są arcybiskupi i biskupi metropolii warmińskiej i białostockiej oraz Białostocka Dyrekcja Lasów Państwowych. Wszyscy zwracają uwagę, że drzewo jest nadzwyczaj piękne. 7 grudnia papież Franciszek przyjmie w południe na audiencji ofiarodawców choinki z Mazur. O zmierzchu tego dnia na placu św. Piotra odbędzie się ceremonia zapalenia świateł na drzewku. W uroczystości udział wezmą przedstawiciele Gubernatoratu Państwa Watykańskiego, Konferencji Episkopatu Polski oraz delegacje z metropolii warmińskiej i białostockiej.",,
Eksplozja zamiast ekologii. Wybuchowe rowery elektryczne [WIDEO],"W sieci opublikowano nagranie, na którym widać, jak w znajdującej się bezpośrednio pod siodełkiem baterii roweru elektrycznego następuje gwałtowny samozapłon. Na szczęście do wydarzenia doszło, gdy pojazd nie był używany.","Do wypadku, według informacji podanej przez autora nagrania, doszło na kampusie Uniwersytetu Stanu Waszyngton w Seattle w USA.",,
"„Odejdę z polityki, jeśli ześlą mnie do Senatu”","– Jeżeli zostanie mi zaproponowany start do Senatu, nie zgodzę się na to, zakończę swoją drogę sejmową, będę szukał pracy, jak każdy obywatel – powiedział na antenie TVP Info poseł SLD Wacław Martyniuk. Nie wykluczył, że do Sejmu będą kandydować za to Leszek Miller i Józef Oleksy.",,,
Ukraina tuszuje przypadki tortur?,"Misja Podkomitetu ds. Zapobiegania Torturom przy ONZ ogłosiła, że zawiesza wizytę na Ukrainie. Decyzję argumentowano tym, że służby bezpieczeństwa odmówiły jej wjazdu do części miejsc, do którym chciała się dokładniej przyjrzeć.","Misja składająca się z czterech ekspertów ONZ ds. praw człowieka oceniła, że odmowa ze strony Służby Bezpieczeństwa Ukrainy (SBU) stoi w sprzeczności z podjętymi przez Kijów zobowiązaniami.Szef organu Malcolm Evans oświadczył w komunikacie, że eksperci nie mieli dostępu do niektórych miejsc, chociaż istniały „liczne i poważne podejrzenia, że mogli być tam przetrzymywani ludzie, których torturowano i znęcano się nad nimi”.Apel o dialogEvans zaapelował do ukraińskich władz o „rozpoczęcie konstruktywnego dialogu”. Wyraził przy tym nadzieję, że „w najbliższej przyszłości” eksperci będą mogli kontynuować swoją wizytę na Ukrainie.To już drugi raz gdy Podkomitet ONZ ds. Zapobiegania Torturom przedwcześnie zakończył swoją misję. We wrześniu 2014 roku podjęto taką decyzję podczas wizytowania Azerbejdżanu, gdy władze odmówiły ekspertom dostępu do tamtejszych więzień.",,
Imigranci szturmują granice. Gigantyczne korki z powodu kontroli,"Niemiecka policja kontroluje osoby wjeżdżające na teren kraju z Austrii. Na efekt nie trzeba było czekać: do przejść granicznych tworzą się wielokilometrowe kolejki. Tymczasem wznowiono ruch 
kolejowy pomiędzy Niemcami a Austrią. Wczoraj pociągi zostały wstrzymane z powodu fali uchodźców przybywających na południe Niemiec.","Z powodu kontroli na autostradach wiodących z Austrii do Niemiec utworzyły się wielokilometrowe korki. Policjanci zaglądają do każdego pojazdu wjeżdżającego do Niemiec. Kontrolowane są także dokumenty.  Agencja Reutera podaje, że od wczoraj zatrzymano już około 30 przemytników ludzi i około 90 uchodźców. Trafili oni do ośrodka dla azylantów.  Decyzja o wprowadzeniu kontroli na granicy z Austrią uznawana jest za przełom w niemieckiej polityce wobec uchodźców. Komentatorzy piszą, że kanclerz Angela Merkel musiała przyznać, że kraj jednak nie poradzi sobie z tak dużą liczbą imigrantów. Tylko w miniony weekend na południe Niemiec dotarło kilkanaście tysięcy uchodźców z Bliskiego Wschodu.                                                teraz odtwarzaneNiemcy przywracają kontrole na granicach Kontrole graniczne dopóki UE nie podejmie decyzji Sekretarz generalny bawarskiej CSU Andreas Scheuer powiedział w poniedziałek stacji telewizyjnej ZDF, że wprowadzone poprzedniego dnia kontrole na granicy z Austrią będą obowiązywały dopóki Unia Europejska nie podejmie konkretnych decyzji w sprawie imigrantów.  Ministrowie spraw wewnętrznych krajów UE będą w poniedziałek w Brukseli rozmawiać o podziale 160 tys. uchodźców pomiędzy kraje unijne. Część państw europejskich nie chce jednak ich przyjąć.   Niemcy naciskają też na jak najszybsze utworzenie w Grecji, Włoszech i ewentualnie na Węgrzech punktów przyjmowania azylantów. Imigranci ubiegający się o azyl oczekiwaliby w tych ośrodkach na rozpatrzenie wniosku. Dopiero w przypadku pozytywnej decyzji byliby wysyłani do kraju docelowego.  19 tys. uchodźców w weekend Obecnie większość uciekinierów przyjeżdża bezpośrednio do Niemiec. Niemieckie władze spodziewają się w tym roku ponad 800 tys. uchodźców. Aby ograniczyć masowy napływ imigrantów, Niemcy przywróciły w niedzielę czasowo kontrole na swoich granicach państwowych. Obecnie kontrole przeprowadzane są na granicy z Austrią. Najwięcej uchodźców docierało z Węgier przez Austrię do stolicy Bawarii, Monachium. Podczas minionego weekendu przyjechało ich ponad 19 tys., a od początku września - 64 tys. Z tego powodu władze Bawarii szczególnie intensywnie zabiegały w Berlinie o wprowadzenie ograniczeń. Słowacja wprowadza kontrolę na granicachOprócz granicy z Austrią, Słowacja wprowadziła też kontrole na przejściu z Węgrami. Po tym, jak Niemcy ogłosiły przywrócenie kontroli granicznych, część uchodźców postanowiła kierować się na zachód przez Czechy i Słowację. W związku z tym wczoraj czeski minister spraw wewnętrznych Milan Chovanec poinformował o wzmocnieniu policyjnych patroli na terenach przygranicznych. Oba kraje zapowiedziały, że na bieżąco będą reagować na zmieniającą się sytuację. Rośnie fala imigrantów na Węgrzech Tylko wczoraj na Węgry przybyło 5809 imigrantów – o blisko 1480 więcej niż w sobotę. Takie informacje podała węgierska policja.  Gwałtowny wzrost liczby osób przedostających się na Węgry ma związek z wchodzącymi jutro w życie zmianami w węgierskim prawie, które zakładają między innymi karanie więzieniem za nielegalne przekroczenie granicy. Portal Index.hu twierdzi, że w ciągu dzisiejszego dnia Serbia będzie próbowała „wypchnąć” na Węgry nawet 30 tysięcy imigrantów. Z Węgier przybysze kierują się przeważnie na zachód i północ Europy, głównie do Niemiec i Szwecji.  W ramach wchodzących jutro w życie przepisów, Węgry budują wzdłuż granicy z Serbią 175-kilometrowy druciany płot o wysokości 4 metrów.",,
Kierwiński pytany o „wydział nienawiści” w Inowrocławiu. „Staram się odpowiadać grzecznie”,Poseł Platformy Obywatelskiej Marcin Kierwiński został zapytany przez reporterkę TVP Info w Sejmie o komentarz do sprawy jego partyjnego kolegi posła Krzysztofa Brejzy dotyczącej „wydziału nienawiści” w inowrocławskim ratuszu. Poseł Kierwiński nie chciał odpowiedzieć na pytanie i oskarżył telewizję publiczną o manipulację.,"Portal tvp.info ujawnił szczegóły funkcjonowania „wydziału nienawiści” w inowrocławskim ratuszu, którym kierował poseł Platformy Obywatelskiej Krzysztof Brejza. „Grupa portalowa” Brejzy posługiwała się w swoich działaniach nieprawdziwymi informacjami, hejtem, szerzeniem nienawiści i bezpardonowym atakowaniem przeciwników sugestiami dotyczącymi ich wyglądu, życia prywatnego czy orientacji seksualnej.W Sejmie reporterka TVP Info próbowała uzyskać komentarz do sprawy od posła Platformy Marcina Kierwińskiego. Ten jednak nie odpowiadał na zadane pytanie. – Wie pani, że ja nie rozmawiam z telewizją publiczną i nic się  nie zmieniło. A skala manipulacji – proszę tego nie brać osobiście – pani szefostwa, jest tak gigantyczna, że niezależnie co powiem, zostanie zmanipulowane – powiedział poseł. Zaznaczył, że nie zamierza „w tym uczestniczyć”. – Staram się odpowiadać grzecznie, że z telewizją publiczną, która manipuluje, nie będę rozmawiał. Z całą sympatią dla pani redaktor – mówił.",,
Mateusz Morawiecki wziął udział w odsłonięciu tablicy upamiętniającej Annę Walentynowicz,Premier Mateusz Morawiecki wziął udział w odsłonięciu tablicy upamiętniającej Annę Walentynowicz – działaczkę Wolnych Związków Zawodowych i współtwórczynię NSZZ „Solidarność”. Tablica została odsłonięta na terenie Muzeum Żołnierzy Wyklętych i Więźniów Politycznych PRL w Warszawie.,"W uroczystości uczestniczyli także m.in. matka premiera Jadwiga Morawiecka, marszałek Sejmu Elżbieta Witek, prezes IPN Jarosław Szarek, syn Anny Walentynowicz Janusz Walentynowicz, dyrektor Muzeum Żołnierzy Wyklętych i Więźniów Politycznych PRL Jacek Pawłowicz oraz wiceprezes PiS Antoni Macierewicz.  Na tablicy upamiętniającej Annę Walentynowicz widnieje napis: „W tym budynku w 1982 r. była więziona Anna Walentynowicz (1929–2010). Uczestniczka Gdańskiego Grudnia '70, działaczka Wolnych Związków Zawodowych Wybrzeża, matka Solidarności, więziona, internowana i prześladowana przez władze PRL. Zginęła 10 IV 2010 r. w katastrofie smoleńskiej. Cześć jej pamięci!”.  „Historia życia Anny Walentynowicz – ściśle zespolona z losami Polaków w XX wieku – jest jak portret zbiorowy polskich robotników wstających z kolan, by zbuntować się przeciwko komunizmowi. Zawsze skromna, swoje życie traktowała jako służbę” – napisał o Annie Walentynowicz autor jej obszernej biografii, historyk Sławomir Cenckiewicz, nazywając przy tym Annę Walentynowicz „Anną Solidarność”.  W tym roku – 15 sierpnia – minęła 90. rocznica urodzin Anny Walentynowicz. W 1970 r. brała ona udział w antykomunistycznych protestach robotniczych w Trójmieście i w strajku w Stoczni Gdańskiej. Od 1978 r. działała w Wolnych Związkach Zawodowych Wybrzeża. Udostępniała mieszkanie jako punkt kontaktowy, redagowała i kolportowała niezależne pismo „Robotnik Wybrzeża” oraz współorganizowała obchody rocznic Grudnia'70 i kultywowała pamięć ofiar komunistycznego mordu na robotnikach. Była prześladowana przez funkcjonariuszy komunistycznego państwa i wielokrotnie zatrzymywana na 48 godzin. W sierpniu 1980 r. Walentynowicz została zwolniona z pracy. Stało się to bezpośrednią przyczyną wybuchu 14 sierpnia strajku w Stoczni Gdańskiej. Pierwszym postulatem protestujących było przywrócenie jej do pracy. Wspólnie z Aliną Pieńkowską doprowadziła do kontynuacji strajku 16 sierpnia i przeobrażenia go w strajk solidarnościowy z robotnikami strajkującymi w innych zakładach pracy. Zapoczątkowana tym narastająca fala strajków i protestów w wielu miejscach Polski zmusiła komunistów do negocjacji i zawarcia porozumienia ze strajkującymi oraz doprowadziła do powstania NSZZ „Solidarność”.  Po wprowadzeniu stanu wojennego w grudniu 1981 r. Walentynowicz była internowana i więziona. W następnych latach kontynuowała działalność na rzecz niepodległości Polski. Była przeciwniczką obrad Okrągłego Stołu i konsekwentnie domagała się powrotu do idei i postulatów Solidarności.  Anna Walentynowicz, którą w 2006 r. prezydent Lech Kaczyński odznaczył Orderem Orła Białego, zginęła 10 kwietnia 2010 r. w katastrofie Tu–154M pod Smoleńskiem. Była w polskiej delegacji, która zmierzała na uroczystości z okazji 70. rocznicy zbrodni katyńskiej.",,
Śpiewak w „poważnym zatargu na tle osobistym” z mec. Dubois. Złożył zawiadomienie,"Aktywista miejski Jan Śpiewak złożył do Izby Adwokackiej w Warszawie zawiadomienie o możliwości naruszenia zasad wykonywania zawodu przez mec. Jacka Dubois. Śpiewak argumentuje, że Dubois, z którym pozostaje w sporze, zaczął reprezentować dwóch jego przeciwników procesowych.","Pytany o to mec. Dubois zapewnił, że nie ma sobie nic do zarzucenia. – Nie ma w tym nic osobistego, to jest moja praca – oświadczył.  Śpiewak zaznaczył, że pozostaje z Dubois w „poważnym zatargu na tle osobistym” od 2016 r., kiedy to kancelaria prawna, w której Dubois był wspólnikiem, skierowała do stowarzyszenia Miasto Jest Nasze wezwanie do zaprzestania naruszania dóbr osobistych. Kancelarii – jak przekazał Śpiewak – chodziło o wpis MJN (którego Śpiewak był liderem) w mediach społecznościowych, twierdzący, że specjalizowała się ona w tzw. dzikiej reprywatyzacji. Wszystkie spory wokół „dzikiej reprywatyzacji” Na początku roku Śpiewak poinformował, że mec. Dubois skierował do sądu prywatny akt oskarżenia przeciwko niemu. Adwokat zarzuca działaczowi, że ten skłamał, twierdząc, że jego kancelaria specjalizowała się w „dzikiej reprywatyzacji”.  Teraz Śpiewak poinformował, że w ostatni piątek złożył do Rzecznika Dyscyplinarnego Izby Adwokackiej w Warszawie zawiadomienie o możliwości popełnienia deliktu dyscyplinarnego przez mec. Dubois. Jak wyjaśnił Śpiewak, chodzi o to, że Dubois, chociaż pozostają w sporze, podjął się reprezentowania dwóch jego przeciwników procesowych. Aktywista zaznaczył, że zarówno w sporze z Dubois, jak i w dwóch innych sprawach chodzi o stwierdzenia dot. „dzikiej reprywatyzacji”.  – Złożyłem to zawiadomienie, bo uważam, że pan Dubois „przesadza” w swoich poczynaniach. Od dłuższego czasu miał ze mną zatarg osobisty, wielokrotnie wypowiadał się na łamach prasy w sposób obraźliwy w stosunku do mnie. Jesienią 2019 roku zaczął reprezentować dwóch moich przeciwników procesowych i to w sprawie, w której w dużym stopniu ja mam z nim zatarg. Mówię, że warszawska reprywatyzacja to była „dzika reprywatyzacja” i że jego kancelaria (Dubois – przyp. red.) specjalizowała się w tym. Ci ludzie, z którymi jestem w sporze, zarzucają mi to samo, że używając stwierdzenia „dzika reprywatyzacja” ich obrażam – wyjaśnił Śpiewak.  Jego zdaniem w przypadku Dubois mamy do czynienia z „ewidentnym konfliktem interesów, naruszeniem zasady nieangażowania się w spory i złamaniem zasad etyki adwokackiej”. Przedmiotem sporu są te same rzeczy.   – Liczę, że zostanie wszczęte postępowanie dyscyplinarne i (mec. Dubois – red.) zostanie ukarany z całą surowością, wręcz z możliwością zawieszenia prawa do wykonywania zawodu czy usunięciem z zawodu – powiedział Śpiewak. „Bliska znajomość” mec. Dubois z Rzecznikiem Dyscyplinarnym Jednocześnie aktywista miejski w zawiadomieniu napisał, że – ze względu na „bliską znajomość” Dubois z „osobą aktualnie sprawującą funkcję Rzecznika Dyscyplinarnego Izby Adwokackiej w Warszawie”, tj. adw. Krzysztofem Stępińskim – „zasadnym pozostaje wyłącznie Rzecznika Dyscyplinarnego z rozpatrywania sprawy przedmiotowej i przekazanie sprawy do rozpoznania przez Izbę Adwokacką, niebędącą właściwą ze względu na przynależność zawodową podejrzanego”. Mec. Dubois zapewnia, że nie ma sobie nic do zarzucenia. Podkreśla przy tym, że wielokrotnie starał się poinformować Jana Śpiewaka, że mówi on – zdaniem prawnika – nieprawdę, i zażegnać konflikt.  – Od około dwóch lat pan Śpiewak publikuje na mój temat kłamstwa i oczywiste nieprawdy. W momencie, gdy zaczął kłamać, skontaktowałem się z jego adwokatem i zapowiedziałem, że jeśli tego nie zaprzestanie, to pozwę go do sądu(...) On w dalszym ciągu kontynuował kłamstwa. W międzyczasie przyjąłem sprawy, w których również inne osoby oskarżają go o kłamstwa. Nie ma w tym nic osobistego, to jest moja praca – zaznaczył adwokat.  Zdaniem prawnika Śpiewak „przyjął metodę budowania swojej sławy na konflikcie i pomawianiu innych osób”. – Tak jak kiedyś oświadczyłem, że Jan Śpiewak jest osobą totalnie niewiarygodną i osobą, która publicznie kłamie. Twierdzenie, że kancelaria zajmuje się dziką reprywatyzacją jest kłamstwem. (...) W tym momencie pozostaje mi tylko dochodzenie swoich praw przed sądem, co czynię – powiedział prawnik.",,
Ankara domaga się od UE zniesienia wiz. Kartą przetargową migranci,"Turcja ponownie grozi Unii Europejskiej wstrzymaniem wykonania umowy dotyczącej ruchu migrantów, jeśli Bruksela nie poda konkretnego terminu zniesienia wiz dla Turków. Głos w tej sprawie zabrał turecki minister spraw europejskich Omer Celik.","W wywiadzie udzielonym we wtorek tureckiej telewizji Haberturk minister Omer Celik powiedział, że bez terminu zniesienia wiz umowa z UE o migrantach będzie nieważna.Jednocześnie podkreślił, że zmiana przepisów antyterrorystycznych, czego od Turcji żąda Unia Europejska, zagroziłoby bezpieczeństwu samej Europy. Tymczasem zmiana w prawie dotyczącym walki z terroryzmem jest dla UE kluczowym elementem rozmów o zniesieniu wiz dla obywateli Turcji.   O kompromis będzie trudno Osiągnięcie porozumienia może okazać się jeszcze trudniejsze w następstwie nieudanej próby puczu w Turcji z 15 lipca. Europejscy przywódcy wyrazili już zaniepokojenie represjami i czystkami zapoczątkowanymi przez tureckiego prezydenta Recepa Tayyipa Erdogana oraz zgłoszoną przez niego propozycją przywrócenia w kraju kary śmierci.Krytykowana przez obrońców praw człowieka umowa UE-Turcja, dotycząca ruchu imigrantów, znacząco zmniejszyła ich napływ do Wspólnoty. Zanim zaczęła obowiązywać, w zeszłym roku na teren Unii przedostało się około 1,3 mln uchodźców. Według umowy podpisanej 18 marca 2016 roku między Unią Europejską a Turcją każdy imigrant, który pojawił się w Grecji po 20 marca, jest odsyłany z powrotem. W zamian kraje członkowskie zgodziły się na przyjęcie Syryjczyków przebywających w tureckich obozach dla uchodźców. Oprócz tego Ankara miała otrzymać trzy miliardy euro. Zgodnie z porozumieniem obie strony miały także przyspieszyć negocjacje w sprawie członkostwa Turcji w Unii Europejskiej. Ocieplenie w kontaktach z Rosją W Petersburgu doszło we wtorek do spotkania prezydentów Rosji i Turcji, Władimira Putina i Recepa Erdogana. Putin podkreślił w komentarzu do wizyty gotowość Moskwy i Ankary do „wznowienia dialogu” oraz dwustronnych relacji po dziewięciu miesiącach kryzysu dyplomatycznego. Do zamrożenia relacji Moskwa-Ankara doszło pod koniec ubiegłego roku, po zestrzeleniu przez turecki myśliwiec rosyjskiego bombowca nad granicą turecko-syryjską.Erdogan niedawno wystosował do Putina list, w którym przeprosił za incydent. Od tego momentu relacje dwóch krajów wyraźnie się poprawiają.",,
"Schetyna: To były trudne cztery lata, to nie była równa walka","To były trudne cztery lata, to nie była równa walka, nie mieliśmy poczucia, że startujemy w uczciwej walce, że przeciwnik stosuje uczciwe metody – powiedział Grzegorz Schetyna po ogłoszeniu pierwszych sondażowych wyników wyborów parlamentarnych.","Według sondażu Ipsos: PiS zdobyło w wyborach parlamentarnych 43,6 proc.; KO - 27,4 proc.; SLD - 11,9 proc. PSL - 9,6 proc.; Konfederacja - 6,4 proc. Przekłada się to na 239 mandatów w Sejmie dla PiS, dla KO - 130, SLD - 43, PSL 34 i Konfederacji - 13. – Chciałem podziękować tym wszystkim, którzy byli przy urnach wyborczych, którzy głosowali na partie opozycyjne, a szczególnie tym, którzy wybrali Koalicję Obywatelską – powiedział Schetyna.  Jak mówił, „to była wielka praca, to była trudna kampania, to były trudne cztery lata, to nie była równa walka”. – Tu nie było zasad, nie mieliśmy poczucia, że startujemy w uczciwej walce, że przeciwnik stosuje uczciwe metody – dodał.",,
Roman Giertych wydał oświadczenie ws. swojego startu w wyborach,"Mecenas Roman Giertych po trwających od kilku tygodni medialnych spekulacjach poinformował, że otrzymał propozycję startu w wyborach parlamentarnych z list Koalicji Obywatelskiej. „Ale po głębokim namyśle podjąłem wczoraj decyzję o odrzuceniu tej propozycji” – oświadczył. W swoim wpisie Giertych podziękował też Donaldowi Tuskowi, Radosławowi Sikorskiemu oraz Grzegorzowi Schetynie.","Giertych w oświadczeniu przedstawionym na Facebooku napisał, że „w odpowiedzi na liczne pytania i medialne spekulacje chciałbym powiedzieć, że prawdą jest, iż otrzymałem propozycję startu w wyborach z list Koalicji Obywatelskiej w okręgu podwarszawskim do Senatu RP”.  „Chciałbym w tym miejscu bardzo serdecznie podziękować za publiczne słowa zachęty, które skierował do mnie przewodniczący Rady Europejskiej Donald Tusk. Panie Przewodniczący! Pańskie poparcie napawa mnie dumą i nie ukrywam, że przyjąłem pańskie słowa z prawdziwym wzruszeniem. Taka zachęta wypowiedziana przez najważniejszą osobę obozu demokratycznego w Polsce, w każdych innych okolicznościach spowodowałaby przekucie tych słów w czyn. Okoliczności obiektywne i sytuacja chwili obecnej stanęły jednak na przeszkodzie” – dodał były prezes Ligi Polskich Rodzin.Giertych dziękował w swoim wpisie także europosłowi, byłemu szefowi MSZ Radosławowi Sikorskiemu za „zachętę do startu z list KO” oraz liderowi PO Grzegorzowi Schetynie i Robertowi Tyszkiewiczowi.„Życzę wszystkim, którzy startują z opozycji, zwycięstwa nad PiS” – zakończył swój wpis.",,
Szturm policji w centrum Barcelony. Użyto armatek wodnych,"Oddziały szturmowe hiszpańskiej policji rozpoczęły w piątek późnym wieczorem akcję wyparcia separatystycznych bojówkarzy z centrum Barcelony, gdzie od poniedziałku trwają uliczne protesty. Rannych zostało 25 osób, głównie katalońskich zwolenników secesji regionu od Hiszpanii.","Po trwających ponad pięć godzin wieczornych starciach z manifestantami katalońska policja, Mossos d'Esquadra, skierowała na ulice barcelońskiego śródmieścia pojazdy z armatkami wodnymi. Dzięki nim wyparto po północy z alei Via Laietana separatystycznych bojówkarzy, a także ugaszono część płonących tam barykad.Radykalni aktywiści po wycofaniu się z dotychczas zajmowanych pozycji przy Via Laietana rozpoczęli tworzenie nowych barykad z koszy na śmieci, znaków drogowych oraz słupów sygnalizacji świetlnej, które wyrywali z chodników.Starcia z policją przy Via Laietana rozpoczęły się późnym popołudniem w czasie, kiedy w innej części Barcelony odbywała się pokojowa manifestacja Katalończyków przeciwko skazaniu przez Sąd Najwyższy 9 regionalnych polityków na 9-13 lat więzienia za organizację referendum niepodległościowego w 2017 r. W marszu tym uczestniczyło w stolicy Katalonii ponad pół miliona osób.Część świadków wieczornej interwencji oddziałów szturmowych twierdzi, że w kilku przypadkach nadużyli oni siły oraz działali w sposób nieuzasadniony. Podają przypadki pobicia klientów jednej z tureckich restauracji w centrum miasta, a także starszego mężczyzny, który próbował samodzielnie gasić jedną z barykad. Radio Cadena Ser informuje, że policja omyłkowo zatrzymała w nocy jednego z fotografów gazety „El Pais”, który znajdował się na jednej z ulic w tłumie manifestantów.W nocy w sobotę doszło również do pobicia przez policję dziennikarza „Catalunya Radio”. Zarówno reporter regionalnej rozgłośni, jak i fotograf dziennika „El Pais” ubrani byli w pomarańczowe kamizelki z napisem “Prasa”.Służby medyczne Katalonii ujawniły, że w nocnych starciach w regionie rannych zostało blisko 80 osób, z czego najwięcej w Barcelonie – 52. W zamieszkach w Geronie, Tarragonie i Leridzie ucierpiało po kilka osób.W największych katalońskich miastach głównymi uczestnikami zamieszek jest młodzież w wieku akademickim. Wśród niej przeważają członkowie radykalnych Rad Obrony Republiki (CDR), które domagają się natychmiastowego ogłoszenia przez władze Katalonii niepodległości regionu.",,
"Kempa: nie boimy się Trybunału Stanu, nie mamy nic na sumieniu","– Wniosek jest skrajnie słaby. Nie ma żadnych argumentów merytorycznych, kilka argumentów jest kompletnie chybionych – tak wniosek PO o wotum nieufności wobec rządu Beaty Szydło podsumowała Beata Kempa, szefowa Kancelarii Prezesa Rady Ministrów.","Sejm w piątek zajmie się wnioskiem PO o konstruktywne wotum nieufności wobec rządu Beaty Szydło. Wniosek PO złożyła w Sejmie 24 marca. Kandydatem Platformy na premiera jest lider partii Grzegorz Schetyna. Beata Kempa na antenie TVP1 przekonywała, że poparcie wniosku o wotum nieufności to jednocześnie sprzeciw wobec programów wprowadzanych przez rząd PiS – m.in. 500 plus i mieszkanie plus oraz obniżenia wieku emerytalnego. – Wniosek jest skrajnie słaby, nie ma żadnych argumentów merytorycznych, kilka argumentów jest kompletnie chybionych – przekonywała Beata Kempa. Szefowa kancelarii premier Beaty Szydło odniosła się także do wywiadu jakiego „Rzeczpospolitej” udzielił Sławomir Neumann.",,
Organizacje LGBT chcą spotkania z premierem,"Między innymi na temat ustawy o związkach partnerskich organizacje LGBT (lesbijek, gejów, osób biseksualnych i transpłciowych) chcą rozmawiać z premierem Donaldem Tuskiem. Na rozpoczynającym się w środę posiedzeniu Sejm ma rozpatrzyć trzy projekty w tej sprawie. Polska Federacja Ruchów Obrony Życia apeluje do posłów o ich odrzucenie.","Mirosława Makuchowska z Kampanii Przeciw Homofobii (KPH) podkreśliła, że odczasu wyborów premier Donald Tusk nie wypowiadał się na temat związkówpartnerskich.  – Do tej pory nie usłyszeliśmy żadnej publicznej deklaracji premiera w tej sprawie. Takie spotkanie byłoby dobrą okazją do rozmowy – przekonywała.Hubert Sobolewski reprezentujący organizację Miłość Nie Wyklucza (MNW)przypomniał, że przed wyborami premier obiecywał zająć się kwestią związkówpartnerskich. W czasie kampanii wyborczej, w czerwcu 2011 r., premier mówił, że projekt ustawy autorstwa SLD o związkach partnerskich (nad którym Sejm pracował w poprzedniej kadencji - PAP) można ”wziąć na tapetę” jako jeden z pierwszych projektów w przyszłej kadencji Sejmu.Sobolewski zaznaczył, że najważniejszą sprawą dla środowiska LGBT (lesbijek, gejów, osób biseksualnych i transpłciowych) są związki partnerskie.  – Chcemy mieć minimum bezpieczeństwa i minimum godnego życia w naszym własnym kraju. Będziemy bardzo zadowoleni, jeśli zostanie podjęty dialog i będziemy mogli powiedzieć, jakie mamy potrzeby – dodał.Na rozpoczynającym się w środę posiedzeniu Sejm ma zająć się projektami ustaw dotyczących związków, które zgłosiły Ruch Palikota, SLD oraz PO. Organizacje zrzeszone w koalicji „Partnerstwo dla związków” (należą do niej i KPH, i MNW) krytycznie oceniły projekt PO jako dający najmniej uprawnień partnerom i niespełniający oczekiwań środowiska, które czeka na te przepisy. – Projekty RP i SLD są lepsze, powstawały w konsultacji z zainteresowanym środowiskiem, rozwiązują więcej problemów. Projekt, który zaproponował poseł Artur Dunin, choć bardzo doceniamy ten gest, zwłaszcza ze strony posła Platformy Obywatelskiej, która boi się podjąć ten temat, jest niewystarczający. Ma wiele braków, ale możemy rozmawiać. Rozmawiajmy – apelował Sobolewski.Zaznaczył, że obecnie nie ma żadnych regulacji, więc jeśli zostanąwprowadzone jakiekolwiek przepisy dotyczące związków partnerskich, będzie to już krok naprzód. „Osoby transpłciowe są zupełnie pomijane”Prezeska Fundacji Transfuzja Lalka Podobińska zwróciła uwagę na sytuację osób transpłciowych, które także czekają na uregulowanie związków partnerskich, a także procedur związanych z korektą płci. – Osoby transpłciowe są zupełnie pomijane, jeśli chodzi o regulacje prawne, i chcielibyśmy, aby premier zwrócił uwagę także na ich sytuację. Nie ma żadnych przepisów, które ułatwiałyby i opisywały procedurę korekty płci metrykalnej, jak również chroniłyby je później w pracy czy w szkole. Te osoby także są zainteresowane związkami jednopłciowymi, bo zdarza się, że zawarły wcześniej związek małżeński i nie chcą rozstawać się z dotychczasowym partnerem po korekcie płci. Chętnie zastąpiłyby takie małżeństwo związkiem partnerskim – mówiła.Polska Federacja Ruchów Obrony Życia zwróciła się we wtorek do posłów oodrzucenie projektów ustaw o związkach partnerskich i „odważne działanie narzecz wzmocnienia polskich rodzin, w tym poprzez przygotowanie NarodowegoProgramu Polityki Rodzinnej”. – Projekty zmierzające do nadania podobnego statusu każdej parze osóbdorosłych, w tym parom jednopłciowym, niszczą szczególną wspólnotę, jaką jest małżeństwo. W najgorszej sytuacji postawi to dzieci, które będą musiały żyć w coraz bardziej niestabilnych związkach swoich rodziców – napisano w stanowisku Federacji.Jej zdaniem projekty te są „głęboko sprzeczne z konstytucyjnymi gwarancjamiochrony małżeństwa, rodziny, macierzyństwa i rodzicielstwa (Art.18)”",,
Zabójstwo Chaszodżdżiego. USA zidentyfikowały podejrzanych,"USA zidentyfikowały Saudyjczyków podejrzanych o udział w zabójstwie dziennikarza Dżamala Chaszodżdżiego i w ramach pierwszych restrykcji cofnęły im wizy wjazdowe – oświadczył w Waszyngtonie szef amerykańskiej dyplomacji Mike Pompeo. Wśród podejrzanych mają być osoby z saudyjskiego wywiadu, dworu królewskiego, resortu spraw zagranicznych i innych saudyjskich ministerstw.","– Podjęliśmy wobec nich stosowne działania, w tym unieważniliśmy ich wizy – oświadczył Pompeo, zapewniając, że „nie będą to ostatnie restrykcje”.Rzeczniczka Departamentu Stanu Heather Nauert sprecyzowała później, że w związku z zabójstwem Chaszodżdżiego restrykcje wizowe – cofnięcie wizy wjazdowej do USA lub odmowa jej wydania – dotyczą 21 obywateli Arabii Saudyjskiej. Wcześniej we wtorek prezydent Donald Trump powiedział w Białym Domu, że o możliwych sankcjach wobec Arabii Saudyjskiej będzie rozmawiał w kongresmenami, zarówno z Partii Republikańskiej, jak i opozycyjnej Partii Demokratycznej. Podkreślił, że liczy na ponadpartyjne rekomendacje Kongresu w tej sprawie. Słabe tuszowanieTrump odniósł się także do postawy władz Arabii Saudyjskiej, które przez ponad dwa tygodnie konsekwentnie zaprzeczały doniesieniom o tym, że Chaszodżdżi został zabity w saudyjskiej placówce w Stambule. – Już na samym początku był to bardzo zły pomysł, który następnie był źle realizowany. Była to jedna z najgorszych w historii operacji tuszowania – To nie powinno było się zdarzyć – stwierdził prezydent.Oficjalna saudyjska agencja prasowa Spa poinformowała w nocy z piątku na sobotę, że Chaszodżdżi zginął podczas bójki, do jakiej doszło w konsulacie między nim a „wieloma osobami”. Pojawiają się opinie, że operację porwania bądź zamordowania Chaszodżdżiego zlecił saudyjski następca tronu, książę Muhammad ibn Salman, który de facto rządzi królestwem, a przynajmniej nie podjęto żadnych kroków wobec dziennikarza bez jego zgody.Jednak szef resortu finansów USA Steven Mnuchin spotkał się w poniedziałek z następcą tronu; saudyjska telewizja państwowa poinformowała, że w rozmowie ibn Salman i Mnuchin „podkreślili wagę strategicznego partnerstwa” USA i Arabii Saudyjskiej.",,
Szef Partii Europejskiej Lewicy fanem papieża. „Boję się społeczeństwa bez Boga”,"Przewodniczący Partii Europejskiej Lewicy Gregor Gysi uważa papieża za „bardzo ważny autorytet moralny”. – Nie wierzę w Boga, ale boję się społeczeństwa pozbawionego Boga – powiedział niemiecki polityk w Kolonii w rozmowie z internetowym portalem domradio.de. Przyznał, że wie, jakie znaczenie mają religia i Kościół dla tradycji, kultury oraz powszechnie wiążącej moralności.","Podczas spotkania z Franciszkiem w ramach środowej audiencji generalnej w Rzymie Gysi miał powiedzieć papieżowi, że utożsamia się z wieloma wypowiedziami Ojca Świętego i zapewnił o swoim wsparciu. – Papież nie chce ani kapitalizmu, ani gospodarki rodem z państwa socjalistycznego – stwierdził szef Lewicy Europejskiej. Dodał, że zaproponował Franciszkowi wsparcie swoje oraz lewicy europejskiej, gdyż – jak tłumaczył – choć mamy różne przekonania, to jednak jesteśmy tego samego zdania – że ubóstwo jest niesprawiedliwe. – Jest dla mnie ważne, aby wszyscy mieli takie same szanse i sądzę, że jest to również ważne dla papieża – stwierdził niemiecki polityk. Pytany o kwestię uchodźców przewodniczący Lewicy Europejskiej podkreślił, że dla papieża wszyscy ludzie muszą być równi, bo przecież „papież nigdy nie może być rasistą”. Gysi, od wielu lat jeden z czołowych polityków niemieckich, udzielił obszernego wywiadu dla marcowego numeru wydawanego w Austrii katolickiego miesięcznika „Miteinander”. W tej rozmowie zadeklarował się jako fan papieża, choć jednocześnie jest krytyczny wobec jego poglądów w kwestiach moralności seksualnej, stosunku do homoseksualizmu czy przypadków wykorzystywania seksualnego. Franciszek jednak „daje ważne impulsy dla życia społecznego poprzez często powtarzane stanowiska w sprawach pokoju i jego zagrożeń czy społecznych i ekologicznych konsekwencji gospodarki kapitalistycznej”. Przyznał, że gdy chodzi o te kwestie, sam często staje w obronie papieża „również przed katolikami”.",,
"„Strona Tuska nie może się pogodzić z tym, że głupi naród zagłosował na pisiory”","– Nie odbywa się wojna na argumenty. To jest wojna ideologiczna. Jeżeli zaprzeczasz temu, co mówimy, to jesteś ksenofobem, żydożercą, nienawidzimy cię za wszystko i nie słuchamy tego, co mówisz, bo mówisz same brzydkie rzeczy – mówił w programie „Minęła dwudziesta” Wojciech Cejrowski, według którego tak lewica postrzega debatę publiczną.","Wojciech Cejrowski komentując sytuację polityczną w Stanach Zjednoczonych i Polsce, gdzie samorządy, sądy i imigranci to kwestie, które nie schodzą z nagłówków gazet stwierdził, że w Stanach wydarzyło się coś, co najłatwiej przybliżyć opowiadając o Polsce. – Strona przegrana, czyli strona Donalda Tuska i Kopacz oraz  wszystkie przyległości nie mogą się pogodzić z tym, że głupi naród źle zagłosował na pisiory – ocenił podróżnik i komentator.„Jak ten naród mógł wybrać takiego Trumpa”– Tutaj z kolei (w Stanach Zjednoczonych -red.) nasz głupi naród zagłosował na Trumpa. Oni w tych kilku miastach, jak Nowy Jork, Waszyngton i paru miastach w Kalifornii siedzą na kupie. Rozmawiali tylko ze sobą. Byli przekonani, że nie ma innego świata poza nimi i wygra Hillary Clinton. Nie przychodzą im do głowy obce koncepcje. I są zaskoczeni, jak ten naród mógł wybrać takiego Trumpa, którego nienawidzą – powiedział gość programu. Zdaniem Cejrowskiego przeciwnicy Trumpa robią wszystko, aby władzę stracił. – Np. buntują się sędziowie. O Sąd Najwyższy w Ameryce jest spór, jak o TK w Polsce – mówił. Cejrowski komentował też poziom debaty. – Tylko strona prawa jest prawa i nie używa kłamstwa, oszustwa, metod nielegalnych. Strona lewa to jest lewizna i używają wszystkiego – mówił. ",,
Ponad 20 osób zginęło w wypadku autobusu w Chile,"Co najmniej 21 osób zginęło, a 21 zostało rannych w wypadku rejsowego autobusu na północy Chile, do którego doszło w niedzielę późnym wieczorem - poinformowały lokalne władze. Pojazd wypadł z krętej drogi i runął w dół ponad 20 metrów ze stromego zbocza.","Do katastrofy doszło w regionie Antofagasta, w gminie Taltal. Śledczy są w trakcie ustalania przyczyn wypadku; przypuszcza się, że mógł to być błąd ludzki lub awaria mechaniczna.",,
Sondaż przed wyborami do PE: PiS o niecały procent wyżej niż Koalicja Europejska,"Oddanie głosu na PiS zadeklarowało 39,2 proc. badanych, na Koalicję Europejską 38,3 proc. – wynika z sondażu Estymator dla DoRzeczy.pl. Na Wiosnę według tego sondażu zagłosuje 7,9 proc., na Konfederację i Kukiz'15 – po 5,7 proc. Prognozowana frekwencja wyniosłaby 37 proc.","Poniżej progu wyborczego znalazła się Lewica Razem z poparciem 2,6 proc. Na inne ugrupowania wskazało 0,6 proc. respondentów.  W przeliczeniu tych wyników na mandaty PiS mógłby liczyć na 21 miejsc w Parlamencie Europejskim, Koalicja Europejska na 20 (21 w przypadku brexitu), a Wiosna Biedronia, a Kukiz'15 i Konfederacja na trzy mandaty.  Badanie przeprowadzono w dniach 22-23 maja 2019 r. na ogólnopolskiej, reprezentatywnej próbie 1038 dorosłych osób metodą wspomaganych komputerowo wywiadów telefonicznych CATI. W wynikach uwzględniono wyłącznie osoby, które zadeklarowały, że będą głosować i określiły, na jaką partię.",,
„Reforma eurolandu”. Uzyskano porozumienie państw strefy euro,"Ministrowie finansów państw strefy euro porozumieli się w sprawie reform architektury eurolandu. – Dokonaliśmy tego po kilku miesiącach; mamy plan, aby wzmocnić strefę euro – powiedział na konferencji prasowej w Brukseli szef eurogrupy Mario Centeno.","Negocjacje ministrów, które rozpoczęły się w poniedziałek po południu, trwały przez całą noc. Przełom dotyczy wzmocnienia Europejskiego Mechanizmu Stabilności (EMS) dla krajów przeżywających kryzysy oraz rozwiązań dla będących w kłopotach banków. Według nieoficjalnych źródeł największe problemy sprawiał pomysł budżetu dla strefy euro.W zeszłym miesiącu ministrowie finansów Francji i Niemiec przedstawili swoim odpowiednikom z pozostałych państw wypracowane w ciągu ostatnich miesięcy propozycje dotyczące zdolności fiskalnych eurolandu, ale pomysł nie podobał się wielu krajom północnej Europy, z Holandią na czele.",,
Deszczowe pożegnanie lata. Strażacy mają pełne ręce roboty,"Ponad 550 razy interweniowali strażacy w ciągu ostatniej doby, usuwając skutki podtopień i wichur. Deszcz padał w całej Polsce, ale najbardziej ucierpiało południu kraju, głównie powiaty wadowicki i oświęcimski. Sytuacja może się pogorszyć, bo deszcz nie ustaje. Piątek jest ostatnim dniem lata, o godzinie 22.02 rozpocznie się astronomiczna, a dzień później kalendarzowa jesień.","Jak powiedział rzecznik prasowy Państwowej Straży Pożarnej Paweł Frątczak, najczęściej interweniowali strażacy z Małopolski i Śląska, ale także z Warmii i Mazur. Działania strażaków  polegały przede wszystkim na wypompowywaniu wody z piwnic, zabezpieczaniu tych obiektów przed zalaniem, a także patrolowaniu wałów przeciwpowodziowych czy też ich umacnianiu i podwyższaniu. Usuwano również kilkaset połamanych drzew.",,
Krym: Kwaśniewski i Cox gośćmi Janukowycza,"Były prezydent Aleksander Kwaśniewski i b.
przewodniczący Parlamentu Europejskiego Pat Cox spotkali się z
prezydentem Ukrainy Wiktorem Janukowyczem – podała administracja prezydencka w Kijowie.","Dyskutowano na Krymie, gdzie Janukowycz przebywa na urlopie. Służby prasowe prezydenta Ukrainy nie poinformowały, co było tematem spotkania. Kwaśniewski i Cox od ponad roku są wysłannikami Parlamentu Europejskiego,których zadaniem jest obserwacja procesów sądowych przedstawicieliukraińskiej opozycji, w tym byłej premier Julii Tymoszenko, odbywającejobecnie wyrok siedmiu lat więzienia za nadużycia ws. kontraktów surowcowych z Rosją. Oczekuje się, że 31 lipca dwaj politycy odwiedzą ją w szpitalu w Charkowie na wschodzie kraju, gdzie pod nadzorem służby więziennej  leczona jestna schorzenia kręgosłupa. Wyrok więzienia dla byłej premier doprowadził do poważnego ochłodzeniastosunków między Ukrainą a UE, gdyż Bruksela uważa, iż był on motywowanypolitycznie. UE domaga się uwolnienia Tymoszenko, uzależniając od tegopodpisanie jesienią umowy stowarzyszeniowej z Ukrainą. Obecnie prowadzone są rozmowy w sprawie umożliwienia byłej premier wyjazdu doszpitala w Niemczech. Niemieccy lekarze, którzy nadzorują leczenieTymoszenko, uważają, że wymaga ona niezwłocznej operacji. Władze Ukrainy narazie nie zgadzają się na wypuszczenie byłej premier z więzienia mówiąc, że niema ku temu podstaw prawnych.",,
Bruksela wyklucza możliwość rezygnacji z ceł na produkty rolne z USA,"W rozmowach ze Stanami Zjednoczonymi o wolnym handlu Unia Europejska jest gotowa poruszyć kwestię taryf na samochody, ale nie zamierza rezygnować z ceł na produkty rolne – poinformowała unijna komisarz ds. handlu Cecilia Malmstroem.","Komisja Europejska opublikowała propozycję dwóch mandatów do negocjacji z USA na temat wolnego handlu. Propozycje nie obejmują kwestii zniesienia taryf na produkty rolne. Waszyngton chce jednak, aby rynek europejski stał się bardziej otwarty na amerykańskie produkty rolne.– Nie proponujemy żadnych negocjacji z USA w celu ograniczenia lub wyeliminowania taryf na produkty rolnicze – oświadczyła Malmstroem. Komisarz podkreśliła, że wyłączenie tych produktów z negocjacji ustalono w rozmowach UE z Waszyngtonem jeszcze w 2018 roku.Zaznaczyła, że ta kwestia znalazła się poza mandatem negocjacyjnym, podobnie jak „wiele innych sektorów, w których trudno było osiągnąć porozumienie”, takich jak własność intelektualna czy usługi publiczne. Dodała, że Unia nie zamierza wznawiać szerokich negocjacji w sprawie kompleksowej umowy o wolnym handlu z USA. Rozmowy na ten temat toczyły się za kadencji prezydenta USA Baracka Obamy, ale administracja jego następcy, Donalda Trumpa, wycofała się z nich. Mandaty negocjacyjne będą musiały zostać zatwierdzone przez kraje członkowskie. Jeśli tak się stanie, prowadzone rozmowy będą dotyczyć m.in. zniesienia ceł na towary przemysłowe. Proponowane mandaty obejmują też kwestię taryf na samochody. – Jesteśmy gotowi umieścić kwestię naszych taryf na samochody na stole negocjacyjnym, (...) jeśli USA zgodzą się współpracować na rzecz zerowych ceł na wszystkie towary przemysłowe – powiedziała Malmstroem. Eskalacja sporuW 2018 rozmowy Komisji Europejskiej Jean-Claude'a Junckera z Trumpem zatrzymały eskalację sporu handlowego, w tym amerykańskie plany dotyczące obłożenia europejskiej produkcji motoryzacyjnej dodatkowymi cłami. W lipcu ogłosili oni w Waszyngtonie porozumienie w sprawie handlu.Głównym zyskiem dla Unii ma być ponowne przeanalizowanie przez USA ceł na unijną stal i aluminium oraz powstrzymanie się Waszyngtonu na czas negocjacji od nałożenia taryf na produkowane w Europie samochody. Natomiast USA – jak ogłosił Trump – skorzystają na unijnej zgodzie na „natychmiastowe” zwiększenie importu amerykańskiej soi i skroplonego gazu ziemnego (LNG) oraz obniżenie taryf w sektorze przemysłowym.Przedstawione w piątek mandaty negocjacyjne obejmują: umowę handlową o zniesieniu ceł na produkty przemysłowe, z wyłączeniem produktów rolnych, oraz umowę dotyczącą oceny zgodności, która przyczyniłaby się do usunięcia barier pozataryfowych w handlu. Ułatwiłaby ona przedsiębiorstwom wykazywanie, że ich produkty spełniają wymagania techniczne po obu stronach Atlantyku.",,
"Szef sztabu PiS: Nie gramy w scenariuszu Schetyny, którego schowano w pieczarze","Jedynym spoiwem totalnej opozycji jest nienawiść do Prawa i Sprawiedliwości. Opozycja kłóci się ze sobą, a otulina medialna wokół niej próbuje tworzyć obraz, że jest zgrana – powiedział w środę w programie „#Jedziemy” w TVP Info szef sztabu wyborczego PiS Joachim Brudziński.","Europoseł PiS, były minister spraw wewnętrznych i administracji  Joachim Brudziński, był pytany w TVP Info o program opozycji. W jego ocenie „opozycja totalna” nie ma „spoiwa programowego”.– W mediach wspierających tzw. opozycję totalną  rysuje się scenariusze, że ten walec Grzegorza Schetyny się toczy. Dziwnym trafem Schetyna jest schowany w pieczarze, bo ilekroć wychodzi na podium i łapie się za nos, i całuje po rękach kandydatki, które mają startować z pierwszego miejsca, to wśród wyborców pogłębia się przekonanie, że jaki lider taka partia. My takiego problemu nie mamy – wskazał Brudziński.Dodał, że PiS zaprezentuje program wyborczy na początku września. – Trzymamy się swojego scenariusza, nie gramy w scenariuszu Grzegorza Schetyny, realizujemy swoją strategię – zapewnił. – Opozycja totalna się kłóci ze sobą, a otulina medialna wokół niej próbuje tworzyć obraz, że jest zgrana – dodał.",,
Mieszkanie Plus. W Warszawie ma powstać 700 lokali,"W Warszawie przy ul. Gilarskiej powstanie 700 lokali w ramach programu Mieszkanie plus – zapowiedział wiceminister inwestycji i rozwoju Artur Soboń. Dodał, że w Krajowym Zasobie Nieruchomości jest 115 „bardzo atrakcyjnych” lokalizacji z całej Polski.","Działkę przy ul. Gilarskiej i ul. św. Wincentego do Krajowego Zasobu Nieruchomości (KZN) przekazał Krajowy Ośrodek Wsparcia Rolnictwa. W ocenie wiceministra, jest to teren z bardzo dobrą infrastrukturą i dojazdem, a za trzy lata będzie tam metro.Soboń dodał, że w Krajowym Zasobie Nieruchomości jest obecnie 115 „bardzo atrakcyjnych” lokalizacji, na których – w całej Polsce  – powstanie ok. 63 tys. mieszkań. W granicach polskich miast, kontynuował, jest prawie milion hektarów tzw. grantów rolnych, które będzie można przeznaczyć pod budownictwo z programu Mieszkanie Plus. W samej Warszawie jest sześć takich lokalizacji. Powstanie na nich – jak mówił – ponad 15 tysięcy takich mieszkań. Soboń powiedział, że przyspieszenie realizacji rządowego programu będzie możliwe dzięki nowelizacji ustawy o Krajowym Zasobie Nieruchomości. Po jej przyjęciu „będziemy gotowi, by rozpocząć realizację 100 tys. mieszkań, o których mówił premier Mateusz Morawiecki” – zaznaczył. – Ustawę zmieniamy tak, by grunty m.in. z Zasobu Własności Rolnej Skarbu Państwa czy spółek Skarbu Państwa można było sprawnie przekazywać do KZN – mówił wiceminister. Dodał, że z 500 tys. działek, które do tej pory przekazano do banku ziemi, tylko 500 nadaje się pod budowę lokali z programu Mieszkanie Plus. – Zgłaszane działki przeszły szereg analiz dotyczących oceny zanieczyszczenia gruntu, oceny warunków posadowienia inwestycji, a także opinii prawnych, podatkowych oraz architektonicznych. Dzięki nim dziś możemy mieć pewność, że w wybranych lokalizacjach powstaną dostępne cenowo mieszkania na wynajem – dodał. Pytany, czego należy się spodziewać do końca tego roku, Soboń powiedział, że „do połowy tego roku chcielibyśmy mieć gotowe już projekty na ok. 50 tys. mieszkań, natomiast drugie tyle po wejściu w życie nowelizacji o KZN”. Zmienione zapisy ustawy o KZN dotyczą m.in. odpłatności za grunty dla KOWR oraz AMW – ma ona wynosić 90 proc. ceny rynkowej przekazanych gruntów, natomiast 10 proc. – trafi do KZN. Zasób będzie także mógł tworzyć spółki celowe – nie tylko z Jednostkami Samorządu Terytorialnego, jak do tej pory – ale także m.in. ze spółkami Skarbu Państwa, czy funduszami inwestycyjnymi. Ustawa o KZN weszła w życie we wrześniu 2017 roku. Przepisy przygotowane zostały w ówczesnym Ministerstwie Infrastruktury i Budownictwa. KZN pełni rolę państwowego banku gruntów, na których mają powstać lokale w ramach Mieszkania Plus.",,
Lenin prezydentem Ekwadoru. Lewica wygrywa wybory,"Krajowa Rada Wyborcza (CNE) Ekwadoru potwierdziła we wtorek wieczorem, że zwycięzcą drugiej tury wyborów prezydenckich z 2 kwietnia został kandydat lewicy Lenin Moreno. CNE ponownie przeliczyła 11,2 proc. głosów, które mają odpowiadać spornym kartom do głosowania.","Powtórne liczenie głosów, które było transmitowane na żywo przez telewizję, opozycja i jej lider Guillermo Lasso uznali za farsę. Domagali się bowiem ponownego sprawdzenia wszystkich kart do głosowania, a nie jedynie 1,2 mln.„Ponowne przeliczanie głosów zakończyło się, a wyniki ogłoszone przez CNE zostały potwierdzone” – powiedział jednak szef Rady Juan Pablo Pozo.CNE przeliczyła głosy na wniosek obu dużych rywalizujących ugrupowań: konserwatywnego ruchu opozycyjnego Kreowanie Możliwości (CREO), który obiecywał w kampanii wyborczej pracę i zamożność „dla wszystkich”, oraz lewicowego Sojusz Kraj (AP), którego zwycięstwo oznacza kontynuację dziesięciu lat rządów lewicy w Ekwadorze. Politycy mieli zastrzeżenia do sposobu liczenia głosów. CREO twierdziło, że wybory zostały sfałszowane, bo jego kandydat uzyskał ponad połowę głosów.Oficjalne wyniki ogłoszone przez CNE mówią o 51,16 proc. głosów oddanych na lewicowego kandydata Moreno i 48,84 proc. na reprezentanta CREO, finansistę Lasso.",,
Jaruzelski przyjął zaproszenie Miedwiediewa,Generał Wojciech Jaruzelski przyjął zaproszenie prezydenta Rosji Dmitrija Miedwiediewa do Moskwy na obchody 65. rocznicy zwycięstwa nad hitlerowskimi Niemcami. Udział w uroczystościach w Moskwie rozważa też prezydent RP Lech Kaczyński.,"„Jestem bardzo wdzięczny prezydentowi Rosji Dmitrijowi Miedwiediewowi zazaproszenie na obchody 65. rocznicy zwycięstwa nad faszyzmem i przyjmuję je z wielkim zadowoleniem” - oznajmił generał w oświadczeniu opublikowanym we wtorek rosyjski dziennik ”Wriemia Nowostiej”.Jaruzelski podkreślił, że uważa rocznicę zwycięstwa za ważną datę dla Rosji, Polski i całego świata. „Jestem dumny, że osobiście uczestniczyłem wbezpośredniej bitwie z faszyzmem. Jestem szczęśliwy, że dożyłem wspaniałejrocznicy Zwycięstwa i mogę ją uczcić” – wyznał.Generał oświadczył również, że do wszystkich – jak to ujął – wymysłów podswoim adresem odnosi się z rezerwą. „Jestem dzisiaj osobą prywatną i decyzję o podróży do Moskwy mogę podjąć samodzielnie” – zaznaczył.„Wriemia Nowostiej” odnotowuje, że przyjęcie zaproszenia Miedwiediewa namajowe uroczystości w Moskwie rozważa też prezydent RP Lech Kaczyński.”Wcześniej Moskwa utrzymywała, że nie będzie wysyłała oficjalnych zaproszeń, jednak gościnnie przyjmie każdego szefa państwa, który zadeklaruje chęć udziału w obchodach Dnia Zwycięstwa. W Warszawie przyjęto pozę – bez zaproszenia nie ma tematu do dyskusji” - przekazuje gazeta.„Jednak kilka dni temu ambasador Rosji w Polsce Władimir Grinin złożył wizytę szefowi prezydenckiej kancelarii i przekazał zaproszenie dla LechaKaczyńskiego do Moskwy. Szef kancelarii Władysław Stasiak poinformował, żeprezydent »poważnie rozważa« udział w uroczystościach w Moskwie” – dodajedziennik.86-letni Jaruzelski został zaproszony do Moskwy jako jeden z dziewięciubyłych szefów państw, którzy walczyli na frontach II wojny światowej wEuropie. W gronie tym znaleźli się również m.in. byli prezydenci USA iFrancji – George Bush-senior i Valery Giscard d'Estaing.Jaruzelski uczestniczył już w 2005 roku w Moskwie w obchodach 60. rocznicyzwycięstwa nad III Rzeszą. W tamtych uroczystościach wziął też udziałówczesny prezydent RP Aleksander Kwaśniewski.",,
Do Kolumbii po leki i żywność. Tysiące Wenezuelczyków przekracza znów otwartą granicę,"Tysiące Wenezuelczyków przekraczało w sobotę granicę z Kolumbią po jej otwarciu przez prezydenta Wenezueli Nicolasa Maduro, aby kupić żywność i leki, których nie mogą dostać w swoim kraju. Granica była zamknięta przez ostatnie cztery miesiące.","Na dwóch granicznych mostach w pobliżu miasta Cucuta, ustawiły się długie kolejki Wenezuelczyków, w tym kobiety z dziećmi, czekających na sprawdzenie dokumentów przez kolumbijską straż graniczną.Lewicowy rząd Wenezueli zamknął w lutym granicę z Kolumbią, ale także z Brazylią i wyspami karaibskimi Aruba, Bonaire i Curacao kiedy opozycja wenezuelska zaczęła podejmować próby dostarczenia żywności i leków dla ludności.Większość pomocy dostarczyły Stany Zjednoczone. główny sojusznik przywódcy opozycji Juana Guaido, który w styczniu ogłosił się prawowitym prezydentem Wenezueli.Maduro odrzucił pomoc określając ją jako „mieszanie się w wewnętrzne sprawy jego kraju” i naruszanie jego suwerenności. Konwoje ciężarówek z zaopatrzeniem zostały zatrzymane na granicach Wenezueli.W maju otwarto granice z Arubą i Brazylią, ale granice z Kolumbią pozostawały aż do soboty zamknięte. Wenezuela pogrążona jest w głębokim kryzysie politycznym, ale przede wszystkim gospodarczym. W kraju brakuje podstawowych towarów. Ocenia się, że szalejąca hiperinflacja – według oceny Międzynarodowego Funduszu Walutowego – przewyższy w br. 10 mln proc.Chaos pogłębiły dodatkowo sankcje USA na eksport wenezuelskiej ropy naftowej.Urząd Wysokiego Komisarza ONZ ds. Uchodźców szacuje, że każdego dnia opuszcza Wenezuelę ok. 5 tys. ludzi. Dotychczas kraj opuściło już łącznie 4 mln Wenezuelczyków, czyli prawie 15 proc. ogółu ludności. Tylko w Kolumbii przebywa już ok. 1,3 mln Wenezuelczyków.",,
"Były premier z aktem oskarżenia. „Wytrzymałem trzy lata małżeństwa, wytrzymam więzienie”","Prokuratura Okręgowa w Warszawie skierowała akt oskarżenia przeciwko byłemu premierowi Kazimierzowi M. w związku z uchylaniem się od wykonania obowiązku alimentacyjnego wobec byłej żony Izabeli – przekazał rzecznik stołecznej prokuratury prok. Łukasz Łapczyński. Chodzi o zaległe 124 tys. zł alimentów. – Wytrzymałem trzy lata małżeństwa, to wytrzymam więzienie – komentuje były polityk w rozmowie z portalem Fakt.pl.","Kazimierz M. jest oskarżony od uchylanie się od płacenia alimentów od końca marca 2017 r. do końca września 2019 r., których wysokość została wyznaczona przez sąd – poinformował jako pierwszy portal wPolityce.pl.„Przez unikanie płacenia alimentów oskarżony naraził pokrzywdzoną Izabelę O-M. na niemożność zaspokojenia podstawowych potrzeb życiowych” – czytamy. Były premier nie przyznał się do zarzucanego czynu i złożył wyjaśnienia.Zarzuty w tej sprawie prokuratura przedstawiła Kazimierzowi M. w lipcu tego roku. Wówczas dług wynosił jeszcze 112 tys. zł. Była żona polityka oceniała wtedy, że ukrywa on dochody.– Wytrzymałem trzy lata małżeństwa, to wytrzymam więzienie – komentuje polityk portalowi fakt.pl.Dodaje, że chce jak najszybszego procesu, by „poddać się karze, za to, że nie zarabia”.",,
"„Nie chcę powiedzieć, że dyplomacja zawiodła”. Sekretarz obrony USA o Korei Płn.","Sekretarz obrony USA James Mattis oświadczył, że Stany Zjednoczone będą „wytrwale kontynuować” działania dyplomatyczne aby przezwyciężyć obecny kryzys w stosunkach z Koreą Płn.","Pytany przez dziennikarzy czy dokonany przez Pjongjang ostatni test międzykontynentalnej rakiety balistycznej (ICBM) oznacza, że wysiłki dyplomatyczne zawiodły, Mattis odparł przecząco.– Nie chcę powiedzieć, że dyplomacja zawiodła. Będziemy kontynuować działania dyplomatyczne, będziemy działać za pośrednictwem ONZ, Rady Bezpieczeństwa ONZ i będziemy to robić wytrwale – powiedział szef Pentagonu.– Równocześnie nasi dyplomaci będą rozmawiać z pozycji siły ponieważ mamy opcje militarne – dodał.Poproszony o ustosunkowanie się do pogłosek o możliwości ustąpienia, lub dymisji sekretarza stanu Rexa Tillersona, Mattis określił je jako pozbawione podstaw.",,
"Kreml na 17 września: Nie zaatakowaliśmy Polski, wkroczenie było usprawiedliwione","W 80. rocznicę napaści Związku Sowieckiego na walczącą z Niemcami Polskę rosyjskie służby dyplomatyczne podjęły akcję dezinformacyjną. W jej ramach rosyjskie urzędy i jej ambasady za granicą publikują fałszywą wersję wydarzeń z 1939 r. twierdząc, że Armia Czerwona nie zaatakowała Polski, ale że wkroczyła na nasze terytorium, co było usprawiedliwione; oskarżają nas też o udział w monachijskiej zdradzie Czechosłowacji rok wcześniej.","„ZSRS jest często oskarżany o napaść na Polskę. Błąd! Naziści napadli na Polskę 1 września. Ale dopiero 17 września, ze względu na ucieczkę rządu i rozbicie polskich sił zbrojnych Armia Czerwona wkroczyła na »ziemie polskie« – na Białoruś i Ukrainę okupowane przez Warszawę od 1920 r.” – opublikowano na koncie ambasady Federacji Rosyjskiej w Republice Południowej Afryki.   Do wydarzeń z jesieni 1938 r. nawiązali internauci prezentujący rosyjską wersję historii. Wielu z nich umieściło swoje reakcje pod opublikowanym przez Polską Fundację Narodową w rosyjskiej wersji językowej filmem o sowieckiej agresji.Pisali oni np.: „O układzie monachijskim ni słowa” – „A po co? On nie zgadza się z ich wersją o zupełnej niewinności i że oni tylko poszkodowani. Znaczy, jego nie było”. Polska, inaczej niż Francja, nie miała żadnych zobowiązań wobec Czechosłowacji; mimo to proponowała i Pradze, i Paryżowi wsparcie przeciw Niemcom. Francja ugięła się przed żądaniami Hitlera, a prezydent Czechosłowacji Eduard Benesz odrzucił możliwość współpracy z Polską. Jak ujawniono w 2018 r. Benesz był sowieckim agentem. Zdaniem historyka Dariusza Baliszewskiego jesienią 1938 r. wykonywał polecenia Moskwy. Bo to właśnie Moskwa pod koniec lat 30. XX wieku dążyła do wywołania nowej wojny w Europie.  Ostatecznie Polska porozumiała się z Czechosłowacją jedynie co do zwrotu etnicznie polskich terenów Śląska Cieszyńskiego zagarniętych zbrojnie przez Czechów po pierwszej wojnie światowej, gdy Polska broniła swoich wschodnich granic.  Zdaniem niektórych internautów próby przekazania Rosjanom prawdy są skazane na niepowodzenie:",,
Sondaż: bez SLD nie byłoby koalicji,"PiS może liczyć na poparcie 31 proc. ankietowanych, PO – 20 proc., a SLD – 15 proc. – wynika z sondażu IBRiS „Homo Homini” dla „Rzeczpospolitej”. Gdyby tak skończyły się wybory w 2015 r. bez SLD nie dałoby się w praktyce utworzyć koalicji rządzącej.","Jak wynika z orientacyjnego podziału mandatów w Sejmie, PiS miałoby197 posłów, PO – 129 (aż o 74 mniej niż ma obecnie), SLD – 94, a Twój Ruch – 40. To oczywiście tylko bardzo teoretyczne szacunki – zastrzega „Rzeczpospolita”. Według badania do Sejmu dostałby się jeszcze właśnie TR (6 proc.). Poza parlamentem znalazłoby się natomiast PSL, które ma takie samo poparciejak Nowa Prawica – 4 proc. Z kolei Solidarna Polska może liczyć na 3 proc. Sondaż telefoniczny przeprowadzono w dn. 8–9 listopada na próbie 1100dorosłych Polaków.",,
Adwokaci ukraińskich marynarzy informują o ich przewiezieniu do Moskwy,"Adwokaci ukraińskich marynarzy, zatrzymanych przez Rosję w Cieśninie Kerczeńskiej, poinformowali w czwartek, że ich klienci zostali przewiezieni do Moskwy. Ich zdaniem zrobiono to, aby wyciszyć sprawę.","– Od początku obawiałem się, że sprawę przeniosą do Rosji. Ukraińscy marynarze są zbyt istotni, aby pozostać na Krymie, a ich uwięzienie budzi międzynarodowe oburzenie. W ubiegłych latach ważnych więźniów politycznych także szybko wywożono z Krymu – mówił w rozmowie z PAP Dżemil Temyszew, były adwokat Romana Mokriaka - kapitana kutra opancerzonego Berdiańsk. To jeden z trzech ukraińskich okrętów zatrzymanych w niedzielę przez Rosjan w Cieśninie Kerczeńskiej.  – Dziś w Symferopolu (na Krymie – przyp. red.) nie pozwolono na nasze spotkanie z klientami. Nie wiemy jeszcze, czy wywieziono wszystkich, ale podejrzewamy, że tak. Jedyna informacja, którą mam, pochodzi od moich kolegów pracujących w więzieniu w (dzielnicy) Lefortowo – wyjaśnił.  Temyszew poinformował również, że sprawę Mokriaka będzie prowadził dalej moskiewski adwokat.  – Władze Rosji starają się wywieźć marynarzy z Krymu, bo ich zatrzymanie oburzyło cały świat. Liczą na to, że ta sprawa ucichnie. Na Półwyspie Krymskim wytworzyła się już grupa wolontariuszy i aktywistów, którzy zbierali pomoc dla uwięzionych. Możliwe, że Rosja chciała w ten sposób ograniczyć ich kontakt. Ale to się nie uda. Niezależnie od tego, gdzie ci chłopcy zostaną przetransportowani, społeczeństwo obywatelskie będzie im okazywało pomoc. Tego wsparcia nikt nie zatrzyma – mówiła PAP z kolei Emine Awamilewa, reprezentująca marynarza Wiaczesława Zinczenkę. – Ja oczywiście będę nadal reprezentować mojego klienta. Krymscy adwokaci mają już doświadczenie w obronie więźniów politycznych przewożonych do Rosji. Z naszego punktu widzenia praca adwokata w Rosji jest tak samo niebezpieczna, jak na okupowanym Krymie. Tu stale rosną represje względem niezależnych adwokatów oraz Tatarów krymskich –  dodała prawniczka.  Rosjanie zatrzymali 24 ukraińskich marynarzy po ostrzelaniu w niedzielę trzech małych okrętów marynarki wojennej Ukrainy w pobliżu Cieśniny Kerczeńskiej, która łączy Morze Czarne z Azowskim. Ukraińskie jednostki zostały przejęte. Kijów uznał ten incydent za akt agresji i ogłosił stan wojenny na części swojego terytorium.  Całą załogę Rosja podejrzewa o popełnienie przestępstwa polegającego na nielegalnym przekroczeniu granicy państwowej. Artykuł rosyjskiego kodeksu karnego, na który powołuje się sąd, mówi o „nielegalnym przekroczeniu granicy, dokonanym przez grupę osób działających w zmowie czy grupę zorganizowaną albo też z użyciem przemocy czy groźbą jej użycia”. Grozi za to kara do sześciu lat więzienia.  Obrońcami ukraińskich marynarzy zatrzymanych przez Rosję w Cieśninie Kerczeńskiej i sądzonych na Krymie jest aż siedmiu Tatarów krymskich. Organizacje ochrony praw człowieka oraz tatarscy aktywiści spodziewają się zaostrzenia represji na anektowanym Półwyspie Krymskim.",,
200 mln USD pomocy dla Palestyńczyków USA przeznaczy na inne cele,"Stany Zjednoczone „przekierują” do programów „gdzie indziej” ponad 200 mln dolarów pomocy gospodarczej, które miały być przeznaczone na projekty na Zachodnim Brzegu i w Strefie Gazy – poinformował w piątek przedstawiciel Departamentu Stanu USA.","„Przeprowadziliśmy przegląd amerykańskiej pomocy dla Autonomii Palestyńskiej oraz na Zachodnim Brzegu i w Strefie Gazy, aby upewnić się, że środki te są wydawane zgodnie z interesami narodowymi USA i stanowią wartość dla podatników w USA” – podał Reuters cytując urzędnika Departamentu Stanu.„W wyniku tego przeglądu, pod przewodnictwem prezydenta, przekierujemy ponad 200 mln USD w ramach Funduszy Wsparcia Ekonomicznego z roku podatkowego 2017, pierwotnie planowanych dla programów na Zachodnim Brzegu i w Strefie Gazy, które teraz będą skierowane gdzie indziej, do projektów o wysokim priorytecie”.",,
Rzecznik niemieckiego MSW: Bojownicy Państwa Islamskiego mają prawo wrócić do RFN,"Rzecznik niemieckiego MSW powiedział w poniedziałek, że obywatele Niemiec walczący w szeregach Państwa Islamskiego mają prawo wrócić do RFN. W niedzielę prezydent USA Donald Trump poprosił Niemcy i inne kraje o przyjęcie ponad 800 bojowników IS ujętych w Syrii.","– Wszyscy niemieccy obywatele, również ci, którzy są podejrzani o przynależność do IS, mają fundamentalne prawo do pobytu w Niemczech – powiedział rzecznik MSW na konferencji prasowej. Rzecznik niemieckiego rządu Steffen Seibert dodał, że RFN prowadzi intensywne konsultacje z USA oraz Wielką Brytanią i Francją na temat obywateli UE ujętych w Syrii. Prezydent Trump poprosił w niedzielę na Twitterze, by Wielka Brytania, Francja, Niemcy i inni europejscy sojusznicy przyjęli ponad 800 bojowników Państwa Islamskiego (IS) ujętych w Syrii oraz by postawiono ich przed sądem. Przywódca amerykański ostrzegł, że w przeciwnym wypadku żołnierze USA będą musieli ich wypuścić. Szef niemieckiej dyplomacji Heiko Maas oznajmił jednak w poniedziałek w kuluarach posiedzenia Rady UE ds. Zagranicznych w Brukseli, że żądanie Trumpa będzie trudne do realizacji. – Nie jest to takie proste, jak wyobrażają to sobie w Ameryce. Stan prawny jest taki, że obywatele Niemiec mają prawo do powrotu do Niemiec. W tej chwili możliwości sprawdzenia, czy rzeczywiście chodzi o niemieckich obywateli są niewielkie – zastrzegł Maas wskazując na brak dostępu niemieckich służb konsularnych do zatrzymanych bojowników. Z danych niemieckiego kontrwywiadu (BfV) wynika, że od roku 2012 na dżihad do Syrii i Iraku wyjechało z Niemiec około 1050 osób. Utworzony przez terrorystyczne ugrupowanie kalifat przyciągał młodych salafitów – tak niemieckie służby określają rosnące w siłę nad Renem środowiska islamskich radykałów odwołujące się do „czystej nauki” Mahometa. Deklarują one dążenie do obalenia porządku konstytucyjnego w Niemczech. Jak oceniają służby około 150 dżihadystów zginęło, a jedna trzecia wróciła do RFN. Większość pozostaje na wolności. Tylko w pojedynczych przypadkach udaje się byłych bojowników skazać na kary więzienia za członkostwo i działalność terrorystyczną poza granicami kraju. Federalny Urząd Kryminalny (BKA – odpowiednik polskiego CBŚP) uznaje wracających dżihadystów – ze względu na radykalizacje i doświadczenie w walce – za realne zagrożenie dla bezpieczeństwa państwa. Kwestia przyjęcia bojowników IS z powrotem w RFN podzieliła tamtejszych polityków. Szef komisji spraw zagranicznych Bundestagu Norbert Roettgen (CDU) uznał żądanie Trumpa „zarówno w treści, jak i w formie” za mało konstruktywne.  Z kolei wiceszef frakcji FDP w Bundestagu Alexander Lambsdorff uznaje, że osądzenie dżihadystów to zadanie dla niemieckich sądów. – Alternatywą jest puszczenie ich wolno, albo drugie Guantanamo – zaznaczył. Wtóruje mu też współprzewodniczący frakcji Lewicy (Die Linke) w niemieckim parlamencie Dietmar Bartsch. – Jesteśmy państwem prawa i dokładnie tak powinniśmy działać – oświadczył polityk postkomunistycznego ugrupowania.",,
"Tarczyński pokazuje Szwedom, jak żyje się w Polsce. „Gdzie jesteście, wikingowie”?","Dominik Tarczyński (PiS) w wywiadzie dla szwedzkiego serwisu nyheteridag.se mówił, że jest zdecydowanie przeciwko przyjmowaniu uchodźców. Przekonywał, że polska gospodarka świetnie się rozwija, a poziom bezrobocia jest najniższy od lat.","Serwis internetowy nytheridag.se zamieścił wideo, na którym Dominik Tarczyński oprowadza po Warszawie szwedzkiego dziennikarza i rozmawia z nim o sytuacji jaka panuje w Polsce i Szwecji. – Zobacz, jaka piękna Warszawa. Ludzie są szczęśliwi, gospodarka się rozwija, bezrobocie jest najniższe w historii – przekonywał szwedzkiego dziennikarza Tarczyński. Stwierdził również, że „śmieszne jest to, że czegokolwiek byśmy nie zrobili, i tak będziemy faszystami”.Poseł zaznaczył, że jest przeciwko przyjmowaniu uchodźców i powtarza to za każdym razem.  – Gdzie jest wasza siła? Gdzie wasza duma z tego, kim jesteście? Kiedy widzę płonące samochody, zamieszki spowodowane przez nielegalnych imigrantów, zastanawiam się, gdzie jesteście, wikingowie – mówił Tarczyński.Poseł PiS ostrzegał Szwedów, że jeśli pozwolą na „szaleństwo, które panuje w ich kraju”, mogą za 5-10 lat zniknąć z mapy Europy.",,
Tusk: pomoc dla Ukrainy to priorytet. Schulz: nie zaostrzajmy sankcji dla Rosji,"Pomoc finansowa i humanitarna to najważniejsze zadania Unii Europejskiej w polityce wobec Ukrainy – powiedział Donald Tusk. Przewodniczący Rady Europejskiej zaznaczył, że sytuacja na Ukrainie wymaga od Wspólnoty natychmiastowych reakcji i działań. O sytuacji na Wschodzie mówił też przewodniczący Parlamentu Europejskiego. Martin Schulz ostrzegł przed zwiększaniem gospodarczej presji na Rosję.","Przewodniczący Rady Europejskiej przyznaje, że pomoc dla Ukrainy realizowana wspólnie z USA, Kanadą i Międzynarodowym Funduszem Walutowym, może wynieść nawet dwa miliardy euro.  Donald Tusk podkreśla, że sytuacja na Ukrainie wymaga reakcji natychmiast, a nie dopiero w przyszłym roku, bo wówczas może być już za późno. – Jesteśmy już przygotowani. To nie będzie tyle pieniędzy, ile Ukraina potrzebuje, ponieważ te potrzeby są bardzo duże, ale poważna suma – mówi szef Rady Europejskiej.   Pomoc humanitarna równie ważna   Drugim ważnym elementem wsparcia dla Ukrainy jest pomoc humanitarna. Donald Tusk przypomniał, że między innymi polski rząd wystąpił już z taką inicjatywą. – Nam też kiedyś pomagano (...) My Polacy najlepiej wiemy, jak ważna bywa pomoc w krytycznym momencie – dodał przewodniczący Rady Europejskiej. – To jest na pewno rzecz dzisiaj najważniejsza, bo trzeba uchronić Ukrainę, to młode państwo, przed dramatycznym kryzysem gospodarczym – mówił Tusk. Co dalej z sankcjami ? W rozmowie z  „Sueddeutsche Zeitung” Martin Schulz broni dotychczasowej polityki Unii Europejskiej wobec Rosji. Podkreśla, że przyjęte sankcje działają. Odrzuca jednak propozycje wprowadzania jeszcze ostrzejszych restrykcji. Jak mówi, powinno się unikać dalszej eskalacji. Jego zdaniem, Rosji należy umożliwić wyjście z twarzą z zaistniałej sytuacji. Martin Schulz jest kolejnym politykiem niemieckiej socjaldemokracji, który sprzeciwia się zaostrzaniu sankcji. Niedawno mówił o tym także szef niemieckiej dyplomacji Frank-Walter Steinmeier, który ostrzegał, że gospodarcze rzucenie Rosji na kolana wcale nie zwiększy bezpieczeństwa w Europie. Wypowiedź Steinmeiera skrytykował wczoraj szef Europejskiej Partii Ludowej w Parlamencie Europejskim Manfred Weber. Chadecki polityk podkreślał, że jednomyślność Unii Europejskiej w sprawie kryzysu na Ukrainie jest największym atutem Wspólnoty.",,
"„Faszysta” Krasnodębski, „Marszałek” Jaruzelski [OPINIA]","Konwencje partyjne w dzisiejszych czasach służą do tego, by partie pokazały się od jak najlepszej strony. Odświeżyły swój wizerunek i społeczny przekaz, porwały wyborów, a swoim uczestnikom dodały skrzydeł. Od kilku lat, zwłaszcza w okresie wyborczym, są już nie tylko głośną deklaracją programową i polityczną, lecz również show, po którym sondaże (a potem faktycznie uzyskane wyniki) poszybować mają w górę niczym balony, elektorat zaś paść na kolana niczym opadające na podłogę konfetti.","Tak przynajmniej było do pamiętnej wiosny 2015 roku. To wtedy doszło do gwałtownego rozjechania się podejścia do kampanii wyborczej i komunikacji z wyborcami. Tandem Andrzej Duda i Beata Szydło docierał wszędzie ze swoim przekazem, obietnicą nowego podejścia do Polaków i ich spraw, zaś ich kampania, czy to na wyborczych wiecach, czy partyjnych imprezach była pełna życia i energii. Jeśli życie pojawiało się u Bronisława Komorowskiego, to najwyżej za sprawą jego przeciwników, sporadycznie zakłócających nudnawe imprezy z przysypiającym głównym bohaterem. W kampanii parlamentarnej było podobnie, Szydło, jako przyszły premier, docierała do ludzi z obietnicą czegoś nowego, innego. Ewa Kopacz nie miała żadnego pomysłu poza samozadowoleniem, zbyt często prowadzącym do samozaorania. Wybory i zamiana ról na scenie politycznej niewiele tu tak naprawdę zmieniły. Tydzień temu odbyła się kolejna konwencja tej partii, podczas której jedyną ofertą dla Polaków było odmienianie nazwy „PiS” przez wszystkie przypadki. Nowością było tylko sięgnięcie po skompromitowanego i wycofanego do drugiego szeregu Radosława Sikorskiego, jednego z bardziej przegranych, nawet w porównaniu ze swoją obecną polityczną formacją, polityków. Sikorski zaczął wystąpienie od przyznania, że tęsknił, ale problem polega na tym, że nie jest to chyba uczucie specjalnie odwzajemnione, zwłaszcza poza wypełnioną partyjnymi działaczami salą. A przecież nawet w Platformie zawsze był on na swój sposób ciałem obcym. Kim jest dziś?  Nową twarzą? Raczej przypomnieniem, czemu dwa i pół roku temu przyszło nam się z PO rozstać. Kolejna konwencja utrzymuje w przekonaniu, że chyba na dobre, na pewno zaś – na długo. Poza Schetyną i Sikorskim zapamiętamy jeszcze unijną komisarz, Elżbietę Bieńkowską, mocno wychodzącą ze swej roli i tak samo, jak Sikorski, nieskuteczną. Znamy ją bowiem z taśm, lecz już nie z obrony polskich interesów w Brukseli. Zapamiętamy też blokady na kołach aut polityków, niewątpliwą złośliwość nieobecnej Hanny Gronkiewicz-Waltz, która pozdrowienia przekazała kolegom przez strażników miejskich. Problem jednak w tym, że największą partię opozycyjną najwyraźniej ograniczają jeszcze potężniejsze, niewidoczne blokady, które nie pozwalają jej zaproponować żadnego nowego, pozytywnego pomysłu dla Polski. Druga partia totalnej opozycji (przeciwnikom używania tego pojęcia przypominam, że zostało ono zaproponowane przez samego Grzegorza Schetynę), Nowoczesna, wydaje się być w jeszcze gorszej sytuacji. Choć to właśnie ona miała być ofertą dla wyborców, rozczarowanych PO, lecz odległych od wizji Polski Jarosława Kaczyńskiego, okazuje się, że historia skończy się odwrotnie. Pozbawienie przywództwa Ryszarda Petru na pewno było wielkim ciosem dla twórcy N., jednak nie dało partii żadnego nowego impulsu do działania. Wręcz przeciwnie, pod rządami Katarzyny Lubnauer partia w sondażach zjeżdża szybko w stronę progu wyborczego, zaś przywództwo nowej liderki zużywa się błyskawicznie. Za chwilę może wręcz okazać się, że te partyjne koła, które w mediach społecznościowych zignorowały zmianę nazwy i wciąż funkcjonują jako oddziały „Nowoczesnej Ryszarda Petru” są wizjonerami, a nie, jak się wydawało, maruderami.  Wydaje się jednak, że kto by nie został ostatecznie szefem Nowoczesnej, temu przypadnie w udziale jedynie zaszczyt wyprowadzenia sztandaru i przejścia do silniejszej, choć też przecież w najlepszych sondażach dysponującej połową poparcia PiS, Platformy. Warto zauważyć za analizującym przepływy wyborców Marcinem Palade, że 1/3 sondażowego elektoratu obu tych partii z czasów ich najwyższego poparcia, czyli momentu powstania KOD i początku sporu o TK, wycofała się lub zmieniła preferencje polityczne. Od czasu powołania rządu Mateusza Morawieckiego trwa ofensywa dyplomatyczna w Unii Europejskiej, która przełożyć się ma na zrozumienie dla polskich reform. Niektóre wypowiedzi unijnych polityków wskazują, że stanowisko Brukseli i Strasburga może ulec pewnej zmianie, zwłaszcza, jeśli chodzi o ewentualne sankcje. O poprawie relacji z Polską mówi nawet Frans Timmermans. Z drugiej strony wciąż słychać o powiązaniu unijnych dotacji z przyjęciem urzędniczej wizji praworządności, różniącej się mocno od rozumienia tego pojęcia przez większość Polaków. Europarlament przegłosowuje kolejną rezolucję, wzywającą rząd PiS do pełnej kapitulacji, łącznie z rezygnacją ze zmian dotyczących Trybunału Konstytucyjnego i wspierającą procedowanie przez Komisję Europejską art. 7. Z drugiej strony wiceszefem PE w miejsce Ryszarda Czarneckiego zostaje Zdzisław Krasnodębski, lecz, co ważne, jego kandydaturę utrącić próbują polscy europosłowie z PO. Prym wiedzie tu Róża Thun, profesora Krasnodębskiego oskarżająca w rozmowach z kolegami o faszyzm. Jak w Polsce zostanie odebrane zakulisowe namawianie przedstawicieli innych państw na głosowanie przeciwko Polakowi, dodatkowo poparte absurdalnym zarzutem?  Myślę, że poza żelaznym elektoratem opozycji ocena takiego zachowania może być tylko jednoznaczna. Jak ponury chichot historii brzmi informacja, że za Krasnodębskim ujęli się europosłowie SLD, którzy nie po raz pierwszy wykazali się większym, niż PO, wyczuciem czy myśleniem w kategoriach siły państwa na arenie międzynarodowej. Byśmy jednak nie zapomnieli, kto skąd się w polskiej polityce wziął, w Narodowy Dzień Pamięci Żołnierzy Wyklętych, lider SLD deklaruje - „Uważamy, że wśród Żołnierzy Wyklętych było mnóstwo świń, morderców, złodziei i gwałcicieli”. Równocześnie broni przed degradacją generała Wojciecha Jaruzelskiego, „osoby skomplikowanej”. I tu już różnic między SLD a Platformą właściwie nie ma. Nie trzeba nawet sięgać pamięcią do pogrzebu czerwonego generała, uświetnionego przez wzruszonego Bronisława Komorowskiego i wiele ważnych figur ówczesnej polityki, z ministrem Tomaszem Siemoniakiem na czele. Ten sam Siemoniak, przypomnijmy, przez pewien czas uważany za jednego z bardziej propaństwowych i fachowych polityków PO, porównuje obecnie odebranie stopnia Wojciechowi Jaruzelskiemu do sytuacji, w której staliniści zdecydowali by się na degradację marszałka Józefa Piłsudskiego. Tomasz Nałęcz na pewno by takie porównanie potrafił uzasadnić, skoro sam porównywał do Piłsudskiego prezydenta Komorowskiego, ale dla przeciętnego widza jest ono szokujące i oburzające.  Siemoniak szybko znalazł sobie zresztą towarzystwo – Paweł Wroński z „Gazety Wyborczej” porównał na Twitterze europosłów, kolejny raz głosujących za antypolską rezolucją PE do… prześladowanych przez komunistów Żołnierzy Wyklętych. Tych samych, o których jego gazeta pisze prawie zawsze źle i z małej litery, nie wymagajmy tu jednak żadnej konsekwencji, to tylko mające zdenerwować czytelnika figury retoryczne. Polska delegacja wraca z Izraela, nie ma co jednak zbyt pochopnie oceniać ewentualnych skutków tej wizyty. Mijający tydzień pokazał nam jednak, jak niewielki pozostaje wpływ rządu na krajową nawet politykę historyczną. Media społecznościowe rozgrzała lista nominowanych do  Rady Muzeum Polin. Pojawiają się na niej nazwiska osób, mówiąc delikatnie, nie gwarantujących obiektywnego spojrzenia na relacje polsko-żydowskie. Najwięcej kontrowersji wzbudziła obecność Ryszarda Sznepfa, byłego ambasadora w USA, radykalnego krytyka PiS, ostatnio obciążającego stronę polską za konflikt z Izraelem. Radę mianuje minister kultury, tak więc pod adresem Piotra Glińskiego padło wiele mocnych słów i pretensji. Tymczasem minister faktycznie ma wpływ jedynie na obsadę 1/3 miejsc, pozostałe przypisane są do miasta st. Warszawa i Żydowskiego Instytutu Historycznego. Lepiej sytuacja wygląda w Muzeum II Wojny Światowej, ale i tutaj nowe władze muzeum napotykają na wiele przeszkód ze strony poprzedniej dyrekcji, próbującej, również sądowo, zablokować wszelkie zmiany w ekspozycji. Muzeum wydaje się więc Polską w pigułce, gdzie, tak jak po wyborach parlamentarnych, władza może się zmienić, odmawia się jej jednak prawa do przeprowadzania zmian. Aż dziwne, że Ewa Kopacz i Bronisław Komorowski nie wpadli na ten sam pomysł, co Paweł Machcewicz i nie oskarżyli swoich następców o bezprawne zmiany w autorskim projekcie. Cóż, co profesor, to profesor!",,
Lichocka do Mieszkowskiego: To pana słowa budzą zażenowanie,"– Dla Kaczyńskiego ważniejsze są krowy i świnie niż nauczyciele – mówił w programie „Minęła 8” w TVP Info poseł Nowoczesnej Krzysztof Mieszkowski. – Zażenowanie budzą pana słowa. (…) Gdyby pan doczytał, to wiedziałby pan, że jest to program europejski – skomentowała tę wypowiedź posłanka PiS Joanna Lichocka.","–  Dla Kaczyńskiego ważniejsze są krowy i świnie niż nauczyciele, mówiąc brutalnie. To sytuacja żenująca i nie do zaakceptowania – mówił Mieszkowski. – Zażenowanie budzą słowa o krowach i świniach, panie pośle. Gdyby pan doczytał, to wiedziałby pan, że jest to program europejski wspierający ekologiczną produkcję zdrowej żywności w Europie, finansowany z funduszy uzyskanych z UE – odpowiedziała mu Lichocka. Sprawę unijnych dopłat do bydła i trzody chlewnej wielokrotnie w ostatnich dniach łączono z brakiem pieniędzy na podwyżki na nauczycieli. W trakcie strajku podnoszono, że rząd przeznacza środki na zwierzęta, a na nauczycieli nie – mimo, że pieniądze na te pierwsze mają iść z budżetu UE.",,
"„Pogarda dla ludzi, zarówno wyborców PiS, jak i PO”. Kaczyński o taśmach Neumanna","Z taśm Sławomira Neumanna wyłania się bardzo smutny i opłakany stan opozycji – ocenia prezes Prawa i Sprawiedliwości Jarosław Kaczyński. W wywiadzie dla środowego wydania tygodnika „Gazeta Polska” wymienia dwie kluczowe rzeczy, które – jego zdaniem – ujawniają nagrania.","– Po pierwsze widać, że politycy PO traktują swoje problemy z prawem i reakcję sądownictwa jako po prostu kolejny etap polityki – są przekonani, że członkostwo w PO chroni ich przed wszystkim. Co więcej, te nagrane słowa pokazują, że PO uważa, iż może liczyć na swoisty „sądowy parasol ochronny” – powiedział prezes PiS. W jego ocenie to bardzo niepokojące i niestety potwierdza, że polskie sądownictwo potrzebuje „głębokiej zmiany”. Drugą z ujawnionych przy okazji nagrań zdaniem Kaczyńskiego jest pogarda wobec ludzi. – To jest mówienie o ludziach wulgarnie, z takim lekceważeniem, które nie mieści się w żaden sposób w cywilizowanych kryteriach. Ta pogarda dotyka wszystkich, o których mówi poseł PO, w takim samym stopniu zdaje się gardzić zarówno wyborcami Prawa i Sprawiedliwości, jak i Platformy Obywatelskiej – stwierdził.Kaczyński podkreślił, że mówienie o ludziach w tak wulgarny i lekceważący sposób „nie mieści się w żaden sposób w cywilizowanych kryteriach”.",,
Powstaje polska reprezentacja narodowa w wirtualnej piłce nożnej. Z inicjatywy Andrzeja Dudy,"Prezydent Andrzej Duda zainicjował powołanie drużyny narodowej w wirtualnej piłce nożnej. To odpowiedź na apel graczy FIFA, którzy ubolewają, że Polska nie wystawiła swojej reprezentacji w pierwszych FIFA eNations Cup.","Dzięki inicjatywie Prezydenta Narodowa Drużyna esportowa będzie mogła wystartować w kolejnych rozgrywkach – wyjaśnia Kancelaria Prezydenta, która poinformowała o inicjatywie na Facebooku.",,
Księgowa-hazardzistka. Wyprowadziła ze swojej firmy ponad 5 milionów złotych,"46-letnia księgowa pracowała w jednej z krakowskich firm odzieżowych. Zdaniem śledczych pieniądze wyprowadzała od 2012 roku. W sumie na swoje konto miała przelać prawie 5 mln 400 tys. złotych. – W większości poszły na hazard – mówi nam mł. insp. Sebastian Gleń, rzecznik KWP w Krakowie.","Policjanci zatrzymali 46-latkę po godzinie 6 rano w jej krakowskim mieszkaniu. Jest podejrzewana o wyprowadzenie z firmy odzieżowej, w której była zatrudniona, prawie 5 mln 400 tys. złotych. Według śledczych miała przelewać pieniądze na swoje konto od połowy 2012 r. To były kwoty po kilkadziesiąt tysięcy złotych.  Przez lata jej się udawało. – W końcu w kwietniu 2019 roku ktoś z firmy zauważył podejrzane przelewy i zawiadomił policjantów – mówi nam mł. insp. Sebastian Gleń, rzecznik KWP w Krakowie.  Analizując dokumenty finansowe spółki, śledczy ustalili modus operandi. Kobieta informowała przełożonych,  że powstał szereg zobowiązań  na rzecz kontrahentów, wierzycieli  i istnieje konieczność ich szybkiej realizacji. Przygotowywała przelewy pod fikcyjnymi tytułami, wskazując jako beneficjentów  kontrahentów czy  urzędy skarbowe. Jednak w miejscu  rachunku wpisywała numer własnego konta bankowego.",,
Zablokowany wjazd do Kancelarii Prezydenta. Kierowca ciężarówki uderzył w bramę,Kierowca ciężarowego volvo wycofując piątek z ul. Wiejskiej uderzył w zabytkową bramę wjazdową do XVIII-wiecznego Pałacu Branickich w pobliżu Sejmu. Wskutek wypadku zablokowana została droga wjazdowa do Kancelarii Prezydenta. Zdjęcia z miejsca zdarzenia otrzymaliśmy na na platformę Twoje Info.,"– Teren nie należy do Kancelarii Sejmu, mimo iż jest to jedna z dróg wjazdowych do parlamentu. W związku z wypadkiem ten wjazd od strony ul. Wiejskiej jest zablokowany – przekazał dyrektor CIS Andrzej Grzegrzółka.   Jak poinformował podkom. Piotr Świstak z wydziału prasowego Komendy Stołecznej Policji o zdarzeniu służby zostały poinformowane przez Służbę Ochrony Państwa. SOP miał przekazać, że kierujący samochodem ciężarowym wycofując uszkodził bramę. Dodał, że zdarzenie to jest traktowane jako kolizja. Kierowca został sprawdzony alkomatem – był trzeźwy.   Z informacji, które przekazał jeden ze świadków zdarzenia wiadomo, że ciężarówka Volvo uderzyła w lewy filar bramy, zakleszczyła się, a następnie ruszyła do przodu wyrywając całą bramę.   Zabytkowa brama wjazdowa staraniem Kancelarii Prezydenta RP została odrestaurowana w 2000 roku.",,
Rzecznik rządu: Nie ma żadnych planów co do dymisji ministra sprawiedliwości,"Nie ma żadnych planów co do dymisji ministra sprawiedliwości, prokuratora generalnego Zbigniewa Ziobry; model połączenia tych dwóch funkcji jest właściwy – mówił w PR24 rzecznik rządu Piotr Müller, pytany o zapowiedź Platformy Obywatelskiej złożenia projektu ustawy ws. rozdzielenia tych dwóch funkcji. Zdaniem wicerzecznika PiS, Radosława Fogla, pomysł taki budzi wątpliwości natury konstytucyjnej.","Złożenie projektu ustawy w sprawie rozdzielenia funkcji ministra sprawiedliwości i prokuratora generalnego zapowiedział szef PO Grzegorz Schetyna. Na konferencji odniósł się on do publikacji portalu Onet o kontakcie byłego wiceministra sprawiedliwości Łukasza Piebiaka z kobietą o imieniu Emilia, która miała prowadzić akcje dyskredytujące niektórych sędziów. Stowarzyszenie Sędziów Polskich „Iustitia” zażądało powołania przez Sejm komisji śledczej ds. wycieku z resortu sprawiedliwości informacji dotyczących sędziów . Domaga się także ponownego rozdzielenia funkcji ministra sprawiedliwości i prokuratora generalnego.  – W tym samym dniu w skoordynowany sposób najpierw pojawia się lider opozycji, a potem grupa sędziów. Czy to przypadek? Powinienem oddać to pod ocenę słuchaczy – powiedział rzecznik rządu.  Stwierdził, że „rozdzielenie funkcji prokuratora generalnego od funkcji ministra sprawiedliwości w czasach rządów PO skończyło się źle, bo nie było żadnej odpowiedzialności politycznej, do której mógł być pociągnięty prokurator generalny i wiele afer wtedy, za rządów PO było ukrywanych”. Był także pytany o domaganie się przez PO zdymisjonowania przez premiera ministra sprawiedliwości, prokuratora generalnego Zbigniewa Ziobry.  – Nie ma żadnych planów co do dymisji ministra Ziobry. W tej konkretnej sytuacji to minister Piebiak podejmował jakieś działania; podał się do dymisji i premier tę dymisję przyjął – zaznaczył rzecznik rządu.  Piebiak poinformował, że złoży pozew przeciwko redakcji Onet.pl. Jego zdaniem portal „rozpowszechnia pomówienia” na jego temat, które są „oparte na relacjach niewiarygodnej osoby”. We wtorek wieczorem Onet opublikował kolejny artykuł, w którym napisał, że współpracownik Łukasza Piebiaka, sędzia Jakub Iwaniec, „dostarczał internetowej hejterce Emilii haki na Krystiana Markiewicza, szefa stowarzyszenia Iustitia”.  „W korespondencji podawał dokładne informacje o dziecku Markiewicza, a także wysyłał telefony jego rzekomej kochanki i jej męża” – podał portal. Po tych doniesieniach rzecznik rządu poinformował, że minister sprawiedliwości skrócił delegację Iwańca w resorcie. Do kwestii rozdzielenia funkcji ministra sprawiedliwości i prokuratora generalnego odnieśli się także rzeczniczka partii Anita Czerwińska i jej zastępca Piotr Fogiel. Platforma Obywatelska chce złożyć projekt ustawy w tej sprawie. – My jako PiS uważamy, że byłoby to działanie niekonstytucyjne. Polska konstytucja w sposób jasny i wyraźny określa, że wśród zadań i odpowiedzialności Rady Ministrów jest zapewnienie bezpieczeństwa wewnętrznego i porządku publicznego w państwie – mówił zastępca rzecznika PiS, Radosław Fogiel.Dodał, że funkcje, które pełni prokuratura, „w sposób oczywisty należą do tego zakresu zapewniania bezpieczeństwa wewnętrznego i porządku publicznego, więc wyłączenie tych kompetencji spod jurysdykcji Rady Ministrów byłoby pójściem wbrew temu, co ustrojodawca, twórcy konstytucji, mieli na myśli”.Według Fogla „nie mniej ważne są argumenty funkcjonalne”. Rzecznik partii rządzącej wskazywał, że prokuratura pozbawiona nadzoru ministra jest dużo bardziej podatna na uwikłanie „w różnego rodzaju lokalne interesy, kliki”. Ocenił, że propozycja rozdziału obu funkcji to wyraz „niepokojącej tendencji do wyjmowania kolejnych instytucji, kolejnych obszarów spod kontroli parlamentarnej i demokratycznej”, której podlega minister.Rzeczniczka Prawa i Sprawiedliwości, Anita Czerwińska, skomentowała stwierdzenia szefa PO, że za rozdzieleniem funkcji ministra sprawiedliwości i prokuratora generalnego opowiadał się prezydent Kaczyński.– Grzegorz Schetyna kłamliwie przypisał śp. prezydentowi Lechowi Kaczyńskiemu, że wspierał rozdzielenie tych funkcji – powiedziała. – Uważamy, że tego rodzaju podpieranie się autorytetem śp. prezydenta Lecha Kaczyńskiego i przypisywanie mu słów, postaw i działań, które nie miały miejsca, jest nikczemne i haniebne – dodała Czerwińska.",,
Poseł Lewicy: Trzymam kciuki za Bosaka [WIDEO],"Z sondażu firmy Kantar wynika, że kandydat Konfederacji na prezydenta może liczyć tylko na 1 proc. poparcia. Wyniki badania skomentował parlamentarzysta Lewicy. – Ja życzę panu Krzysztofowi Bosakowi jak najlepszego wyniku, bo im będzie miał więcej pan Bosak, tym będzie miał mniej prezydent Andrzej Duda. Oni walczą o ten sam prawicowy i skrajnie prawicowy elektorat. Dlatego trzymam kciuki za pana Bosaka i liczę, że odbierze głosy panu Dudzie – powiedział portalowi tvp.info poseł Andrzej Rozenek z Lewicy.","– Jesteśmy realistami, mamy swojego świetnego kandydata Roberta Biedronia i wiemy, że walczymy o wejście Roberta Biedronia do drugiej tury. Będzie to możliwe, o ile Andrzej Duda nie wygra w pierwszej turze. Tutaj największą rolę do odegrania ma pan Bosak i bardzo kibicujemy, żeby jak najwięcej głosów odebrał panu Dudzie – dodał Rozenek. Wśród respondentów deklarujących udział w wyborach prezydenckich 38 proc. wskazało prezydenta Andrzeja Dudę, 20 proc. kandydatkę PO Małgorzatę Kidawę-Błońską, 7 proc. kandydata Lewicy Roberta Biedronia, 6 proc. dotychczasowego dziennikarza i showmana Szymona Hołownię, 4 proc. kandydata PSL Władysława Kosiniaka-Kamysza i 1 proc. kandydata Konfederacji Krzysztofa Bosaka. 2 proc. wybrałoby innego kandydata, a 22 proc. nie podjęło jeszcze decyzji w tej sprawie.  Konfederacja uzyskała w wyborach parlamentarnych 6,81 proc. poparcia. Dlaczego jej kandydat na prezydenta ma znacznie niższe poparcie? – Sondaże są różne, prognozy są różne. Każdy, kto orientuje się w socjologii politycznej wie, że to co jest istotne, to nie pojedyncze odczyty sondażowe, tylko tendencje – stwierdził Bosak. Badanie przeprowadzono jeszcze przed zakończeniem prawyborów w Konfederacji. Już w grudniu było jednak wiadomo, że przedstawiciel Ruchu Narodowego jest w nich faworytem. – Ta rywalizacja została rozstrzygnięta. Obecnie czekamy na ogłoszenie wyborów. Kiedy wybory zostaną ogłoszone, zarejestrujemy komitet, zbierzemy 100 tys. podpisów, dotrzemy do Polaków z informacją, że jestem kandydatem i wówczas jakiekolwiek sondaże będą miały sens – powiedział kandydat Konfederacji na prezydenta. Niekorzystny dla Bosaka sondaż skomentował wiceminister cyfryzacji Adam Andruszkiewicz, który kiedyś był związany z Ruchem Narodowym. – To jest wynik na granicy błędu statystycznego. Mnie to nie dziwi, bo w samej Konfederacji jest duże poróżnienie. Wiemy, że pan Korwin-Mikke jest troszeczkę obrażony na wyniki, pan Braun również nie jest zadowolony z tego, że przegrał. Nie wykluczam, że część wyborców Konfederacji zostanie w domu albo poprze Andrzeja Dudę w tych wyborach – stwierdził Andruszkiewicz. – Krzysztof Bosak dla nich jest po prostu złym wyborem. Czytam o tym, że Krzysztof Bosak nie ma kompetencji, nie ma dorobku życiowego praktycznie żadnego. Nie wiem, jak z wykształceniem jest, bo wiem, że kiedyś nie miał tego wykształcenia wyższego. To jest duży problem. Myślę, że to nie jest liga Krzysztofa Bosaka. Trochę przeszacował się – ocenił wiceminister cyfryzacji. – Mamy takich ludzi, jak Krzysztof Bosak, Artur Dziambor, Jacek Wilk, którzy wypowiadają się miękko. Grzegorz Braun, ja i Konrad Berkowicz wypowiadamy się przebojowo. Uważam, że w tych wyborach powinniśmy mieć kandydata przebojowego. Większość demokratycznie wybrała minimalną różnicą głosów Krzysztofa Bosaka. Większość się na ogół myli – mówił nam poseł Konfederacji Janusz Korwin-Mikke. Innego zdania jest jego partyjny kolega Jakub Kulesza uchodzący w partii za zwolennika kandydatury Bosaka. – Myślę, że sama Konfederacja jest na tyle wyrazista jako reprezentująca całą ideową prawicę, że każdy z liderów reprezentując nasze wyraziste idee, jest w stanie wyraziście je sprzedać – przekonywał poseł Kulesza. – Badania mają to do siebie, że są wykonywane w różnych momentach. To zdjęcie pewnego momentu historycznego. Być może dzisiaj takie poparcie ma środowisko Konfederacji, a być może kandydat nie jest postrzegany przez całe to środowisko jako jego reprezentant w wyborach prezydenckich – stwierdził poseł Koalicji Obywatelskiej Mirosław Suchoń. –  Konfederacja ma kłopot wewnętrzny. Ta kandydatura nie przez wszystkich została przyjęta entuzjastycznie, choć odbyły się w tej formacji prawybory – mówił poseł Tomasz Trela z Lewicy. Na internetowych forach sympatyków Konfederacji wielu korwinistów określało bowiem Bosaka mianem socjalisty.  – Mniejsze ugrupowania zawsze mają problem w wyborach prezydenckich, ponieważ znaczna część wyborców szuka kandydatów, którzy mają realne szanse na wygranie, a nie zawsze tych, których w danym momencie najchętniej poparliby – powiedział senator PiS Jan Maria Jackowski.",,
Rząd i nauczyciele nie rezygnują. Rozmowy ostatniej szansy w niedzielę wieczorem,"Strona rządowa zaproponowała centralom związkowym kolejne spotkanie w niedzielę o godz. 19.00 – powiedział w sobotę szef kancelarii premiera Michał Dworczyk. Przewodnicząca Forum Związków Zawodowych Dorota Gardias potwierdziła, że jego przedstawiciele stawią się w Centrum Partnerstwa Społecznego Dialog w Warszawie.","– Przedstawiciele rządu zaproponowali kolejne spotkanie z centralami związkowymi w celu przedstawienia na piśmie propozycji, która została zaanonsowana w piątek – powiedział  Dworczyk.  O rozmowach mówiła również w sobotę w TVN24 przewodnicząca Forum Związków Zawodowych Dorota Gardias. Powiedziała, że rozmawiała ze stroną rządową i ze związkowcami. – Mogę powiedzieć, że rozmowy ostatniej szansy odbędą się jutro o godz. 19.00 w Centrum Partnerstwa Społecznego Dialog – poinformowała. Swoją obecność zadeklarowały w sobotę również Związek Nauczycielstwa Polskiego i oświatowa „Solidarność”. Branża Nauki, Oświaty i Kultury FZZ Forum Związków Zawodowych poinformowała, że jeszcze nie otrzymała zaproszenia.",,
"Szef MSWiA ws. ustawy 447: Ktoś, kto wywołuje histerię, wpisuje się w narrację Kremla","– Ktoś, kto wywołuje histerię i twierdzi, że rząd PiS będzie oddawał środowiskom żydowskim majątek, wpisuje się w narrację kremlowską – podkreślił szef MSWiA Joachim Brudziński. – Za rządów PiS nie popłynie polska złotówka, niezależnie jakie bzdury wygadują Robert Winnicki czy Krzysztof Bosak – dodał.","Brudziński podkreślił w środę w Polskim Radiu 24, że Polska nie ma żadnych zobowiązań wobec kogokolwiek. – Ktoś, kto wywołuje histerię czy awanturę, ktoś, kto próbuje ubierać rząd PiS jako ten, który będzie na kolanach oddawał środowiskom żydowskim majątek czy wypłacał odszkodowania - wpisuje się w narrację kremlowską – ocenił. Odniósł się w ten sposób do działań m.in. narodowców sprzeciwiających się ustawie 447.  W sobotę, 11 maja Stowarzyszenie „Marsz Niepodległości” organizuje demonstrację w tej sprawie, do udziału w której w mediach społecznościowych zachęca Konfederacja KORWiN Braun Liroy Narodowcy. Brudziński wskazał, że dopóki rządzi PiS, „niezależnie od tego, jakie bzdury będzie wygadywał pan Winnicki, pan Bosak (obaj kandydaci Konfederacji do PE – dop. red.) czy inni, jedna polska złotówka nie popłynie”. Jak zaznaczył, Polska była ofiarą dwóch totalitaryzmów – zbrodniczego nazizmu niemieckiego i również zbrodniczego totalitaryzmu sowieckiego komunizmu. – Jeżeli ktokolwiek jest tutaj ofiarą, to Polska – powiedział. Dodał przy tym, że rząd pragnie budować dobre relacje z USA w oparciu o prawo międzynarodowe, a także w oparciu o prawo do szacunku i podmiotowości. Według szefa MSWiA z próby konfliktowania Polski z największym sojusznikiem, czyli Stanami Zjednoczonymi, „cieszą się” na Kremlu. Jak podkreślił minister, tzw. ustawa 447 w żaden sposób nie skutkuje na polskie prawodawstwo ani koniecznością wypłaty odszkodowań. – Na gruncie obecnie obowiązującego prawa nie ma żadnych przesłanek do tego, żeby Polacy mogli czuć się zaniepokojeni tym, że rzekomo Polska będzie wypłacała odszkodowania – zapewnił. Prezydent USA Donald Trump podpisał w maju 2018 r. ustawę o sprawiedliwości dla ofiar, którym nie zadośćuczyniono (Justice for Uncompensated Survivors Today – JUST), dotyczącą restytucji mienia ofiar Holokaustu. W grudniu 2017 r. ustawę zarejestrowaną w dzienniku ustaw jako S.447 (ustawa Senatu nr 447) jednomyślnie przyjęła izba wyższa amerykańskiego Kongresu, a pod koniec kwietnia 2018 r. także jednomyślnie, przez aklamację, przyjęła ją Izba Reprezentantów. Po podpisaniu ustawy przez Trumpa sekretarz stanu USA będzie zobowiązany do przedstawienia w dorocznym raporcie o przestrzeganiu praw człowieka w poszczególnych państwach albo w dorocznym raporcie o wolności religijnej na świecie sprawozdania o realizacji ustaleń zawartych w Deklaracji Terezińskiej. Deklaracja ta, przyjęta w 2009 r. przez 46 państw świata na zakończenie Praskiej Konferencji ds. Mienia Ery Holokaustu, jest niezobowiązującą listą podstawowych zasad mających przyspieszyć, ułatwić i uczynić przejrzystymi procedury restytucji dzieł sztuki oraz prywatnego i komunalnego mienia przejętego siłą, skradzionego lub oddanego pod presją w czasie Holokaustu. Ustawa JUST nie przewiduje żadnych sankcji dla państw sygnatariuszy Deklaracji Terezińskiej, które nie spełniły swych obietnic dotyczących zwrotu mienia ofiar Holokaustu ich prawowitym właścicielom bądź ich spadkobiercom i dlatego ma głównie symboliczny, deklaratywny charakter.",,
PKW: 10 komitetów zarejestrowało listy we wszystkich okręgach,"9 komitetów wyborczych zarejestrowało dotąd listy we wszystkich 13 okręgach wyborczych w majowych eurowyborach – wynika z danych zamieszczonych w środę na stronie PKW. We wtorek o północy minął termin
zgłaszania list; trwa ich rejestracja.","Po zweryfikowaniu podpisów pod listami, na stronach PKW pojawi się komunikat o wszystkich zarejestrowanych listach kandydatów. 25 kwietnia ma się odbyć losowanie numerów list.Listy w 13 okręgach zarejestrowały dotąd komitety: PO, PiS, PSL, SLD-UP,Europa Plus Twój Ruch, Polska Razem Jarosława Gowina, Solidarna PolskaZbigniewa Ziobro, Nowa Prawica Janusza Korwin-Mikkego, Ruch Narodowy.Listy wyborcze zarejestrowały także komitety: Partii Zieloni (w okręgachwarszawskim, pomorskim, śląskim i obejmującym województwa lubuskie izachodniopomorskie), Demokracja Bezpośrednia (w sześciu okręgach: lubelskim, małopolskim, śląskim, pomorskim, łódzkim oraz obejmującym Warmię, Mazury i Podlasie) oraz Samoobrona (w okręgu łódzkim oraz obejmującym Warmię, Mazury i Podlasie).W sumie są to 142 listy kandydatów. 10 tysięcy podpisówKomitet wyborczy w każdym okręgu wyborczym może zgłosić tylko jedną listękandydatów na europosłów; ich liczba na liście nie może być mniejsza niż 5 i większa niż 10. Dodatkowo obowiązują kwoty – liczba kobiet i mężczyzn niemoże być mniejsza niż 35 proc. liczby wszystkich kandydatów na liście.Kandydat może być zgłoszony tylko w jednym okręgu i tylko z jednej listy.Każde zgłoszenie listy musi być poparte co najmniej 10 tysiącami podpisów,chyba że komitet uzyskał zaświadczenie PKW uprawniające do zgłoszenia listybez podpisów poparcia. Zaświadczenie takie mogły dostać komitety, którezarejestrowały listy w co najmniej połowie okręgów, w przypadku wyborów do PE w przynajmniej siedmiu.Walka o 51 miejsc w PEKomitet wyborczy ma prawo do bezpłatnych audycji wyborczych w programachpublicznego radia i telewizji, jeżeli zarejestrował swoje listy kandydatów co najmniej w połowie okręgów wyborczych.Okręgowa komisja wyborcza na sprawdzenie podpisów „w razie uzasadnionychwątpliwości co do prawdziwości danych zawartych w wykazie podpisów bądźwiarygodności podpisów” ma trzy dni.Wybory do PE odbędą się 25 maja. Polacy wybiorą 51 europosłów; głosowanieodbędzie się w 13 okręgach wyborczych.  CZYTAJ TAKŻE  PO liderem w wyścigu do PE, ale z oddechem PiS na plecach",,
W tym roku do Polski wróciło 260 repatriantów. Nowa ustawa ma to przyspieszyć,"– W tym roku do Polski przyjechało 260 repatriantów – poinformowała przewodnicząca Rady ds. Repatriacji Aleksandra Ślusarek. To osoby polskiego pochodzenia, które przybyły z Kazachstanu, Rosji, Uzbekistanu i Ukrainy. Powroty do Polski ma ułatwić grudniowa nowelizacja ustawy o repatriacji.","Aleksandra Ślusarek przypomina, że oprócz 260 osób repatriacja dotyczyła też 156-osobowej grupy z Kazachstanu, która rok temu przyjechała do Polski na zaproszenie premier Beaty Szydło. Przewodnicząca Rady ds. Repatriacji liczy na to, że dzięki ustawie w najbliższych dziesięciu latach do kraju będzie wracało znacznie więcej repatriantów. Jej zdaniem realna liczba to tysiąc osób rocznie, przy założeniu, że – jak mówi – służby, a zwłaszcza MSZ, będą rzetelnie realizowały ustawę.W grupie repatriantów z Kazachstanu było małżeństwo Millerów i troje ich dzieci.– Poprzednie święta Bożego Narodzenia spędziliśmy w Domu Polonii w Pułtusku, w tym roku usiedliśmy przy stole wigilijnym we własnym mieszkaniu w tym mieście – mówi Anna Miller. Ważne jest dla niej przekazywanie polskich tradycji dzieciom, takich jak dzielenie się opłatkiem, modlitwa czy dwanaście bezmięsnych potraw na stole wigilijnym.",,
Spotkanie Szczerski-Bolton. Poruszono temat wiz,Szef gabinetu prezydenta Andrzeja Dudy Krzysztof Szczerski spotkał się w Waszyngtonie z doradcą Donalda Trumpa ds. bezpieczeństwa narodowego Johnem Boltonem. Głównym tematem rozmowy były polskie starania o zlokalizowanie amerykańskiej bazy wojskowej w naszym kraju. Poruszono również kwestię zniesienia wiz dla Polaków.,"Minister Szczerski poinformował, że jesteśmy na dobrej drodze, aby doprowadzić do zwiększenia wielozadaniowej obecności wojsk amerykańskich w Polsce. – Jest zrozumienie obustronne w tym względzie, jakie są potrzeby, jakie są konieczności, jakie są uwarunkowania, które dzisiaj występują w naszym regionie, które wymagają tego kolejnego kroku w wojskowym partnerstwie polsko-amerykańskim – podkreślił.Zapowiedział, że kolejne etapy procesu zwiększenia liczebności sił amerykańskich stacjonujących w Polsce będą przedmiotem rozmów organizacyjnych, technicznych rozmów w grupach eksperckich.Bezpieczeństwo energetyczneSzef gabinetu prezydenta omówił też kwestie bezpieczeństwa energetycznego w Europie i – w tym kontekście – plany budowy gazociągu Nord Stream 2, którym sprzeciwia się zarówno Warszawa, jak i Waszyngton. Jak powiedział, Polska jest zainteresowana tym, by przekonywać kolejne kraje do tego, że projekt Nord Stream 2 jest nie tylko niekorzystny ekonomicznie dla Europy, ale też stanowi zagrożenie dla stabilności regionu. Według ministra ten pogląd jest coraz powszechniejszy, szczególnie po niedawnym incydencie w Cieśninie Kerczeńskiej.Podczas rozmowy z Boltonem Szczerski poruszył też sprawę zniesienia obowiązku wizowego dla Polaków. Ocenił, że jest postęp w tej kwestii. – Mam wrażenie, że obecna administracja traktuje ten problem w sposób operacyjny, a nie deklaratywny – ocenił.",,
Sojusz Stalina z Hitlerem to również Żydzi wydani nazistom [WIDEO],"Ścisła współpraca Związku Radzieckiego i nazistowskich Niemiec, która była następstwem paktu Ribbentrop-Mołotow, przyniosła tragiczne żniwo nie tylko na polach bitwy. W latach 1939-1941 Sowieci przekazali Niemcom około 350 osób – w tym wielu Żydów. Także wśród ofiar masakry w Katyniu było około pół tysiąca Żydów. W krótkim materiale wideo przytaczamy historie zbrodni, które Związek Radziecki popełnił przeciwko Żydom, a o których w ostatnim czasie prezydent Rosji Władimir Putin najwyraźniej zapomina. Za tamte okrucieństwa nie przeprosił też w czasie Światowego Forum Holokaustu.",,,
„Historyczne zwycięstwo” nacjonalistów we Francji. Po raz pierwszy będą w Senacie,"Front Narodowy, francuska partia radykalnej prawicy, otrzyma dwa miejsca w Senacie. W niedzielnych wyborach uzupełniających partia Marine Le Pen po raz pierwszy wprowadzi swoich przedstawicieli do izby wyższej francuskiego parlamentu.",– To historyczne zwycięstwo – cieszą się przedstawiciele Frontu. Dotychczas większość w Senacie mieli socjaliści i ich lewicowi koalicjanci.,,
Więzienie dla pastora od fikcyjnych małżeństw,Na cztery lata więzienia został skazany anglikański pastor z St. Leonards-on-Sea na południu Anglii  za udzielanie fikcyjnych ślubów obywatelom UE z państw wschodnioeuropejskich (w tym wielu Polakom) i nielegalnym imigrantom z Afryki – podał sąd w Lewes.,"Między lipcem 2005 roku a lipcem 2009 roku 61-letni duchowny Alex Brown udzielił 383 ślubów. Oznacza to, że w kościółku w St. Leonards-on-Sea zawarto w tym okresie 30 razy więcej małżeństw niż w poprzednich latach.Pastor miał dwóch współpracowników: 50-letniego adwokata Michaela Adelasoye'a oraz 33-letniego Ukraińca Władimira Buszaka. Sąd uznał, że cała trójka jest winna naruszenia przepisów imigracyjnych.Nielegalnie przebywający w Wielkiej Brytanii Buszak rekrutował przybyszy z Europy Wschodniej i namawiał ich, by za pieniądze zawierali małżeństwa z nielegalnymi imigrantami, z których większość pochodziła z Nigerii.Podejrzenia policji i lokalnych prawników z hrabstwa East Sussex wzbudziła liczba przynajmniej 12 ślubów udzielanych każdego dnia w niewielkiej parafii św. Piotra i Pawła.Przychody kościoła w pierwszych sześciu miesiącach 2009 roku wzrosły z ok. tysiąca do 22 tys. funtów. Sam pastor twierdzi jednak, że wykonywał jedynie swoją pracę, bo w świetle brytyjskiego prawa nie musi zgłaszać policji swoich jakichkolwiek podejrzeń co do państwa młodych.Liczba imigrantów z państw Europy Wschodniej, którzy zgodzili się na ożenek za pieniądze jest nie do oszacowania, ale takich osób mogą być w Wielkiej Brytanii setki, o ile nie tysiące. Polacy, jako obywatele Unii Europejskiej mający prawo do osiedlania się w Wielkiej Brytanii, zgadzali się na ożenek z obywatelami państw afrykańskich, którym groziła rychła deportacja. Śledztwo wykazało, że niektórzy nielegalni imigranci mieli już małżonków i dzieci w kraju pochodzenia.",,
Ks. Zieliński: Ideologia LGBT jest ideologią totalitarną,"Redaktor naczelny tygodnika „Idziemy” ksiądz Henryk Zieliński powiedział w TVP Info, że słowa arcybiskupa Marka Jędraszewskiego o „tęczowej zarazie” są tożsame ze stanowiskiem Episkopatu i są zgodne z nauczaniem Kościoła. Odnosząc się do ideologii LGBT Zieliński stwierdził, że ucieka się często do przemocy fizycznej i jest „ideologią totalitarną”.","Metropolita krakowski abp Marek Jędraszewski w czasie homilii, wygłoszonej w Kościele Mariackim w 75. rocznicę wybuchu Powstania Warszawskiego, powiedział, że „czerwona zaraza już po naszej ziemi nie chodzi”. – Co wcale nie znaczy, że nie ma nowej, która chce opanować nasze dusze, serca i umysły. Nie marksistowska, bolszewicka, ale zrodzona z tego samego ducha neo-marksistowska. Nie czerwona, ale tęczowa – mówił.Ksiądz Henryk Zieliński w „Salonie Dziennikarskim” TVP Info mówił, że czym innym jest szacunek do człowieka, a czym innym opór wobec ideologii LGBT.– Takie rzeczy, które głosi ideologia LGBT nie zdarzają się w naturze, dlatego jest ideologią utopijną. Ucieka się często do przemocy, nie tylko kulturowej i prawnej ale i fizycznej – stwierdził ks. Zieliński. – To jest ideologia totalitarna, próbująca podporządkować sobie wszystkie dziedziny życia społecznego, kulturowego a nawet religijnego. Próbują wywierać wpływ na religię a nawet treści wiary – zaznaczał.",,
„Alarm!”: Grudziądz na krawędzi bankructwa,"Stutysięczny Grudziądz (woj. kujawsko-pomorskie) jest coraz poważniej zagrożony bankructwem. Reporterzy programu „Alarm!” wskazują, że na finansowe dno budżet miasta ciągnie szpital miejski, który od wielu lat cieszy się wątpliwą sławą najbardziej zadłużonego w Polsce. Mimo sugestii mediów i organów kontroli, zarówno władze miasta, jak i kierownictwo szpitala nie są w stanie wyprowadzić finansów na prostą. Ten chaos trwa już kolejny rok.",,,
Kamiński o taśmach: to jest wewnętrzna wojna PO o wpływy,"– Opublikowane nagrania opisują rzeczywistość, w jakiej jest nasze państwo i mentalność ludzi władzy. Nie sądzę, żeby Donald Tusk rósł w siłę. Jeżeli premier myśli, że przy pomocy trików parlamentarnych uda mu się ten temat zamknąć, to jest w błędzie – mówił w TVP Info polityk PiS Mariusz Kamiński.","– Nie można mówić, że opozycja się nie zjednoczyła. Cóż nas łączy z Januszem Palikotem albo Leszkiem Millerem? Zaraz po wybuchu tej afery złożyliśmy publiczną ofertę i propozycję podjęcia rozmów na temat powstania rządu tymczasowego. Widać było, że ugrupowania, które znajdują się poza koalicją, nie są tak naprawdę wcale opozycyjne. Nie były zainteresowane przyspieszonymi wyborami – odpowiedział polityk, pytany o to, czy uważa, że opozycja nie wykorzystała „szansy”, jaką dała jej afera taśmowa. Spotkania parlamentarzystów PiS z Polakami– Najważniejsza jest opinia Polaków na temat tych afer. Już w najbliższą niedzielę w 300 miejscach Polski odbędą się spotkania parlamentarzystów PiS z mieszkańcami, gdzie będziemy dyskutować o sytuacji w kraju – mówił poseł PiS.„To nic innego, jak wewnętrzna wojna o wpływy w PO”Mariusz Kamiński pytany, czy uważa, że sprawa taśm może pochodzić z samej Platformy Obywatelskiej i nie być wynikiem działań żadnych zewnętrznych służb, skomentował: – Moim zdaniem to jest wewnętrzna wojna PO o wpływy. „Prof. Gliński na pewno zostanie doceniony przez wyborców”– Chcemy skorzystać z demokratycznej procedury, jaką jest konstruktywne wotum nieufności, żeby nie pozwolić Donaldowi Tuskowi zamknąć tej debaty o stanie państwa – mówił Kamiński. Pytany o to, czy nie sądzi, że wystawianie prof. Glińskiego na kandydata na premiera technicznego po raz kolejny nie ma już sensu, odpowiedział: – Profesor Gliński jest wybitnym, polskim naukowcem. To jest człowiek poważny. Jeżeli on decyduje się po raz kolejny udzielić swojego nazwiska, to jest to dowód postawy obywatelskiej. Wiadomo, że będzie na niego atak, próba ośmieszenia. Jest to osoba, która w przyszłości na pewno zostanie doceniona przez wyborców. CZYTAJ TAKŻE „Koalicja z Januszem Korwin-Mikkem jest trudna, ale to możliwe”",,
Ukraina: Nadija Sawczenko założyła własną partię,"Nadija Sawczenko, lotniczka wojskowa i deputowana do parlamentu Ukrainy, która niemal dwa lata spędziła w rosyjskich aresztach, poinformowała o zarejestrowaniu swojej partii politycznej o nazwie Platforma społeczno-polityczna Nadii Sawczenko.","„Od dziś jestem nie tylko pozafrakcyjną deputowaną Ukrainy, lecz także liderką i przewodniczącą partii politycznej »Platforma społeczno-polityczna Nadii Sawczenko«” – napisała deputowana na swej stronie na Facebooku.Jak pisze agencja Interfax-Ukraina, charakteryzując nowe ugrupowanie, Sawczenko podkreśliła, że nie jest ono partią stworzoną dla niej samej czy – jak się wyraziła – „pod nią”. W połowie grudnia Sawczenko została wykluczona z frakcji parlamentarnej partii Batkiwszczyna, z ramienia której dostała się do Rady Najwyższej (parlamentu) Ukrainy. Trafiła na listę wyborczą tego ugrupowania przed wyborami parlamentarnymi w 2014 r., gdy była w rosyjskiej niewoli. Wykluczenie nastąpiło po fali krytyki, która spadła na Sawczenko po jej spotkaniu w Mińsku z przywódcami separatystycznych republik w Donbasie, Ihorem Płotnickim i Ołeksandrem Zacharczenką. W sieciach społecznościowych pojawiły się zarzuty, że Sawczenko jest agentką Kremla. Sawczenko, 36-letnia porucznik ukraińskich sił zbrojnych, po prawie dwóch latach spędzonych w rosyjskich aresztach została wymieniona na skazanych na Ukrainie żołnierzy rosyjskiego wywiadu wojskowego GRU Jewgienija Jerofiejewa i Aleksandra Aleksandrowa i w maju r. 2016 powróciła do ojczyzny. Rosyjski sąd skazał ją na 22 lata więzienia, uznając, że jest współwinna śmierci dwóch rosyjskich dziennikarzy podczas walk w Donbasie w 2014 r. Sawczenko nie przyznała się do winy. Lotniczka twierdzi, że została uprowadzona przez separatystów do Rosji, zanim dziennikarze zostali zabici. W grudniu zeszłego roku Sawczenko zaprezentowała we Lwowie własny projekt polityczny – platformę społeczną o nazwie Runa. Wówczas nie wykluczała, że jej ruch z czasem przekształci się w partię. Podkreślała, że nastąpi to „wtedy, gdy będzie to potrzebne”.",,
Sondaż CBOS: PiS ma blisko dwa razy więcej zwolenników niż KO,"W styczniu najwięcej zwolenników ma koalicja rządząca – PiS może liczyć na poparcie 44 proc. pewnych uczestników wyborów; KO popiera 23 proc., Lewicę – 10 proc.; PSL–Kukiz'15 może liczyć na 7–proc. poparcie, a Konfederacja na 5 proc. głosów – wynika z najnowszego sondażu CBOS.","W styczniu poparcie dla PiS–u deklaruje 44 proc. pewnych uczestników wyborów, co oznacza spadek o 1 pkt proc. w porównaniu z poprzednim sondażem z przełomu listopada i grudnia. Głosowanie na KO zadeklarowało 23 proc. ankietowych, czyli o 1 pkt proc. więcej niż w badaniu z poprzedniego miesiąca. Na trzecim miejscu znalazła się w grudniu Lewica (SLD, Wiosna, Lewica Razem), którą popiera 10 proc. Polaków – to spadek o 1 pkt proc. CBOS wyróżnił poparcie dla Nowej Lewicy (która ma powstać z połączenia SLD i Wiosny), wyniosło ono 7 proc. oraz poparcie dla Lewicy Razem, które wyniosło 3 proc. 7 proc. badanych zadeklarowało poparcie dla PSL–Kukiz'15 (wzrost o 1 pkt proc). Konfederację popiera 5 proc. badanych, co oznacza spadek o 1 pkt proc. W styczniu 78 proc. uprawnionych do głosowania zadeklarowało, że wzięłoby udział w wyborach, gdyby odbywały się w najbliższą niedzielę. To o 3 pkt proc. mniej niż w poprzednim badaniu CBOS. 10 proc. badanych nie było zdecydowanych, które ugrupowanie byliby gotowi poprzeć (wzrost o 2 pkt proc.). CBOS komentuje, że emocje wyborcze nieco opadły, o czym świadczy trochę mniejsze niż w grudniu zainteresowanie udziałem w hipotetycznych wyborach oraz rosnący odsetek osób niezdecydowanych, na kogo oddać swój głos. – Układ preferencji partyjnych pozostaje stabilny. Po wyborach, a więc od listopada zyskała nieco jedynie KO, pozostałe ugrupowania i koalicje raczej tracą niż zwiększają swój wyborczy potencjał. Spośród ugrupowań lewicowych więcej wyborców przyciąga zapowiadana Nowa Lewica – partia mająca powstać z połączenia SLD i Wiosny – niż Lewica Razem – komentuje CBOS. Badanie „Aktualne problemy i wydarzenia” przeprowadzono metodą wywiadów bezpośrednich wspomaganych komputerowo (CAPI) w dniach 9–16 stycznia 2020 r. na liczącej 1069 osób reprezentatywnej próbie losowej dorosłych mieszkańców Polski.",,
Leszek Miller na czele instytutu SLD,"11 grudnia działalność zainauguruje Instytut Europejski, ośrodek badawczy Sojuszu Lewicy Demokratycznej – dowiedział się portal tvp.info. Jego szefem będzie były premier Leszek Miller.",,,
"„Trzeba zlikwidować administrację, po co nam banda urzędników”. Korwin-Mikke o swoim programie wyborczym","– Czterdzieści miliardów kosztują nas urzędy pracy, które trzeba natychmiast zlikwidować i już nie ma problemu. Uważamy, że im mniej pieniędzy w budżecie państwa, tym lepiej, bo więcej zostaje w kieszeniach ludzi. Jeśli zlikwidujemy podatek dochodowy, nie będzie bezrobocia, a co za tym idzie, nie będą potrzebne urzędy pracy. W gospodarce nie jest najważniejszy przedsiębiorca, tylko konsument. Powodem bezrobocia jest też płaca minimalna, którą również należy zlikwidować – mówił w programie „Polityka przy kawie” Janusz Korwin-Mikke, lider partii KORWiN, prezentując swój program wyborczy. Jego zdaniem należy sprywatyzować służbę zdrowia, a o edukacji dzieci powinni decydować rodzice, a nie państwo. – Trzeba znieść obowiązek edukacyjny, nie może być tak, że minister decyduje, w jakim wieku dziecko ma iść do szkoły. Dziecko należy do rodziców a nie do państwa – ocenił.",,,
"Donald Trump oskarża social media. „Usuwają konta, spowalniają wzrost followersów”",Prezydent USA Donald Trump zarzucił mediom społecznościowym  faworyzowanie Demokratów. Zdaniem amerykańskiego przywódcy Twitter utrudnił użytkownikom śledzenie jego konta.,"„Facebook, Twitter i Google są tak ukierunkowane na Demokratów, to żałosne!” – ocenił Trump w swoim wpisie na Twitterze. „Usunęli wiele kont i znacznie spowolnili wzrost liczby followersów” – dodał, odnosząc się do Twittera. Operatorzy informowali w ostatnim czasie o usunięciu podejrzanych kont „w związku z doniesieniami o wykorzystywaniu serwisów społecznościowych do prowadzenia kampanii dezinformacyjnych”.  Przygotowany dla amerykańskiego Senatu nowy raport dotyczący rosyjskiej operacji dezinformacyjnej z okresu kampanii wyborczej w USA z 2016 r. wykazał, że „wykorzystywano każdą ważną platformę mediów społecznościowych do dostarczania słów, obrazów i filmów dostosowanych do zainteresowań wyborców, aby pomóc w wyborze Trumpa na prezydenta, a później w jeszcze większym stopniu, żeby go wspierać, kiedy już sprawował urząd” – napisał „Washington Post”.",,
Magdalena Ogórek pewna siebie wyruszy w Polskę. „Ja nie umiem przegrywać”,"W środę odbyło się posiedzenie zarządu SLD, w którym uczestniczyła też
kandydatka Sojuszu na prezydenta. Magdalena Ogórek wychodząc ze spotkania przed jego zakończeniem powiedziała dziennikarzom, że jest zadowolona z kampanii a zbieranie podpisów koniecznych do rejestracji jej kandydatury „idzie bardzo dobrze”. Pytana, jak ocenia swoje szanse na zwycięstwo,  odpowiedziała: „ja nie umiem przegrywać”.","– Przyjęcie przez wyborców jest bardzo ciepłe. Bardzo za to dziękuję –mówiła Magdalena Ogórek dziennikarzom.   Z kolei na pytanie o tojak się czuje z tym, że nazywana jest np. „kandydatką Barbie”, odpowiedziała, że „przyzwyczaiła się do różnych określeń w tej kampanii”.     Leszek Miller powiedział na konferencji prasowej po zakończeniu posiedzenia, że „członkowie zarządu zapoznali się z informacjami dotyczącymi pierwszego etapu kampanii oceniając go pozytywnie”. Lider SLD poinformował, że zastanawiano się nad następnymi krokami. Wiadomo, że kolejny etap kampanii będzie „obfitować w spotkania kandydatki                                                                                                                                                                                      we wszystkich regionach naszego kraju”. Ich harmonogram został przyjęty.    Leszek Miller nawiązał też do – jak sam to określił – „wysypu kandydatów lewicy” w wyborach prezydenckich (startują także Janusz Palikot z Twojego Ruchu, Anna Grodzka z partii Zieloni, Wanda Nowicka jako kandydatka Unii Pracy).       – Kandydatka lewicy jest jedna – to  pani Magdalena Ogórek i trojekandydatów Twojego Ruchu – mówił szef Sojuszu. – Chciałem oświadczyć, żenikt, kto nie popiera kandydatury Magdaleny Ogórek, nie będzie miał żadnychszans współpracy z SLD i nie znajdzie się na żadnej wspólnej liście SLD –oświadczył szef Sojuszu.  „Jedziemy w teren, rozumiem, że będą tam również dziennikarze”  Szef sztabu wyborczego Ogórek – Leszek Aleksandrzak przypomniał, że jejspotkania z wyborcami rozpoczęły się w ostatni weekend – kandydatkaodwiedziła Łódź, Kalisz i Ostrowiec Świętokrzyski. – Jedziemy rozmawiać zludźmi, spotykać się, chcemy rozmawiać o ich problemach, mówić o programienaszej kandydatki – zapowiedział.    – Jedziemy w teren, spotykamy się z ludźmi i rozumiem, że również tam będą dziennikarze – odpowiedział Aleksandrzak, pytany o to, czy kandydatka będzie spotykać się i rozmawiać z dziennikarzami.",,
Minister Maląg podała termin wypłaty trzynastej emerytury,"Wypłata trzynastej emerytury będzie w kwietniu, projekt i źródła finansowania są zabezpieczone – powiedziała w programie „Gość Wiadomości” w TVP minister rodziny, pracy i polityki społecznej Marlena Maląg.","Szefowa MRPiPS zapewniła, że trzynaste emerytury zostaną wypłacone w kwietniu 2020 r. i poinformowała, że rząd chce wprowadzić ich coroczną wypłatę. Minister powiedziała, że w przygotowaniu jest również, regulowany oddzielną ustawą, projekt o czternastej emeryturze. Marlena Maląg dodała, że jest to rodzaj podziękowania dla osób starszych „za przeżyty czas, za to, co dla nas zrobili, dla młodszego pokolenia” i nie obawia się, że Senat we właściwym czasie nie podejmie uchwały. Minister odniosła się do waloryzacji emerytur, która wejdzie od 1 marca 2020 r. Potwierdziła, że najniższa emerytura ma wynosić 1200 zł. Zapowiedziała rozmowy i konsultacje „ze stroną społeczną, ze stroną pracodawców o systemie ubezpieczeń społecznych i systemie emerytalnym”. – Wypracujemy, w jakim kierunku powinniśmy iść – dodała. Minister zwróciła uwagę, że coraz więcej osób chce być długo aktywnymi zawodowo. – Ważne, żeby mieć możliwość wyboru, kiedy idziemy na emeryturę – powiedziała. – Ustawa, która obecnie obowiązuje, nie zakazuje ludziom dłużej pracować. Ten system jest na pewno lepszy od tego, który proponowała Platforma kilka lat temu – oceniła.",,
Kanadyjski biznesmen i były dyplomata formalnie za kratkami. W tle sprawa Huawei?,"Dwaj zatrzymani w Chinach obywatele Kanady, były dyplomata Michael Kovrig i biznesmen Michael Spavor, zostali formalnie aresztowani pod zarzutem zbierania i kradzieży tajemnic państwowych – oświadczył rzecznik chińskiego MSZ Lu Kang.","Kovrig i Spavor zostali zatrzymani w ubiegłym roku, wkrótce po aresztowaniu w Kanadzie wiceprezes chińskiej firmy telekomunikacyjnej Huawei, Meng Wanzhou. Władze w Pekinie i Ottawie nie wiązały publicznie ich zatrzymania ze sprawą Meng, ale wielu zachodnich komentatorów oceniało, że Chiny wzięły ich jako zakładników, by w ten sposób wywrzeć presję na Kanadę. Meng, prywatnie córka założyciela Huawei, została aresztowana na wniosek władz USA, które zarzucają jej oszustwa w związku z łamaniem sankcji nałożonych na Iran i domagają się jej ekstradycji. W Stanach Zjednoczonych grozi jej wieloletnie więzienie. – Chińscy prokuratorzy zatwierdzili w ostatnich dniach nakaz aresztowania Michaela Kovriga, podejrzanego o przestępstwo zbierania tajemnic państwowych na rzecz obcych (sił), oraz Michaela Spavora, podejrzanego o przestępstwo kradzieży tajemnic państwowych i nielegalnego przekazywania ich obcym (siłom) – powiedział Lu na rutynowym briefingu w Pekinie. Wyraził przy tym nadzieję, że Kanada „nie będzie wygłaszać nieodpowiedzialnych komentarzy” odnośnie chińskiego prawa i postępowania sądowego. Informacja o formalnym aresztowaniu Kanadyjczyków zbiegła się w czasie z kolejnymi krokami, jakie podjąła przeciw Huawei  administracja prezydenta USA Donalda Trumpa. Ministerstwo handlu USA ogłosiło w środę, że dopisuje Huawei i 70 związanych z nią firm na czarną listę podmiotów, które muszą uzyskać zgodę rządu w Waszyngtonie, by kupować amerykańskie komponenty i technologię. Wcześniej z powodu zakazu sprzedaży amerykańskiej technologii inna chińska firma telekomunikacyjna, ZTE, musiała praktycznie zawiesić działalność. Zakaz ten został jednak cofnięty. W środę Trump podpisał również rozporządzenie zakazujące amerykańskim firmom korzystania ze sprzętu telekomunikacyjnego wyprodukowanego przez firmy, uznane za stwarzające zagrożenie dla bezpieczeństwa narodowego USA. W rozporządzeniu nie wymieniono Huawei z nazwy, ale amerykańscy urzędnicy określali w przeszłości ten koncern, jako zagrożenie dla bezpieczeństwa, sugerując jego niejawne związki z rządzącą Komunistyczną Partią Chin (KPCh). Spór o Huawei wpisuje się w prowadzoną od 10 miesięcy wojnę handlową pomiędzy USA a Chinami. Waszyngton zarzuca Pekinowi nieuczciwe praktyki handlowe, w tym kradzież technologii, nieuczciwe dotacje do rodzimego sektora technologicznego, brak wzajemności w barierach rynkowych i manipulacje kursem waluty. Pekin odrzuca te oskarżenia, a na karne cła Trumpa odpowiada taryfami odwetowymi. Formalne aresztowanie Kanadyjczyków otwiera drogę do postawienia ich przed sądem, ale nie jest jasne, kiedy ich proces mógłby się zacząć.",,
Wybory bez Janusza Korwin-Mikke,"Nowa Prawica wystawi swoich kandydatów tylko w 21
okręgach wyborczych, ponieważ PKW odmówiła rejestracji list w pozostałych
okręgach, w tym także w Warszawie. Tym samym Janusz Korwin-Mikke, który miał kandydować ze stolicy, nie wystartuje w wyborach.","PKW odrzuciła w czwartek w nocy wniosek o wydanie zaświadczenia potrzebnego do rejestracji list kandydatów Nowej Prawicy w pozostałych okręgach.– To jest dla mnie szokujące. To jest dla nas bardzo duży cios. Jeśli decyzja PKW utrzyma się, to nie wystartuję w wyborach, bo miałem kandydować z 19. okręgu wyborczego - z Warszawy – powiedział Korwin-Mikke.Zapowiedział, że Nowa Prawica odwoła się w tej sprawie do Sądu Najwyższegooraz do Wojewódzkiego Sądu Administracyjnego.W środę Nowa Prawica zwróciła się z apelem do PKW o jak najszybsze wydaniezaświadczenia potrzebnego do rejestracji list kandydatów Nowej Prawicy wewszystkich okręgach. Przedstawiciele Nowej Prawicy tłumaczyli, że dopiero wśrodę jedna z okręgowych komisji wyborczych wydała zaświadczenie komitetowiwyborczemu o rejestracji ostatniej listy kandydatów do Sejmu, przez co partia ta przez ostatnie siedem dni nie może prowadzić kampanii wyborczej i jest pomijana w debacie publicznej.",,
Lufthansa wznowi loty do Teheranu,"Największa niemiecka linia lotnicza Lufthansa zapowiedziała, że od czwartku wznowi lotu do Teheranu. Wcześniej odwołała codzienny rejs do stolicy Iranu, podając jako powód sytuację w tym kraju. W środę w Teheranie doszło również do katastrofy ukraińskiego samolotu.","W katastrofie, w której zginęło 176 osób, było trzech Niemców.  Uzasadniając decyzję, Lufthansa wskazała, że lotnisko w Teheranie jest otwarte i nie ma żadnych obostrzeń w sferze bezpieczeństwa na trasie podejścia i w okolicy.  Przedsiębiorstwo zastrzegło jednak, że linie lotnicze wchodzące w skład jego grupy nadal będą omijać przestrzeń powietrzna Iraku i Iranu.  W środę nad ranem z terytorium Iranu wystrzelonych zostało ponad 20 pocisków rakietowych, które uderzyły w cele USA w Iraku - bazę Ain Al-Asad, położoną 160 km na zachód od Bagdadu, i bazę w Irbilu na północy. Jak podały irańskie media, był to odwet za zabicie w zeszłym tygodniu w ataku sił USA wpływowego irańskiego generała Kasema Sulejmaniego.  W związku z tym wiele linii lotniczych postanowiło zmienić trasy lotów w regionie Bliskiego Wschodu w obawie przed dalszym zaostrzeniem się sytuacji.",,
"„Łowcy frajerów”, przestępstwa na rynku Forex. W tle – Lech Wałęsa","Kim są i w jaki sposób działają tzw. łowcy frajerów? Okradają ludzi pod płaszczykiem legalnych inwestycji. W jaki sposób oszuści namierzają potencjalne ofiary? Co wspólnego z platformami Forex miał były prezydent Lech Wałęsa? Potężna machina wyciągająca pieniądze, czyli jak tysiące osób straciło miliony złotych w „Magazynie śledczym Anity Gargas” w czwartek o godz. 22.25 w TVP1.",,,
"„Nikt nie obieca tyle co PO, ale nikt nie da tyle co PiS”","– Niczego nie musimy zaczynać od dzisiaj, przez cały okres swoich rządów realizowaliśmy dobrą politykę prorodzinną – mówił w programie „Minęła 20” polityk PO Czesław Mroczek, odnosząc się do propozycji swojej partii, by rozszerzyć program 500 Plus. – Nikt wam nie obieca tyle, co Platforma, ale nikt nie da tyle, co zaproponuje PiS – ripostował Łukasz Schreiber (PiS).","Lider PO Grzegorz Schetyna zapowiedział podczas sobotniej konwencji PO w Łodzi rozszerzenie wprowadzonego przez PiS programu 500 Plus również na pierwsze dzieci. Polityk PO Czesław Mroczek przekonywał w TVP Info, że  zapowiedź rozszerzenia świadczenia jest kontynuacją wcześniejszych działań PO. – Niczego nie musimy zaczynać od dzisiaj, przez cały okres swoich rządów realizowaliśmy dobrą politykę prorodzinną – zapewnił.  – Opowiada pan takie rzeczy zapominając, że to wy ograniczaliście programy prorodzinne, choćby ulgę na dziecko i becikowe. Zawęziliście grono osób, którym się to przyznaje – zaprotestował Łukasz Schreiber (PiS). – Nikt wam nie obieca tyle, co Platforma, ale nikt nie da tyle, co zaproponuje PiS – dodał, komentując program partii przedstawiony przez Schetynę. „Program pomógł wielu rodzinom”  Paulina Hening-Kloska zauważyła, że „500 Plus jest programem finansowanym z długu publicznego”.  – Nie zamierzamy go likwidować; przedstawiliśmy program Aktywna Rodzina, który będzie go reformował – powiedziała. – Oceny ekonomiczne Nowoczesnej bardziej mnie śmieszą niż niepokoją – mówił Adam Andruszkiewicz (Kukiz'15) i wskazał, że program 500 Plus bardzo pomógł wielu rodzinom. Według Pawła Bejdy (PSL) „500 Plus jest to tak jakby kontynuacja tego, co zaczął Władysław Kosiniak-Kamysz, będąc ministrem pracy płacy i polityki społecznej”, wprowadzając tzw. kosiniakowe. – Program powinien być utrzymany i rozszerzony na pierwsze dziecko – ocenił. ",,
Gdańsk opłacił fakturę na 50 tys. za „usługę wywiadu”. Ratusz się tłumaczy,"Koncern Ringier Axel Springer Polska, wydawca „Newsweeka”, „Faktu” i „Onetu”, wystawił urzędowi miejskiemu w Gdańsku fakturę za „usługę wywiadu i publikacji” na kwotę 49 tys. 200 zł – donosi „Gazeta Gdańska”. Urząd wyjaśnia, że faktura została „źle opisana”.","Według „Gazety Gdańskiej” władze miasta – poprzez Biuro Prezydenta ds. Komunikacji i Marki Miasta, kierowanego przez Marka Bonisławskiego – „pomiędzy 17 a 27 maja 2019 r. w trybie zwykłym wykupiło u RASP usługi reklamowe o łącznej wartości 156 600 zł”.Z informacji gazety wynika, że 27 maja br. w koncernie władze miasta zakupiły „usługę wywiadu i publikacji” w zwykłym trybie, według zamówienia nr 3844. Która warta była 49 200 zł.Jak czytamy w gazecie, „nie wiadomo, komu dziennikarze RASP” wyświadczyli „usługę wywiadu”. „Zgodnie z zamówieniem (…) usługa płatna miała zostać zrealizowana pomiędzy 27 maja a 4 czerwca” – czytamy. Dalej gazeta stwierdza, że „to kryterium zdają się spełniać” tylko publikacja w „Newsweeku” i wywiad, bez sygnatur reklamowych, red. Bartosza Węglarczyka z prezydent Aleksandrą Dulkiewicz w „Onet Rano” – relacjonuje gazeta.W rozmowie z portalem tvp.info rzecznik prasowy prezydent Aleksandry Dulkiewicz Daniel Stenzel wyjaśnił, że to tylko „źle opisana faktura”, którą opisał jeden z urzędników ratusza.– Faktura została opisana zbyt ogólnie. Miasto nie płaciło bowiem za jeden wywiad, a za szereg działań, które grupa Onet przeprowadziła w Gdańsku podczas specjalnego, wyjazdowego wydania porannych i podróżniczych audycji – wskazał Daniel Stenzel.",,
Syryjskie Siły Demokratyczne przekazały władzom Iraku 20 jeńców z IS,"Syryjskie Siły Demokratyczne (SDF) poinformowały w niedzielę, że przekazały władzom Iraku 20 jeńców, którzy walczyli po stronie Państwa Islamskiego. Całkowita liczba pojmanych i przetrzymywanych w Syrii dżihadystów sięga 500 osób. Jak dotąd przekazano 280 osób.",,,
Publicysta do Belki: Co pan zrobił dla walki z pedofilią? Nie kiwnął pan palcem,"„A Pan co zrobił jako premier, żeby walczyć z pedofilią? Gdy Pan rządził, ujawniliśmy we »Wprost«, gdzie wtedy pracowałem, wiele przypadków, ujawnił w tym czasie Sylwester Latkowski. I Pan nie kiwnął w tych sprawach palcem. A teraz wielki bohater. Dno!” – napisał na Twitterze publicysta Stanisław Janecki. Odniósł się w ten sposób do wpisu byłego premiera w rządzie SLD Marka Belki, który nawiązując do tematu pedofilii nazwał Jarosława Kaczyńskiego „symbolem krzywd i niesprawiedliwości”.","Belka napisał na Twitterze, że Kaczyński – którego nazwał „geniuszem zła” – wystraszył się dziecięcych bucików. To aluzja do przedmiotu, który przyniósł w czwartek do Sejmu Sławomir Nitras. „Symboli zakrzyczeć się nie da. To pan jest dziś symbolem krzywd i niesprawiedliwości. Nie będziemy wspierać. Będziemy przeszkadzać” – dodał były premier. Wpis Belki spotkał się z wieloma krytycznymi komentarzami na Twitterze. „Masz Pan tupet, nie ma co”, „Tow Marku... Uspokójcie się”, „Pan był premierem równie długo. I czy to nie za pańskiego premierowania była afera pedofilska na Dworcu Centralnym?” – to tylko najbardziej delikatne z nich. Publicysta Stanisław Janecki przypomniał, że w czasach sprawowania urzędu premiera przez Belkę doszło do ujawnienia wielu przypadków pedofilii przez tygodnik „Wprost”. Wtedy powstał również film „Pedofile” Sylwestra Latkowskiego z 2005 r., w którym opisano liczne przypadki przestępstw seksualnych na dzieciach, dokonywanych także przez bardzo znane osoby. Jak pisze Janecki, rząd Belki zachowywał się w te sprawie biernie. Film „Pedofile” Latkowskiego zostanie wyemitowany w sobotę 18 maja o godz. 21.50 w TVP Info.",,
95-letni weteran AK przeciwko telewizji ZDF. Niemcy chcą kolejnych rozpraw,"Po wielu miesiącach przerwy do krakowskiego Sądu Okręgowego w piątek wraca sprawa skierowana przeciwko niemieckiej państwowej telewizji ZDF i wytwórni  filmowej UFA Fiction. Producentów serialu „Nasze matki, nasi ojcowie” pozwał kapitan Armii Krajowej Zbigniew Radłowski. Proces trwający już ponad dwa lata mógłby się rychło zakończyć, ale strona niemiecka wnioskuje o dodatkowe przesłuchanie kolejnego biegłego - niemieckiego filmoznawcy. Jeśli sąd przychyli się do tego żądania, proces może przedłużyć się o kolejne kilka miesięcy. Na piątkową rozprawę ma przybyć 95-letni weteran AK.","Kpt. Zbigniew Radłowski wraz ze Światowym Związkiem Armii Krajowej pozwali niemiecką telewizję i producenta ze względu na wymowę serialu, który postawił żołnierzy AK w wyjątkowo złym świetle. Miniserial był emitowany na całym świecie i cieszył się ogromną popularnością. Treści w nim zawarte przyjmowane były często jako fakty historyczne, a nie swobodna interpretacja artystyczna. Niektórzy krytycy zza Odry przyznawali, że telewizja  ZDF wyprodukowała wreszcie film, na który czekały miliony ich krajanów. Przyjmuje on bowiem punkt widzenia na historię, jeśli nie usprawiedliwiający, to na pewno w jakiś sposób tłumaczący niemieckie zbrodnie podczas II wojny światowej.  Serial rzeczywiście uwzględniał odpowiedzialność Niemców za te zbrodnie, ale jednocześnie pokazywał, że popełniali je oni, znajdując się w sytuacji bez wyjścia. Tymczasem Polacy mając możliwość wyboru, mieli dawać upust swojemu antysemityzmowi, a wręcz pogardzie i chęci mordu na Żydach. Niemiecki historyk, prof. Julius Schoeps, który był konsultantem historycznym serialu, tuż przed emisją filmu w Polsce wyjaśniał, że ciężko wymagać od niego innego spojrzenia na historię, gdyż jest on niemieckim Żydem. Dodawał, że w Polsce podczas wojny działała też dobra partyzantka – lewicowa. Niemal równolegle z postępowaniem przed sądem w Krakowie toczyła się inna sprawa przeciwko ZDF, tym razem wytoczona przez 96-letniego byłego więźnia niemieckiego  obozu w Auschwitz. Chodziło o użycie określenia „polski obóz koncentracyjny” w odniesieniu do niemieckich obozów śmierci. Telewizja ZDF została już zobowiązana do przeprosin i zamieszczenia sprostowania,  jednak oddała sprawę do Federalnego Trybunału Sprawiedliwości, który wydał kuriozalną decyzję, uznając, że wyrok Sądu Apelacyjnego w Krakowie nie może być stosowany ze względu na „fundamentalne prawo wolności opinii oraz mediów”. Tym samym  oddalił wniosek 96-letniego Karola Tendery, byłego więźnia Auschwitz i uczestnika obozowej konspiracji.Kpt. Zbigniew Radłowski skomentował wówczas ten werdykt na łamach portalu tvp.info. Napisał m.in.: „Przeżyłem wieloletnią okupację niemiecką Warszawy, Powstanie Warszawskie, obóz jeniecki. Żaden program ZDF i żaden wyrok niemieckiego sądu nie zakłamie prawdy o tym, kto był sprawcą, a kto ofiarą. Kto zbrodniarzem, a kto bohaterem. Walczmy o tę prawdę! WSZYSCY!”.",,
Rosjanin skazany na pięć lat więzienia za szpiegostwo,Obywatel Rosji został skazany w Estonii na pięć lat pozbawienia wolności za szpiegostwo – informują miejscowe media. Estońska policja bezpieczeństwa (KaPo) poinformowała o jego zatrzymaniu w maju.,"Wobec Rosjanina zasądzono także grzywnę w wysokości 1,3 tys. euro, które miał zdobyć „w nielegalny sposób”. Wyrok zapadł 29 sierpnia. Nie podano szczegółów sprawy ani nazwiska skazanego. Ujawniono jedynie jego inicjały: A. A. Przez ostatnie dwa, trzy lata w Estonii zatrzymano co najmniej 15 osób podejrzanych o szpiegostwo na rzecz rosyjskich służb specjalnych – poinformował estoński portal Postimees. Poprzedni wyrok w podobnej sprawie zapadł wiosną tego roku. Sąd w Tartu skazał 31-letniego Dmitrija Kozłowa, mającego obywatelstwo Estonii i Rosji, na sześć miesięcy pozbawienia wolności. Do jego zadań należało zbieranie i przekazywanie Rosji informacji dotyczących działań, pracowników, sprzętu jednego z wydziałów estońskiej policji.",,
Zmiana czasu w nocy. Przesuwamy wskazówki z drugiej na trzecią,W nocy z soboty na niedzielę zmieniamy czas z zimowego na letni - pośpimy przez to o godzinę krócej. 25 marca nad ranem wskazówki zegarów przesuniemy z godz. 2.00 na 3.00. Do czasu zimowego wrócimy w ostatnią niedzielę października.,"W całej Unii Europejskiej czas letni zaczyna się w ostatnią niedzielę marca, a kończy w ostatnią niedzielę października. W 2018 roku do czasu zimowego wrócimy więc 29 października. Mówi o tym obowiązująca bezterminowo dyrektywa UE ze stycznia 2001 r.: „Począwszy od 2002 r. okres czasu letniego kończy się w każdym państwie członkowskim o godz. 1 czasu uniwersalnego (GMT) w ostatnią niedzielę października”.W Polsce zmianę czasu reguluje rozporządzenie prezesa Rady Ministrów. Poprzednie obowiązywało do 2016 roku i niektórzy przeciwnicy zmiany czasu, np. Fundacja Republikańska i Stowarzyszenie KoLiber apelowali do premier Beaty Szydło o niepodpisywanie kolejnej decyzji w tej sprawie. Na początku listopada 2016 roku rząd wydał jednak rozporządzenie, które przedłuża stosowanie czasu letniego i zimowego do 2021 roku. Jesienią 2017 roku do Sejmu trafił projekt ustawy autorstwa PSL o rezygnacji ze zmiany czasu na letni i zimowy. Proponowano w nim, aby od 1 października 2018 roku w Polsce przez cały rok obowiązywał czas letni. Choć projekt został jednogłośnie poparty przez sejmową komisję administracji i spraw wewnętrznych, nie był on dalej procedowany z uwagi na to, że najpierw konieczna byłaby zmiana dyrektywy UE.Na początku lutego 2018 roku Parlament Europejski przyjął rezolucję, w której wezwał do przeprowadzenia dogłębnej oceny zmiany czasu, dokonywanej dwa razy do roku i jeśli to konieczne, do zmiany przepisów. W odpowiedzi na rezolucję rzeczniczka Komisji Europejskiej Mina Andreewa zadeklarowała, że KE jest gotowa zająć się ponownie kwestią zmiany czasu, nie wykluczając nowelizacji dyrektywy w tej sprawie. „Dobra zmiana to brak zmiany... czasu”Autorzy raportu „Dobra zmiana to brak zmiany... czasu” z Fundacji Republikańskiej i Stowarzyszenia KoLiber – bazując na dostępnych analizach – argumentowali, że zmiana czasu nie wpływa w sposób znaczący na „zagadnienia energetyczne”. Wskazywali za to, że wśród negatywnych skutków jest m.in. zmiana rozkładów firm transportowych, zamknięte w nocy systemy internetowe banków oraz innych instytucji, czy niekorzystny wpływ na zachowanie inwestorów giełdowych. Ich zdaniem w okresach po każdej zmianie czasu spada ponadto wydajność pracowników i zwiększa się liczba zwolnień.Badań dotyczących wpływu zmiany czasu na zużycie energii czy zdrowie i samopoczucie człowieka jest wiele. Badanie zużycia energii elektrycznej w stanie Indiana (USA) wykazały, że po wprowadzeniu czasu letniego rachunki mieszkańców za prąd wzrosły. Z kolei badania prowadzone w Kalifornii dowodziły, że w tym stanie zmiana czasu nie powoduje zmian w zapotrzebowaniu na energię elektryczną. Japończycy wyliczyli, że stosowanie czasu letniego może zmniejszyć emisję dwutlenku węgla o 400 tys. ton i pomóc zaoszczędzić do 930 mln litrów paliwa. Ponadto przyczynia się do spadku liczby ulicznych kradzieży o 10 proc. Udar, nowotwory i stresNaukowcy z fińskiego Uniwersytetu w Turku wykazali, że przestawienie zegara o godzinę do przodu i zakłócenie rytmu dobowego zwiększa ryzyko udaru niedokrwiennego mózgu, jednak tylko tymczasowo. Analiza danych zbieranych przez 10 lat wśród mieszkańców Finlandii wykazała, że ogólna częstość występowania udaru niedokrwiennego była o 8 proc. wyższa w ciągu pierwszych dwóch dni po zmianie czasu na letni. Natomiast po kolejnych dwóch dniach nie zauważono już żadnej różnicy. Odkryto także, że osoby z chorobą nowotworową, były o 25 proc. bardziej narażone na udar bezpośrednio po przejściu na czas letni, niż w jakimkolwiek innym okresie w ciągu roku. Ryzyko było również zauważalnie wyższe w przypadku osób powyżej 65. roku życia – u nich prawdopodobieństwo wystąpienia udaru tuż po przesunięciu zegarów na czas letni było wyższe o 20 proc. niż w pozostałych tygodniach.„Zmiana czasu najbardziej dotyka ludzi, którzy mają problemy ze snem lub mają zaburzony rytm okołodobowy” – tłumaczył w rozmowie z PAP dr Michał Skalski z Poradni Leczenia Zaburzeń Snu przy Klinice Psychiatrycznej Warszawskiego Uniwersytetu Medycznego.Zaznaczył przy tym, że choć sama zmiana czasu nie jest zwykle główną przyczyną problemów zdrowotnych, to rezygnacja z niej może oznaczać pozytywne konsekwencje. „Podział na czas letni i zimowy to jeden z wielu czynników zewnętrznych wpływających na jakość ludzkiego życia” – mówił dr Skalski. – „Jeśli więc podział ten nie ma już uzasadnienia ekonomicznego, to jego zniesienie wyeliminuje z naszego życia jeden z nieprawidłowych, stresogennych czynników”. „Czas oszczędzający światło dzienne”Wprowadzenie czasu letniego, tj. przesuwanie wskazówek zegarów o godzinę do przodu w okresie wiosenno–letnim, jako pierwszy proponował podobno Benjamin Franklin w XVIII. Miało to pomóc lepiej dopasować czas aktywności człowieka do godzin, w których jest najwięcej światła słonecznego i przynieść oszczędności. Dlatego też czas letni określa się w języku angielskim, jako „czas oszczędzający światło dzienne”. W Polsce zmiana czasu została wprowadzona w okresie międzywojennym, następnie w latach 1946–1949, 1957–1964, a od 1977 r. stosuje się ją nieprzerwanie.",,
"„Sędzia Juszczyszyn doskonale wie, że Kancelaria Sejmu nie dysponuje listami poparcia KRS”","Listy poparcia członków Krajowej Rady Sądownictwa mocą ustawy nie podlegają publikacji i pan sędzia Paweł Juszczyszyn o tym doskonale wie – ocenił Maciej Mitera, rzecznik prasowy KRS. Podkreślił, że dysponentem list jest marszałek Sejmu, tymczasem olsztyński sędzia zażądał ich ujawnienia od Kancelarii Sejmu, a więc organu, który nimi nie dysponuje.","Ministerstwo Sprawiedliwości w zeszłym tygodniu odwołało sędziego Pawła Juszczyszyna z delegacji do Sądu Okręgowego w Olsztynie. Jako powód podało, że rozpoznając apelację od wyroku w jednej ze spraw cywilnych, podważył on status powołanego przez prezydenta RP sędziego, który we wcześniejszej instancji wydał wyrok.   Juszczyszyn wygłosił oświadczenie, w którym powiedział, że „sędzia nie może bać się polityków”. W jego obronie w niedzielę w kilku miastach Polski zorganizowano demonstracje, na których pojawili się m.in. sędziowie i politycy.  Sędzia Paweł Juszczyszyn zażądał od Kancelarii Sejmu list poparcia nowej KRS. Jak stwierdził w TVN24 sędzia Maciej Mitera, miał do tego prawo; „tylko co mu do dało?” – pytał.   – Dlaczego akurat te listy, a nie inne kwestie? (...) Pan sędzia z Olsztyna doskonale wie, że jako załączniki, mocą ustawy, nie podlegają publikacji – zaznaczył rzecznik KRS. Wyjaśnił, że wspomniane listy są w dyspozycji Marszałka Sejmu, tymczasem sędzia Juszczyszyn zwrócił się nie do dysponenta, ale do Kancelarii Sejmu. Po odwołaniu delegacji sędziego Pawła Juszczyszyna przez resort sprawiedliwości, w piątek prezes Sądu Rejonowego w Olsztynie Maciej Nawacki zawiesił go także w sprawowaniu funkcji.  Zdaniem sędziego Mitery zawieszenie Juszczyszyna „rodzi wątpliwości”, jednak – jak podkreśla – prezes sądu miał do tego prawo. – Ja zawsze wyrażam nadzieję, że prezes wie, co robi – dodał.  – Co do cofnięcia delegacji, ja bym nie cofnął – powiedział sędzia Mitera, zaznaczając, że to jego prywatne zdanie.",,
Papież przyjmie rodzinę pakistańskiej katoliczki Asii Bibi,"W sobotę papież Franciszek przyjmie w Watykanie męża i córkę Asii
Bibi – pakistańskiej katoliczki, skazanej na śmierć za rzekomą
obrazę islamu. Przebywa ona od dziewięciu lat w więzieniu. Według
jej prawników jest szansa, że przed Wielkanocą odbędzie się
rozprawa sądowa decydująca o jej ewentualnym uwolnieniu.","Najbliżsi Asii Bibi znajdą się w składzie delegacji PapieskiegoStowarzyszenia Pomoc Kościołowi w Potrzebie, którą Franciszekprzyjmie z okazji inicjatywy #ColosseoRosso – oświetleniana czerwono rzymskiego Koloseum na znak pamięci o męczennikach– ofiarach prześladowania chrześcijan w świecie.Na audiencji obecna będzie również Rebecca Bitrus, która przez dwa lata była więziona przez islamskich terrorystów z ugrupowania Boko Haram w Nigerii. – Opowiem papieżowi moją historię i o tym, jak pomogły mi i mnie ocaliły modlitwy biskupa, kapłanów i wszystkich wiernych mojej diecezji – zapowiada Bitrus. Zapowiedziała, że poprosi papieża o modlitwę za wszystkie dziewczęta nadal znajdujące się w rękach Boko Haram. Rebecca wyznała też, że „z głębi serca” przebaczyła porywaczom.",,
Kurski: Korwin–Mikke w PE to dwa miesiące śmiechu i pięć lat wstydu,"– Za kilka miesięcy w Warszawie nie będzie młodego człowieka, który by się przyznawał do Korwin-Mikkego – tak o zwycięstwie lidera Kongresu Nowej Prawicy w wyborach do Parlamentu Europejskiego mówił Jacek Kurski z Solidarnej Polski.","– To dwa miesiące śmiechu i pięć lat wstydu. Korwin–Mikke zebrał ludzi, którzy kiedyś popierali Tymińskiego, potem Leppera, potem Palikota – zbuntowanych, antysystemowych. Przy czym oferta, którą on proponuje ludziom wykluczonym, bez perspektyw jest przeciwko nim. Oferta liberalna jest przeciwko tym ludziom – mówił Kurski. Wartość SP jest niższa Podobnego zdania był Karol Karski z Prawa i Sprawiedliwości. – Musimy zdać sobie sprawę, że wszyscy załamują ręce z powodu tego, iż Janusz Korwin–Mikke się dostał do europarlamentu – mówił Karski. Odniósł się też do wyników jakie osiągnęła partia Kurskiego, czyli 4 proc. dla Solidarnej Polski. – Gdy koledzy odchodzili z PiS, Jarosław Kaczyński wyciągnął rękę do Zbigniewa Ziobry, Jacek Kurski wtedy podniósł się i powiedział: „Nie, my się nie zgadzamy”. Mamy do czynienia z dorosłymi ludźmi, którzy sami wybrali swoją drogę polityczną jeszcze rok temu. Dzisiaj okazuje się, że wynik wyborczy to wynik z wczoraj, ale wartość rynkowa Solidarnej Polski jest o wiele niższa – mówił.",,
Decyzja sędziego Juszczyszyna zrujnowała rolnika. Krewna opowiada o dramacie i śmierci,"Pan Zbigniew Parowicz, właściciel gospodarstwa rolnego, którego do ruiny doprowadziła m.in. decyzja sędziego Pawła Juszczyszyna, w ostatnich latach przed śmiercią nie tylko nie miał pieniędzy na życie, ale i zapadł na zdrowiu. Przykuty do wózka inwalidzkiego, „nie był w stanie opłacać czynszu za zajmowany lokal, który był wilgotny i niedogrzany, a zimą musiał zaklejać gazetą okna, żeby choć trochę ochronić się od zimna” – relacjonuje portalowi tvp.info krewna pana Zbigniewa.","W kilkudziesięciu miastach w Polsce odbyły się w niedzielę demonstracje pod hasłem „Solidarni z sędziami”. To reakcja na cofnięcie przez Ministerstwo Sprawiedliwości delegacji olsztyńskiemu sędziemu Pawłowi Juszczyszynowi. Decyzja wspieranego przez opozycję sędziego doprowadziła do ruiny właściciela gospodarstwa rolnego pana Zbigniewa Parowicza. Po wielu latach zmagań z wymiarem sprawiedliwości mężczyzna zmarł. Portalowi tvp.info udało się skontaktować z krewną pana Zbigniewa. Jak podaje kobieta, pokazywana w mediach zrujnowana posiadłość jeszcze niedawno była w zupełnie innym stanie. W zadbanym gospodarstwie pan Zbigniew hodował drób, konie, inne zwierzęta. Takie gospodarstwo zostało wystawione na licytację przez komornika. Kiedy mężczyzna stracił będące źródłem jego dochodów gospodarstwo, zamieszkał w lokalu komunalnym, w którym wcześniej mieszkali jego rodzice, a potem niepełnosprawna siostra. Początkowo pan Zbigniew próbował utrzymywać się z pracy chałupniczej. Jak podaje jego krewna, „mimo wyższego wykształcenia rolniczego podjął się produkcji dewocjonaliów, które osobiście dystrybuował na terenie całej Polski”. „Nie był w stanie opłacać czynszu za zajmowany lokal, który był wilgotny i niedogrzany, a zimą musiał zaklejać gazetą okna, żeby choć trochę ochronić się od zimna. Ów lokal był częścią większego mieszkania, w którym ze wspólnego korytarza wchodziło się do poszczególnych pomieszczeń, zajmowanych przez różne, obce rodziny” – relacjonuje krewna. Jak dodaje, nie było stać go na rehabilitację, ani leczenie. Stan pana Zbigniewa się pogarszał. Jako rosłego mężczyznę, w przypadku wizyt u lekarza z drugiego piętra znosić go musiały dwie ekipy karetek pogotowia. Pod koniec życia pan Parowicz otrzymał zastępcze mieszkanie na parterze – suche i wyremontowane. „Cieszył się, że będzie mógł w końcu wyjeżdżać na dwór na spacery; niestety śmierć pokrzyżowała te plany” – kończy swoją relację krewna pana Zbigniewa. Mężczyzna zmarł w marcu 2019 r. Jak zrujnowano właściciela gospodarstwa rolnego W 2015 r. sprawą pana Parowicza zajęli się dziennikarze TTV. Jak podawali, po tym jak ceny jaj poważnie spadły mężczyzna zadłużył się na ponad 50 tys. zł. Udało mu się spłacić ponad połowę tej kwoty, po czym sprawa trafiła do komornika. Wierzyciele zaproponowali, że resztę środków na spłatę długu można pozyskać poprzez sprzedaż samochodu lub części działki Parowicza. Komornik jednak zwlekał, a zadłużenie rosło. Rzeczoznawca, nie wchodząc nawet na posesję Parowicza, wycenił posiadłość na nieco ponad 300 tys. zł. Jak twierdził jeden z miejscowych rolników, sama znajdująca się tam obora była warta więcej. Ostatecznie gospodarstwo sprzedano za 200 tys. zł. „Jednak taka kwota była zapisana tylko na papierze. Komornik wraz z nadzorującym go sędzią, nie czekając na dopłacenie pozostałej sumy, uznali egzekucję za zakończoną. Nabywca z tego skorzystał i przejął gospodarstwo za cenę samego wadium (32 tys. zł) nie wpłacając brakujących 180 tys. zł. Przez to zabrakło pieniędzy na spłatę stosunkowo niewielkiego zadłużenia” – zauważali autorzy reportażu TTV. Parowicz przez lata pytał sąd, co stało się z brakującymi 180 tys. zł – bezskutecznie. Po interwencji posłanki PO Lidii Staroń, Sąd Rejonowy w Olsztynie wydał decyzję, aby kupiec wpłacił ustaloną kwotę. Ponieważ jednak przez ten czas dług urósł, zwrócone środki nie wystarczyły na spłatę wierzycieli. Parowicz przeniósł się do mieszkania komunalnego i podupadł na zdrowiu. Sprawa komornika, który go zrujnował, trafiła do prokuratury. Prokuratura uznała ostatecznie, że gospodarstwo było warte ponad 500 tys. zł. Sprawę jednak – z niewiadomych powodów – umorzono. – Wszystko się toczyło zgodnie z przepisami prawa – powiedział telewizji komornik. Z kolei Juszczyszyn rozmawiać nie chciał.",,
Andrzej Duda złożył kondolencje po śmierci gen. Tadeusza Bieńkowicza,"Prezydent Andrzej Duda złożył kondolencje po śmierci gen. Tadeusza Bieńkowicza ps. Rączy. Kawaler Orderu Virtuti Militari zmarł w piątek w wieku 96 lat. Nie lękał się ani niemieckich, ani sowieckich lanc i dział – napisał prezydent w sobotę na Twitterze.","„Ze smutkiem przyjąłem wiadomość o odejściu na „Wieczną Wartę” Generała Tadeusza Bieńkowicza. Żołnierz Niezłomny, kawaler Orderu Virtuti Militari” – napisał prezydent. „Nie lękał się ani niemieckich, ani sowieckich lanc i dział. Z honorem służył Bogu i Polsce. Cześć Jego Pamięci! RiP” – dodał. Tadeusz Bieńkowicz „Rączy” urodził się 19 kwietnia 1923 r.; we wrześniu 1939 r. był ochotnikiem w baonie frontowym harcerzy w Lidzie. Od 1943 r. służył w Armii Krajowej na terenie Okręgu Nowogródzkiego. Przyjął pseudonim „Rączy”, pełnił funkcję dowódcy plutonu w 2. batalionie 77. Pułku Piechoty AK. Jako dowódca grupy szturmowej przeprowadził akcję odbicia więźniów w Lidzie, za co został uhonorowany Krzyżem Srebrnym Orderu Virtuti Militari. Po zakończeniu wojny i przedostaniu na terytorium Polski nie ujawnił się – do czerwca 1950 r. działał w konspiracji Ruchu Oporu Armii Krajowej. Aresztowany przez UB w Gdańsku za działalność antykomunistyczną, poddany wielomiesięcznym przesłuchaniom i torturom, po procesie został skazany na karę śmierci, zamienioną na dożywocie. W maju 1956 r. na mocy amnestii został zwolniony z więzienia.",,
Angela Merkel chce powołać ministerstwo finansów strefy euro,Angela Merkel opowiedziała się za utworzeniem ministerstwa finansów strefy euro. Niemiecka kanclerz z okazji zbliżającego się szczytu G20 w Hamburgu udzieliła obszernego wywiadu największemu włoskiemu dziennikowi „Corriere della Sera”.,"Angela Merkel ponownie skrytykowała wycofanie się Stanów Zjednoczonych z paryskiego porozumienia klimatycznego. Mówiąc o swobodnej wymianie handlowej i procesie globalizacji stwierdziła, że administracja Donalda Trumpa błędnie widzi w nich narzędzia podziału na wygranych i przegranych. Zdaniem kanclerz porozumienie przynosi korzyści wszystkim. Przestrzegła, że Stany Zjednoczone mogą się wycofać z finansowania ONZ, misji pokojowych w Afryce i aktywnej polityki bliskowschodniej. Dlatego, jak powiedziała, potrzebna jest dalsza integracja europejska.Stwierdziła, że oprócz wspólnego budżetu i ministra finansów strefy euro, dalszej integracji pomógłby wspólny system prawny. W wywiadzie niemiecka kanclerz zapewniła, że wraz z prezydentem Francji Emmanuelem Macronem stawią czoło wyzwaniom stojącym przed Unią Europejską.",,
Grupa Aleksandra Ładosia. Wystawa w Bazylei,"Polscy dyplomaci ratujący Żydów są głównymi bohaterami wystawy „Paszporty, beneficjenci, policja. Szwajcarska tajemnica wojenna” otwartej w Muzeum Żydowskim w Bazylei.","Wystawa opowiada o tzw. grupie Aleksandra Ładosia, która zorganizowała akcję wyposażania Żydów z krajów europejskich objętych wojną w paszporty krajów południowoamerykańskich. Dokumenty wystawiane przez polskich dyplomatów na oryginalnych blankietach paszportowych państw neutralnych pozwoliły wielu tysiącom Żydów opuścić okupowane przez Niemców kraje i uniknąć zagłady.  – To świetna wystawa. Jej znaczenie jest tym większe, że została ona przygotowana przez szwajcarskich Żydów bez udziału Polski. A mimo tego to właśnie główną oś fabularną tej wystawy stanowią Aleksandra Ładosia, Konstantego Rokickiego Stefana Ryniewicza i Juliusa Kühla, którzy dzięki swej determinacji i poświęceniu uratowali wielu Żydów, którzy byli skazani przez Niemców na zagładę. Jako następca ambasadora Ładosia mogę być tylko dumny z postawy polskich dyplomatów – mówi portalowi tvp.info Jakub Kumoch, polski ambasador w Brnie.  Historia grupy zwanej również berneńską stała głośna dopiero kilka lat temu dzięki działaniom m.in. Instytutu Pamięci Narodowej, Instytutu Pileckiego oraz działaniom polskiej dyplomacji. –  Muszę przyznać, że jest dla mnie zdumiewające, dlaczego przez kilkadziesiąt lat nikt o tej wspaniałej akcji nie wiedział. W archiwach szwajcarskich, izraelskich czy amerykańskich mamy tysiące dokumentów związanych z tą sprawą. Celem naszej wystawy jest nagłośnienie tej niesamowitej historii – mówi Naomi Lubrich, dyrektor Muzeum Żydowskiego.  Większość ludzi uratowanych przez polskich dyplomatów już nie żyje. Jednak na wernisaż wystawy przybyli członkowie rodzin ocalonych.  – To, co czuję oglądając tę wystawę, to głębokie wzruszenie i wdzięczność dla polskich dyplomatów, który ocalili tyle istnień ludzkich – mówi Lenie de Piccotto-Leser, której rodzinę z Holokaustu uratowała akcja polskich dyplomatów.",,
Nakaz aresztowania byłego prezydenta. Miał zlecić porwanie opozycjonisty,"Ekwadorski sędzia wydał nakaz aresztowania byłego prezydenta Rafaela Correi. To efekt niestawienia się polityka przed sądem w związku z toczącym się śledztwem ws. porwania w 2012 r. jego politycznego rywala Fernanda Baldy. Correa przebywa aktualnie w Belgii, skąd pochodzi jego żona.","Sąd uznał, że Rafael Correa nie dopełnił obowiązku nałożonego nań przez sąd. W związku ze śledztwem ma on co dwa tygodnie stawiać się przed obliczem sądu. To, że w poniedziałek przybył do ekwadorskiego konsulatu w Belgii, gdzie obecnie mieszka, nie może być uznane za wystarczające – ocenił sędzia.Oprócz wydania nakazu aresztowania, sąd w Quito wystąpił z wnioskiem o schwytanie Correi i jego ekstradycję z Belgii. Decyzji o nakazie aresztowania Correi domagał się prokurator generalny Ekwadoru, Paul Perez.55-letni Correa jest podejrzewany o zlecenie porwania w 2012 r. lidera opozycji, deputowanego Ferdinando Baldy, który przebywał wtedy w Kolumbii, gdzie uzyskał azyl.W porwanie Baldy i przetransportowanie go z Kolumbii do Ekwadoru były zaangażowane trzy ekwadorskie agencje wywiadowcze i policja. To one zatrudniły porywaczy. Tym ostatnim nie udało się jednak doprowadzić sprawy do końca. Taksówkarze w Bogocie, widząc porwanie, zaalarmowali kolumbijską policję, która zatrzymała przewożący opozycjonistę samochód i uwolniła mężczyznę.",,
KRS wzywa do demonstracji. „Została złamana zasada apolityczności sędziów”,"Na stronach Krajowej Rady Sądownictwa ukazał się komunikat wzywający do demonstracji przez Pałacem Prezydenckim i wszystkimi sądami. „W ten sposób wyrazimy naszą opinię o niszczeniu demokratycznego państwa prawa” – napisał sędzia Waldemar Żurek, rzecznik KRS. – To nie powinno mieć miejsca. Została złamana zasada apolityczności sędziów – mówi prof. Piotr Kruszyński.","Komunikat Krajowej Rady Sądownictwa ukazał się w środę. „Informujemy wszystkich, dla których ważne są niezależne instytucje gwarantujące prawa obywatelskie, że spotykamy się w piątek (24.11.2017)  o godzinie 19:00 przed Pałacem Prezydenckim i przed wszystkimi sądami w całym kraju. W ten sposób wyrazimy naszą opinię o niszczeniu demokratycznego państwa prawa” – czytamy. Pod informacją podpisał się rzecznik KRS, sędzia Waldemar Żurek. – Rzecznik jest od publikacji stanowiska rady. Jeśli podejmiemy jakieś uchwały itd. W tej sprawie nic takiego nie miało miejsca. Sędzia Żurek używa strony rady do prywatnej wojny – powiedziała portalowi tvp.info prof. Krystyna Pawłowicz, posłanka PiS i członkini KRS. Sędzia Waldemar Żurek twierdzi, że komunikat zawiera tylko tezy z pism, które KRS wysyłał przy okazji przygotowywanych projektów ustaw o Sądzie Najwyższym i KRS. Sędzia zapytany, czy wzywanie do demonstracji nie jest złamaniem zasady apolityczności sędziów, odpowiedział, że „sędzia ma prawo wyrażać swoje opnie”. – Te demonstracje organizują organizacje społeczne i dwie organizacje sędziowskie. Gdyby robiły to partie polityczne, to wtedy byśmy mogli mówić o złamaniu zasady apolityczności – powiedział portalowi tvp.info sędzia Żurek.Innego zdania jest prof. Piotr Kruszyński. – Sędzia ma być apolityczny. Wzywanie do demonstracji jest złamaniem tej zasady i nie powinno mieć miejsca – powiedział. #wieszwiecej Polub nasSędziemu Żurkowi za wzywanie do demonstracji jednak nic nie grozi. W KRS brak jest bowiem procedur dyscyplinarnych wobec zasiadających tam osób. – My na posiedzeniach rady zgłaszamy swoje zastrzeżenia, ale nas nikt tam nie słucha – mówi prof. Pawłowicz. – Sędzia Żurek mógłby być pociągnięty do odpowiedzialności dyscyplinarnej tylko przez swój macierzysty sąd w Krakowie – dodała.Rzecznik KRS jest sędzią Sądu Apelacyjnego. Kilka miesięcy temu miał wszczęte postępowanie dyscyplinarne za udział w demonstracji KOD. Został przez tamtejszego rzecznika dyscyplinarnego uniewinniony.                                                    (fot. krs.pl)",,
"„Długo myślałem, jak wiele mamy »wspólnego« z Rosją. Łączy nas jedynie granica”","– Po aneksji Krymu i agresji Rosji w Donbasie jedyną rzeczą, która łączy ten kraj z Ukrainą jest granica – oświadczył ukraiński prezydent elekt Wołodymyr Zełenski. Rosja powinna zwrócić Ukrainie kontrolę nad tą granicą – napisał na Facebooku.","– Długo myślałem, jak »wiele wspólnego« jest między Ukrainą i Rosją. (…) 2295 kilometrów i 400 metrów granicy. Kontrolę nad każdym jej milimetrem Rosja powinna zwrócić – podkreślił Zełenski. W jego ocenie, dopiero po przywróceniu kontroli Ukrainy nad odcinkami granicy z Rosją, które są obecnie opanowane przez prorosyjskich separatystów, można będzie powrócić do „poszukiwania wspólnych” z Rosją spraw. – Zakaz eksportu paliw, otwieranie punktów wydawania paszportów dla mieszkańców terytoriów okupowanych, przetrzymywanie Ukraińców w niewoli ani na jotę nie zbliża nas do uregulowania stosunków między naszymi krajami. Takich stosunków z pewnością nie można nazywać »bratnimi«–  podkreślił prezydent elekt. Zełenski odniósł się w ten sposób do zapowiedzianego w kwietniu przez premiera Rosji Dmitrija Miedwiediewa zakazu eksportu na Ukrainę ropy i produktów naftowych, decyzji Moskwy o przyznawaniu rosyjskiego obywatelstwa mieszkańcom ukraińskiego Donbasu oraz kwestii jeńców wojennych. Prezydent elekt skomentował także show telewizyjne ze swoim udziałem, które jedna z rosyjskich telewizji postanowiła wyemitować po jego zwycięstwie wyborczym. Chodzi o nagrany jeszcze w 2011 roku program o nazwie „Magia”, w którym Zełenski jest współprowadzącym.",,
Putin oko w oko z Łukaszenką. Spotkanie w Petersburgu,"Prezydenci Rosji i Białorusi spotkają się w poniedziałek w Petersburgu. Rozmowy Władimira Putina z Aleksandrem Łukaszenką dotyczyć będą przede wszystkim kluczowych dla Mińska kwestii, związanych z: wymianą handlową, opłatami za surowce energetyczne, reeksportem zachodnich towarów oraz wspólnymi manewrami wojskowymi „Zachód 2017”.","Od ubiegłego roku narasta napięcie w relacjach Moskwy z Mińskiem. Władimir Putin nie komentował do tej pory pogarszających się stosunków z sąsiadem, ale Aleksander Łukaszenka wielokrotnie krytykował Rosję za jej mocarstwowe ambicje. Ograniczony import Kreml na krytykę odpowiadał zamknięciem granicy białorusko- rosyjskiej dla ruchu tranzytowego, ograniczeniem importu białoruskich towarów, czy wskazaniem wysokości długu za dostawy gazu i ropy. Ta ostatnia kwestia jest dla Mińska najbardziej bolesna, bowiem w przypadku fiaska negocjacyjnego Białoruś będzie musiała zapłacić Rosji 700 milionów dolarów, czyli różnicę między ceną wskazaną przez Łukaszenkę, to jest 73 dolary za tysiąc metrów sześciennych, a ceną Gazpormu, która wynosi 132 dolary za tysiąc metrów sześciennych gazu.",,
"Wałęsa do opozycji: Zanim jakiś lider zaatakuje innego uczestnika opozycji, niech się zgłosi do mnie","Lech Wałęsa opublikował w mediach społecznościowych „apel do liderów ugrupowań demokratycznych”. Pisze w nim, że widzi siebie w roli przywódcy, który będzie jednoczył opozycję. „Każdy polityczny lider, zanim wygłosi w mediach atak na innego uczestnika opozycji, najpierw zgłosił się do mnie” – dodaje.",,,
„Stop bluźnierstwu!” Ponad 36 tys. osób poparło protest przeciw „Klątwie”,"„Tym razem przekroczono wszelkie granice! (…) pseudosztuka >>Klątwa<< to 80-minutowy pokaz bluźnierstwa, znieważania i opluwania wszystkiego, co ma związek z polskością i chrześcijaństwem” – od tych słów rozpoczyna się apel zamieszczony na stronie protestuj.pl. Akcję poparło już ponad 36 tys. osób.","Organizatorzy internetowego protestu są zbulwersowani tym, że „na scenie dochodzi do bluźnierczych profanacji, aktorzy w swym obrzydliwym wyuzdaniu nie oszczędzają ani Chrystusowego Krzyża – używając go do imitacji stosunku seksualnego, ani świętego Jana Pawła II – przedstawiając jego figurę w wielu obraźliwych, seksualnych kontekstach i nazywając obrońcą pedofilii. Wulgarnie wyśmiewany jest też śp. Prezydent Lech Kaczyński”.              Pomysłodawcy akcji przygotowali petycję, kierowaną do dyrektora Teatru Powszechnego, w której domagają się natychmiastowego zdjęcia sztuki oraz wstrzymania finansowania teatru przez rząd do czasu wyjaśnienia sprawy.",,
Sankcje UE obejmą wiceministra obrony Rosji? Decyzja w poniedziałek,"Wiceminister obrony Rosji Anatolij Antonow jest najważniejszą osobistością objętą nowymi unijnymi sankcjami, które mają być formalnie zatwierdzone przez szefów dyplomacji UE w poniedziałek – poinformowały w piątek agencję Reutera źródła dyplomatyczne.","Lista 19 osób i dziewięciu podmiotów mających zostać objętych unijnymisankcjami wizowymi i finansowymi w związku z konfliktem na Ukrainie pozostaje na razie tajna. W czwartek lista została wstępnie zatwierdzona przez ambasadorów w Brukseli. Jednak w piątek źródła dyplomatyczne sprecyzowały, że wśród pięciu figurujących na czarnej liście Rosjan postacią o najwyższej randze jest Antonow, jeden z kilku zastępców rosyjskiego ministra obrony Siergieja Szojgu. Nowymi sankcjami objęto także 14 ukraińskich separatystów.Informowano, że niektóre wschodnioeuropejskie kraje UE miały sugerować wpisanie na listę samego Szojgu.Kompromisem okazał się natomiast 59-letni Antonow, odpowiedzialny za międzynarodową współpracę wojskową, który w ostatnich miesiącach swymi komentarzami na temat Ukrainy mógł rozeźlić Zachód - pisze agencja Reutera. W grudniu ub. roku oświadczył on, że Ukraina zrezygnowała ze statusu państwa pozostającego poza blokami militarnymi pod naciskiem krajów NATO, które chcą, by stała się „linią frontu w konfrontacji z Rosją”. Nowe nazwiska z czarnej listy zostaną ogłoszone dopiero po podjęciu decyzji przez szefów dyplomacji oraz opublikowaniu dokumentów w Dzienniku Urzędowym UE.",,
Prezydent Duda: Unia Europejska nie może być zamkniętym klubem,"– Nie możemy patrzeć na Unię Europejską jako na zamknięty klub; drzwi do UE są otwarte i warto starać się, warto budować swoje państwa z punktu widzenia przyszłej przynależności do Unii – powiedział w sobotę na Węgrzech prezydent Andrzej Duda.","Prezydent wziął udział w konferencji prasowej po zakończeniu dwudniowych rozmów w ramach szczytu prezydentów państw Grupy Wyszehradzkiej (V4) w węgierskim mieście Szekszard.Andrzej Duda podkreślił, że UE musi „jasno i wyraźnie” mówić, że jest otwarta na nowych członków. Dodał, że kraje, które chcą dołączyć do Unii, muszą spełnić warunki, a te – jak wskazywał – muszą być jasno i wyraźnie określone.– To jest zarówno potrzebne tym państwom i społeczeństwom, po to, aby mieć ambicje osiągnięcia coraz wyższego poziomu, coraz bardziej zbliżając się do UE. Ale zarazem po to, by coraz lepiej budować swoją gospodarkę i cały system ustrojowy, walczyć z korupcją, budować nowoczesne, demokratyczne instytucje – wyliczał prezydent. – To jest potrzebne także UE – zaznaczył. „Drzwi do UE są otwarte” – Jeżeli społeczeństwo Wielkiej Brytanii decyduje się na wyjście z UE - proszę bardzo, to jest jego prawo w ramach Unii Europejskiej. Ale my musimy zostawiać otwarte drzwi i mówić: do UE można także wstąpić. Bo my chcemy, żeby była coraz większa i żeby jako gospodarka się rozrastała. My chcemy, żeby budowała przestrzeń zamożności w Europie, ale także przestrzeń pokoju i bezpieczeństwa – podkreślił prezydent Polski. „Przyspieszyć integrację Bałkanów Zachodnich z UE”Prezydenci V4 zgodzili się, że należy przyspieszyć integrację Bałkanów Zachodnich z UE.Prezydent Węgier Janos Ader mówił na konferencji prasowej, że na Bałkanach Zachodnich widać „nierozwiązane spory terytorialne między niektórymi krajami, spory o charakterze politycznym, spory dotyczące autonomii, spory związane z mniejszościami narodowymi, spory o charakterze religijnym, spory o kierunek geopolityczny oraz spory tożsamościowe”. W dodatku – jak zaznaczył – w ciągu ostatnich dwóch lat dodatkowym problemem w regionie jest bardzo silna presja migracyjna oraz nasilenie wpływów radykalnego islamu.– Zgodziliśmy się, że mamy powody do zaniepokojenia i do działania - oświadczył Ader. Podkreślił, że zdaniem prezydentów V4 narzędziem, które najbardziej oddala konflikt w regionie, jest „integracja z UE tych państw, którą zgodnie z naszymi intencjami i zgodnie z naszą propozycją trzeba przyśpieszyć”.Prezydent Słowacji Andrej Kiska zaznaczał, że większość obywateli państw tego regionu, mimo historycznych zaszłości, chce przystąpienia do Unii. – Sytuacja w tych krajach nie jest jednolita. Wciąż są tam obecne konflikty historyczne, a młodzież emigruje. Ale to, co spaja wszystkich tych ludzi, to chęć stania się częścią naszego świata, Unii Europejskiej –  dodał Kiska. Obrady w Szekszardzie dotyczyły też gospodarki o obiegu zamkniętym, czyli takiej, w której odpady nie trafiają na wysypiska, lecz są wykorzystywane jako surowiec.Zdaniem przywódców V4 to, co było dotąd uważane za odpad, powinno być w przyszłości traktowane w dużo większym stopniu jako źródło surowców. Ader podkreślił, że na przykład z odpadów elektronicznych można uzyskać m.in. metale szlachetne, jak złoto. Zasugerował swoim kolegom z V4 połączenie pod tym względem rynków czterech państw i stworzenie w nich zintegrowanego systemu recyklingu oraz przetwarzania odpadów elektronicznych.  Trzecim tematem obrad były możliwości i zagrożenia wiążące się z dygitalizacją.",,
Do portu w Odessie wpłynął brytyjski okręt wojenny,Do portu w Odessie na południu Ukrainy zawinął okręt wywiadowczy marynarki wojennej Wielkiej Brytanii HMS Echo. Jego obecność władze w Kijowie tłumaczą zaostrzeniem sytuacji w związku z działaniami Rosji na Morzu Czarnym i Azowskim. Jednocześnie Ukraińcy planują wysłać swoje okręty wojskowe przez Cieśninę Kerczeńską.,"– HMS Echo pozostanie na Ukrainie przez kilka dni, a na zakończenie pobytu weźmie udział w manewrach typu PASSEX z okrętem flagowym marynarki wojennej sił zbrojnych Ukrainy Hetmanem Sahajdacznym – poinformował Ukraiński Portal Militarny ministerstwa obrony. Portal przypomniał, że zgodnie z konwencją z Montreux z 1936 r. okręty wojenne należące do państw, które nie leżą nad Morzem Czarnym, mogą przebywać na jego wodach tylko 21 dni. – Niewykluczone, że po zakończeniu tego okresu zastąpi go inny okręt wywiadowczy Wielkiej Brytanii, HMS Enterprise – napisał Ukraiński Portal Militarny. Sekretarz Ukraińskiej Rady Bezpieczeństwa Ołeksandr Turczynow powiedział, że do rejsu z ukraińskich portów Morza Czarnego do ukraińskich portów na Morzu Azowskim Ukraina chce zaprosić m.in. obserwatorów OBWE, ale też NATO i innych międzynarodowych organizacji. Turczynow w wywiadzie dla ukraińskiej sekcji radia BBC podkreślił, że korzystanie z Cieśniny Kerczeńskiej to dla Ukrainy sprawa pryncypiów. Dodał, że zaniechanie prób przekraczania Cieśniny Kerczeńskiej spowoduje, iż Rosja osiągnie swój cel – faktycznie zajmie Morze Azowskie i zaprezentuje światu wyznaczone przez siebie nowe granice morskie na Morzu Czarnym.",,
USA: Rekordowa liczba zatrzymań nielegalnych imigrantów na granicy z Meksykiem,"Władze imigracyjne USA zatrzymały w kwietniu podczas próby przekroczenia południowej granicy USA ponad 109 tys. imigrantów. Był to drugi z rzędu miesiąc, w którym liczba osób zatrzymanych przez służby graniczne przekroczyła 100 tys.","Dane Urzędu Ceł i Ochrony Granic wskazują, że mimo drakońskich kroków podjętych przez administrację prezydenta Donalda Trumpa, jak rozdzielanie rodzin imigrantów i zaostrzenie kryteriów przyznawania azylu uchodźcom, liczba ludzi próbujących przedostać się do Stanów Zjednoczonych wzrasta. W kwietniu podczas próby nielegalnego przekroczenia południowej granicy USA zatrzymano o 6 proc. osób więcej niż w marcu. Jest to największa liczba przypadków zatrzymania nielegalnych imigrantów pragnących się przedostać do Stanów Zjednoczonych od 2007 r. Jeśli tendencja się utrzyma, to w bieżącym roku budżetowym liczba zatrzymanych imigrantów przekroczy 1 mln. Większość zatrzymanych stanowią całe rodziny, głównie z trzech państw Ameryki Środkowej: Gwatemali, Hondurasu i Salwadoru.W poprzednich latach większość imigrantów starających się przedostać do USA przez zieloną granicę stanowili samotni mężczyźni, głównie z Meksyku. Od 1 października do końca kwietnia amerykańskie służby imigracyjne zatrzymały na granicy ponad 460 tys. osób.",,
Szef kancelarii prezydenta USA odchodzi ze stanowiska,"Prezydent USA Donald Trump powiedział w sobotę dziennikarzom w Białym Domu, że szef jego kancelarii John Kelly pozostanie na tym stanowisku jedynie do końca roku. Dodał, że informacje o jego następcy zostaną podane w ciągu jednego-dwóch dni.","Prezydent Trump nazwał Kelly'ego, byłego generała piechoty morskiej, „wspaniałym facetem”.Wiosną amerykański dziennik „The Hill” pisał, że Kelly traci wpływy i został odsunięty od wielu decyzji. Trump stał się odporny na dyscyplinę, jaką Kelly starał się narzucić w Białym Domu, odkąd przejął funkcję szefa kancelarii w lipcu 2017 roku – podkreślał dziennik, powołując się na źródła w administracji.„The Hill” i agencja AP zwracały uwagę, że rezygnacja Kelly'ego byłaby odsunięciem kolejnego wartościowego współpracownika po zwolnieniu Rexa Tillersona ze stanowiska sekretarza stanu USA, a Herberta Raymonda McMastera z funkcji doradcy ds. bezpieczeństwa narodowego.",,
Litwini pożegnali prezydenta Brazauskasa,"Tysiące osób pożegnały w czwartek w Wilnie zmarłego w ubiegłą sobotę pierwszego prezydenta niepodległej Litwy Algirdasa Brazauskasa. Został on pochowany na wileńskim Cmentarzu Antokolskim, w nowym panteonie prezydenckim. Pogrzeb Brazauskasa był pierwszym pogrzebem prezydenckim na Litwie.","W uroczystościach pogrzebowych udział wzięli m.in. byli prezydenci Polski Lech Wałęsa i Aleksander Kwaśniewski, a także polscy parlamentarzyści: Tadeusz Iwiński, Artur Górski i Franciszek Stefaniuk.Obecni byli prezydenci Łotwy Valdis Zatlers, Estonii Toomas Hendrik Ilves, Gruzji Micheil Saakaszwili, delegacje rządowe Rosji, Białorusi, Kazachstanu, Austrii.Na uroczystościach cieniem położył się sprzeciw hierarchów litewskiego Kościoła katolickiego, którzy nie zgodzili się na wniesienie trumny z ciałem Brazauskasa do katedry wileńskiej. Przedstawiciele Kościoła raz mówili, że wniesienie trumny do świątyni nie jest technicznie możliwe, innym razem zaś, że powodem odmowy jest fakt, że Brazauskas nie miał z drugą żoną ślubu kościelnego. Media sugerowały z kolei, że Kościół nie wyraził zgody, bo Brazauskas był niegdyś komunistą.Decyzja hierarchów Kościoła wywołała wiele kontrowersji w społeczeństwie. Żal z tego powodu wyraziła prezydent Dalia Grybauskaite, a były prezydent Valdas Adamkus wyraził oburzenie. W katedrze w czwartek rano została odprawiona jedynie msza w intencji zmarłego. We mszy tej nie uczestniczyła prezydent Grybauskaite. Jak zaznaczyła, „nie będzie brała udziału w rozgrywkach kościelnych i politycznych”.W świątyni nie było też najbliższych zmarłego. Żona Kristina, wraz z jedną z córek byłego prezydenta z pierwszego małżeństwa, a także współtowarzysze Brazauskasa – przedstawiciele Litewskiej Partii Socjaldemokratycznej – rano udali się do Koszedar (Kaisziadorys), miejscowości, w której Brazauskas spędził dzieciństwo i młodość, gdzie w miejscowym kościele odbyła się msza w jego intencji.77-letni Brazauskas, ostatni przywódca partii komunistycznej na Litwie i pierwszy prezydent wybrany po odzyskaniu przez kraj niepodległości, zmarł w sobotę po długiej i ciężkiej chorobie. W okresie swej pięcioletniej prezydentury, rozpoczętej w 1993 roku, Brazauskas rozpoczął przygotowania do wejścia Litwy do NATO oraz podpisał umowę akcesyjną z Unią Europejską, stanowiącą pierwszy krok na drodze do członkostwa w Unii. Od 2001 roku Brazauskas był przez pięć lat premierem Litwy, a Litewską Partią Socjaldemokratyczną kierował do 2007 roku.                                                    foto                                            Byli prezydenci Polski Aleksander Kwaśniewski i Lech Wałęsa wzięli udział w uroczystościach pogrzebowych pierwszego prezydenta niepodległej Litwy (fot. PAP/EPA)",,
"Problemy zdrowotne Junckera. Przerwał wakacje, by poddać się pilnej operacji","Ustępujący wkrótce przewodniczący Komisji Europejskiej Jean-Claude Juncker przerwał wakacje, aby poddać się pilnemu zabiegowi medycznemu – poinformowały w sobotę jego służby prasowe.","„Jean-Claude Juncker musiał skrócić wakacje w Austrii z powodów medycznych. Został on zabrany do Luksemburga, gdzie przejdzie pilną cholecystektomię (chirurgiczne usunięcie pęcherzyka żółciowego)” – napisały służby prasowe szefa KE, dodając, że zabieg ten jest rutynową procedurą.W przyszłym tygodniu Juncker miał wziąć udział szczycie przywódców państw grupy G-7, który odbędzie się w Biarritz w południowo-zachodniej Francji.Stan zdrowia 64-letniego byłego premiera Luksemburga od dawna jest tematem medialnych spekulacji, które nasiliły się zwłaszcza po szczycie NATO w zeszłym roku, gdy podczas wspólnego przejścia przywódców państw miał on wyraźne problemy z chodzeniem.Kadencja Junckera i całej kierowanej przez niego Komisji upływa 31 października. Jego następczynią będzie Niemka Ursula von der Leyen, która zarazem stanie się pierwszą kobietą na tym stanowisku.",,
„Wybory do Senatu? Bardziej lokalne!”,"– Senatorzy powinni reprezentować społeczności lokalne –
mówił w Strzyżowie (woj. podkarpackie) b. prezes PSL Waldemar Pawlak. Namawiał do głosowania w wyborach uzupełniających do Senatu na Podkarpaciu na kandydata PO-PSL Mariusza Kawę.","– W wyborach do Senatu jednomandatowe okręgi pozwalają nam wybierać przedstawicieli, którzy reprezentują lokalne społeczności. Nie powinno się tutaj przenosić awantur, kłótni, czy kontrowersji z Warszawy. Jest potrzeba wyboru mniej politycznego, bardziej lokalnego, regionalnego –  powiedział Pawlak.– Tych awantur i kontrowersji jest za dużo, a dzisiaj czasy są trudne i niemożemy przegapić takiej możliwości, żeby wzmocnić Senat o osobę, która jestmocno osadzona w tych lokalnych realiach – podkreślił polityk PSL.– Pan Mariusz Kawa jest tutaj, w tym środowisku, osobą znaną w różnychprzestrzeniach społecznych, samorządowych. Jest radnym wojewódzkim, a terazprowadzi działalność gospodarczą, czyli tworzy budżet kraju, zatrudnia ludzi –  zaznaczył były wicepremier.W niedzielę Pawlak wspólnie z Kawą uczestniczyli m.in. w gminnych zawodachOchotniczych Straży Pożarnych w Strzyżowie oraz dożynkach w Gliniku k. Ropczyc.Do Senatu z okręgu nr 55 kandydują: Zdzisław Pupa (PiS), Mariusz Kawa(PO-PSL), Kazimierz Ziobro (Solidarna Polska), Ewa Kantor (KWW Ewy Kantor),Ireneusz Dzieszko (KWW Prawica Podkarpacka), Andrzej Marciniec (PJN) i JózefHabrat (Samoobrona).Wybory w okręgu nr 55 obejmującym powiaty: dębicki, kolbuszowski, mielecki,ropczycko-sędziszowski i strzyżowski, stały się konieczne po tym, gdydotychczasowy senator PiS Władysław Ortyl został marszałkiem woj.podkarpackiego. Nastąpiło to po odwołaniu poprzedniego marszałka MirosławaKarapyty, który stał na czele koalicji PO-PSL-SLD w samorządzie województwa.Wcześniej prokuratura postawiła Karapycie siedem zarzutów, w tym pięćkorupcyjnych. Głosowanie odbędzie się 8 września.",,
Fundacja Walki z Korupcją złożyła pozew przeciwko Putinowi,Fundacja Walki z Korupcją (FBK) założona przez opozycjonistę Aleksieja Nawalnego złożyła pozew sądowy przeciwko prezydentowi Rosji Władimirowi Putinowi. Zdaniem pracowników organizacji Putin jest odpowiedzialny za sprawę karną wszczętą wobec FBK.,"W pozwie jego inicjatorzy żądają, by uznać za „bezprawne” zaniechanie prezydenta, który ich zdaniem wstrzymał się od dopełnienia swych obowiązków „gwaranta konstytucji, praw i swobód człowieka i obywatela”. Domagają się także, by za nielegalne uznać działania prezydenta „dotyczące stawiania przeszkód w realizacji (ich) praw konstytucyjnych”.Zdaniem autorów pozwu śledczy prowadzący sprawę karną nie przedstawili żadnego dowodu świadczącego o powiązaniach pracowników FBK z procederem prania brudnych pieniędzy. Argumentują oni, że działania śledcze prowadzone są z naruszeniami, a prezydent jako gwarant praw konstytucyjnych powinien był wystąpić w ich obronie.Nawalny przekazał, że FBK uważa Putina za organizatora sprawy karnej wobec fundacji.Rzecznik Kremla Dmitrij Pieskow powiedział mediom, że Kreml „nie ma stanowiska” w sprawie pozwu i podkreślił, że decyzja w tej sprawie należy do sądu. Ocenił, że na obecnym etapie „nie ma o czym mówić”.Nawalny dwa lata temu również złożył pozew przeciwko Putinowi, wówczas sąd dzielnicy Twerskiej w Moskwie odmówił jednak jego przyjęcia. Do tego samego sądu zwraca się obecnie FBK i 14 pracowników tej fundacji.Aktywista zaapelował, by tego gestu „nie uważać za deklarację polityczną” i zapewnił, że jest on zgodny z prawem.",,
Spór o obcokrajowców w berlińskiej policji. „Nie chcemy najemników”,"Policja landu Berlin zamierza szukać kandydatów do służby w innych krajach UE. Plany te oprotestowała CDU, zdaniem której byłaby to rekrutacja „najemników” – podaje portal dw.com. Wśród funkcjonariuszy są już Polacy i inni obcokrajowcy.","W zeszłym tygodniu poszukiwanie kandydatów w państwach UE zapowiedziała komendant policji landu Berlin Barbara Slowik. Jej zdaniem, potencjalni kandydaci mogliby uczyć się języka niemieckiego w Instytutach Goethego w poszczególnych krajach i tam zdawać egzaminy językowe. Propozycja nie podoba się CDU. – Nie chcę, aby bezpieczeństwa i porządku w naszym mieście pilnowali najemnicy – powiedział szef klubu partii w berlińskim Landtagu, Burkard Dregger. Jak zaznaczył, policjanta musi cechować szczególna lojalność wobec państwa. Od ludzi z Albanii, Kosowa czy Rumunii trudno oczekiwać takiego zaangażowania. – Nasi obywatele muszą darzyć policjantów pełnym zaufaniem – podkreślił Dregger w rozmowie z „Berliner Morgenpost”. Według lewicowego pisma „Die Tageszeitung”, debata na ten temat jest absurdalna, gdyż w berlińskiej policji od dawna służą obywatele innych krajów UE – by zostać funkcjonariuszem, wystarczy mieć obywatelstwo jednego z państw unijnych. „Nowi policjanci przysięgają na demokratyczną konstytucję. Poddawanie w wątpliwość lojalności ludzi tylko dlatego, że urodzili się w innym kraju, jest co najmniej dziwne” – powiedział rzecznik policji Thomas Neuendorf.  Celem działań berlińskiej policji jest powiększenie liczby funkcjonariuszy w stołecznych służbach porządkowych do 19 tysięcy. Obecnie jest ich 17 tysięcy.",,
