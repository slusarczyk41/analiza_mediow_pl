Izraelska armia: Za zestrzelenie samolotu odpowiada Syria. Putin: Seria nieszczęśliwych zdarzeń,"Izraelska armia wyraziła we wtorek ubolewanie z powodu śmierci załogi zestrzelonego rosyjskiego samolotu wojskowego u wybrzeży Syrii oraz podkreśliła, że za zestrzelenie samolotu w pełni odpowiedzialny jest syryjski rząd. Prezydent Rosji Władimir Putin ocenił z kolei, że zestrzelenie było spowodowane „serią nieszczęśliwych i przypadkowych zdarzeń”.","Kiedy rosyjska maszyna została zestrzelona, izraelskie samoloty „były już w izraelskiej przestrzeni powietrznej” – pisze Reuters, powołując się na dokument przekazany przez siły zbrojne.– Izrael wyraża ubolewanie w związku ze śmiercią załogi rosyjskiego samolotu, który został zestrzelony wieczorem (w poniedziałek) przez ogień syryjskiej obrony przeciwlotniczej. Nocą myśliwce sił powietrznych Izraela bombardowały obiekt syryjskich sił zbrojnych, gdzie produkowano broń precyzyjną i śmiercionośną, która miała być przekazana w imieniu Iranu ugrupowaniu Hezbollah w Libanie – napisano w oświadczeniu armii Izraela, cytowanym przez rosyjską agencję TASS.Według izraelskiego wojska w rosyjski samolot trafiło „rozległe i nieprecyzyjne” syryjskie uderzenie. Dodano, że Izrael udostępni Moskwie wszelkie informacje, by „zbadać incydent i potwierdzić fakty w ramach dochodzenia”. Rzeczniczka MSZ Rosji Maria Zacharowa poinformowała, że w związku z zestrzeleniem rosyjskiego samolotu wojskowego do resortu spraw zagranicznych wezwano we wtorek ambasadora Izraela w Moskwie Gary’ego Korena.Resort obrony w Moskwie poinformował, że znaleziono miejsce, w którym samolot spadł do Morza Śródziemnego, i wydobyto fragmenty maszyny. Okręty rosyjskie wydobyły także szczątki ciał żołnierzy. Na pokładzie Ił-20 było 15 wojskowych.Prezydent Władimir Putin ocenił we wtorek na konferencji prasowej, że zestrzelenie rosyjskiego samolotu wojskowego nad Morzem Śródziemnym było spowodowane „serią nieszczęśliwych i przypadkowych zdarzeń”. Zapowiedział zwiększenie bezpieczeństwa rosyjskich sił w Syrii.– Śmierć ludzi to zawsze tragedia – oświadczył Putin. Podkreślił, że rosyjski Ił-20 z 15 osobami na pokładzie nie został zestrzelony przez izraelski samolot, a okoliczności zdarzenia muszą być jeszcze zbadane. Minister obrony Rosji Siergiej Szojgu wskazał, że izraelskie samoloty prowadziły ataki na obiekty syryjskie pod osłoną rosyjskiego Ił-20, licząc na to, że syryjskie siły nie będą odpowiadać na atak w tym kierunku.Ministerstwo obrony Rosji oznajmiło, że rosyjski samolot został zestrzelony przez syryjską obronę przeciwlotniczą, ale odpowiedzialność za to ponoszą siły izraelskie, które – zdaniem resortu – naraziły samolot na ostrzał syryjski. Putin zaznaczył, że oświadczenie resortu było całkowicie z nim uzgodnione. – Wina za zestrzelony samolot rosyjski i śmierć załogi leży całkowicie po stronie izraelskiej. Ministerstwo obrony Rosji niejednokrotnie poprzez różne kanały apelowało do strony izraelskiej, by powstrzymywała się od ostrzałów terytorium Syrii, tworzących zagrożenie dla bezpieczeństwa żołnierzy rosyjskich – oznajmił Szojgu.Rzecznik Kremla Dmitrij Pieskow poinformował, że we wtorek odbędzie się rozmowa telefoniczna Putina z premierem Izraela Benjaminem Netanjahu.",,
„Czas półśrodków się skończył”. USA wzywają do ostrych sankcji wobec Korei Płn.,"Stany Zjednoczone wezwały do zastosowania bardzo ostrych sankcji wobec Korei Północnej. Podczas posiedzenia Rady Bezpieczeństwa ONZ ambasador USA Nikki Haley oświadczyła, że „czas półśrodków” wobec reżimu w Pjongjangu się skończył. Niepokój wywołała szósta próba jądrowa przeprowadzona przez komunistyczny reżim.","Posiedzenie Rady zostało zwołane na wniosek grupy pięciu krajów - USA, Wielkiej Brytanii, Francji, Japonii i Korei Południowej. Amerykańska ambasador przy ONZ Nikki Haley przypomniała długą historię bezproduktywnych rozmów z Koreą Północną i nieskutecznych sankcji.– Dość już tego. Podjęliśmy szereg stopniowych kroków zwiększających presję, ale mimo najlepszych intencji nie zadziałały one – mówiła Haley przekonując, że działania Kim Dzong Una należy traktować jako agresywne kroki i odpowiedzieć zdecydowanie. – Czas półśrodków się skończył. Musimy teraz wykorzystać wszystkie dyplomatyczne narzędzia, zanim będzie za późno – podkreśliła.„Niebezpieczne zamiary”Amerykańska ambasador wezwała do uchwalenia najbardziej surowych sankcji. Powiedziała też, że Stany Zjednoczone będą traktować każdy kraj, który robi interesy z Koreą Północną, jako kraj, który wspiera nieodpowiedzialne i niebezpieczne zamiary nuklearne.Władze Korei Południowej podjęły natomiast decyzję o tymczasowym rozmieszczeniu na terytorium tego kraju dodatkowych amerykańskich wyrzutni antyrakietowych. Przeciwne rozbudowie systemu THAAD na Półwyspie Koreańskim są Chiny.W poniedziałek po południu kwestię zbrojeń Pjongjangu omówili prezydent Rosji Władimir Putin i Korei Płd. Mun Dze In. Rzecznik Kremla Dmitrij Pieskow oświadczył, że Putin podkreślił, iż rozwiązanie kryzysu jest możliwe tylko w drodze dialogu. – Krajom spoza regionu bardzo łatwo przychodzi użycie słowa „wojna”. Ale kraje regionu muszą być mądrzejsze i bardziej zrównoważone – powiedział Pieskow. Chiny: nie pozwolimy na wojnę. USA: obraźliwe propozycje – Pekin nigdy nie pozwoli na chaos i wojnę na Półwyspie Koreańskim – powiedział ambasador Chin przy ONZ Liu Jieyi podczas poniedziałkowej sesji Rady Bezpieczeństwa Organizacji Narodów Zjednoczonych. Liu zaapelował do członków Rady o „poważne rozważenie” propozycji rozwiązania kryzysu wywołanego prowokacjami Korei Płn. poprzez dialog i dyplomację, według planu Pekinu i Moskwy. Zakłada on „podwójne zamrożenie”, czyli wstrzymanie programu nuklearnego Pjongjangu przy jednoczesnym zawieszeniu manewrów wojskowych USA i Korei Południowej. Przedstawiciel Rosji przy ONZ Wasilij Niebienzia również podkreślił, że konieczne jest rozwiązanie tego kryzysu poprzez kanały dyplomatyczne „włącznie z wykorzystaniem mediacji sekretarza generalnego ONZ (Antonio Guterresa)”. Ambasador USA przy ONZ Nikki Haley powiedziała jednak, że propozycja Chin i Rosji jest „obraźliwa”. Poinformowała też, że USA przedstawią swoją propozycję rezolucji w sprawie Korei Płn. w tym tygodniu i liczą na to, że głosowanie nad nią odbędzie się w następny poniedziałek. MSZ wzywa ambasadoraTakże w poniedziałek wiceszef MSZ Marek Magierowski wezwał w trybie pilnym ambasadora Koreańskiej Republiki Ludowo-Demokratycznej w Polsce Ri Geuna. Wezwanie ma związek z przeprowadzoną w niedzielę przez Koreę Płn. próbą nuklearną. Minister wezwał władze Pjongjangu do zaprzestania dalszych prowokacji, które w niebezpieczny sposób eskalują napięcie w regionie oraz mogą prowadzić do nieobliczalnych konsekwencji. Jak dodał, Polska jest „żywotnie zainteresowana” rozwojem sytuacji na Półwyspie Koreańskim, między innymi w związku z naszym zbliżającym się członkostwem w Radzie Bezpieczeństwa ONZ, a także zaangażowaniem w prace Komisji Nadzorczej Państw Neutralnych w Korei.Mająca status państwa neutralnego Szwajcaria oświadczyła, że jest gotowa przyjąć na siebie rolę mediatora w obliczu kryzysu wywołanego przez ostatnią próbę jądrową Korei Północnej. Poinformowała o tym prezydent tego kraju Doris Leuthard. W jej opinii w zażegnanie kryzysu powinny zaangażować się też USA i Chiny.Warto wspomnieć, że młody Kim mieszkał przez kilka lat w Szwajcarii. Miał uczęszczać do międzynarodowej szkoły w Gümligen pod Bernem, a następnie do publicznej szwajcarskiej szkoły w Liebefeld. Żył pod pseudonimem, oficjalnie był synem kierowcy z ambasady Korei Północnej w Szwajcarii.",,
Ostatnie pożegnanie Pawła Adamowicza. Uroczystości w Bazylice Mariackiej w Gdańsku,"– Trzeba nam braterstwa serc, dłoni otwartych, a nie zaciśniętych pięści – powiedział abp Sławoj Leszek Głódź podczas mszy pogrzebowej prezydenta Pawła Adamowicza w Bazylice Mariackiej w Gdańsku. – Śmierć Pawła Adamowicza to dzwon na trwogę, wezwanie do rachunku sumienia – mówił. Swoje pożegnanie wygłosiła też Magdalena Adamowicz, żona prezydenta Gdańska oraz jego córka Antonina. Świątynia była wypełniona po brzegi, tłumy zapełniały też okoliczne ulice historycznego centrum miasta.","– Byłem tam tej nocy, byłem świadkiem odchodzenia w Uniwersyteckim Centrum Klinicznym. (…) Widziałem pana prezydenta nieprzytomnego, otoczonego gronem lekarzy walczących o rozdmuchanie płomienia jego życia. Modliliśmy się o cud, świadomi, jak tragiczny jest Jego stan, ale Pan ludzkich losów rozrządził  inaczej i nie wysłuchał naszych modlitw, bowiem przy szpitalnym łóżku prezydenta gdańska stanął Anioł Śmierci. Otworzył przed Nim bramy wieczności, przeprowadził na drugą stronę życia, ku Chrystusowi – powiedział w homilii metropolita gdański, abp Sławoj Leszek Głódź.   – Trzeba nam braterstwa serc, dłoni otwartych, a nie zaciśniętych pięści – powiedział metropolita gdański i zaapelował o „odbudowę polskiej wspólnoty wedle miary miłości, zaufania, szacunku”. Podkreślił potrzebę „powrotu do hierarchii trwałych, sprawdzonych wartości, budowanych na fundamencie rodziny, szkoły, Kościoła”. – Śmierć Pawła Adamowicza to dzwon na trwogę, wezwanie do rachunku sumienia, koniecznej przemiany stylu naszego życia politycznego, wspólnotowego, społecznego, medialnego także; do wyrugowania języka pogardy i poniżania – powiedział abp Głódź.                                                    (fot. PAP/Adam Warżawa) Wcześniej w imieniu prymasa Polski list kondolencyjny odczytał prymas senior abp Henryk Muszyński.  „Modlitwą staję przy trumnie tragicznie zmarłego prezydenta Gdańska Pawła Adamowicza, aby dziękować Bogu za wszelkie dobro, jakie przez jego ręce i serce stało się udziałem wielu ludzi” – napisał abp Wojciech Polak.    Mszy pogrzebowej przewodniczył przewodniczący KEP abp Stanisław Gądecki.  Prezydenta pożegnała najbliższa rodzina, w tym rodzice, żona Magdalena, córki Antonina i Teresa oraz brat Piotr. W trakcie uroczystości głos zabrała żona zmarłego.  – Pawle, zachęcałeś do czynienia dobra tu, w małej ojczyźnie, w Gdańsku. Wierzę, że to dobro rozleje się dalej, na inne miasta, na cały świat, że podziały zaczną się zacierać, że skończy się fala nienawiści – powiedziała Magdalena Adamowicz.                                                    W uroczystościach uczestniczy prezydent Andrzej Duda (fot. PAP/Adam Warżawa) Głos zabrała także córka prezydenta – Antonina, jego brat Piotr Adamowicz, o. Ludwik Wiśniewski, Aleksander Hall, prezydent Sopotu Jacek Karnowski i p.o. prezydenta Gdańska Aleksandra Dulkiewicz.  Dominikanin o. Wiśniewski mówił, że nie można dłużej być obojętnym na „panoszącą się truciznę nienawiści na ulicach, w mediach, w internecie, w szkołach, parlamencie, a także w Kościele”. Aleksander Hall powiedział, że Pawła Adamowicza „zabiła nienawiść, którą wzbudzano i podsycano, jestem pewny, że ta nienawiść nie zwycięży”. Pełniąca obowiązki prezydenta Gdańska Aleksandra Dulkiewicz wezwała: „Róbmy wszystko, żeby być taką wspólnotą, o jakiej marzył nasz prezydent Paweł Adamowicz: bądźmy otwarci, bądźmy gościnni, bądźmy solidarni, szanujmy tych, którzy myślą inaczej, przekonujmy się siłą argumentów, a nie argumentami siły”. W nabożeństwie uczestniczyli prezydent Andrzej Duda, szef Rady Europejskiej Donald Tusk z małżonką, byli prezydenci z żonami: Lech Wałęsa, Aleksander Kwaśniewski i Bronisław Komorowski. Przybyli także premier Mateusz Morawiecki z żoną oraz byli premierzy: Hanna Suchocka, Jan Krzysztof Bielecki, Włodzimierz Cimoszewicz, Waldemar Pawlak, Jerzy Buzek, Marek Belka, Kazimierz Marcinkiewicz i Ewa Kopacz. Oprócz premiera w składzie delegacji rządowej znaleźli się  wicepremier i minister kultury i dziedzictwa narodowego Piotr Gliński oraz minister zdrowia Łukasz Szumowski. Prezydium Sejmu reprezentowała wicemarszałek Małgorzata Kidawa-Błońska (PO), a Senatu – wicemarszałek Bogdan Borusewicz (PO). Obecna była liczna grupa posłów i senatorów. Na uroczystości licznie przybyli też przedstawiciele Platformy Obywatelskiej, w tym szef partii Grzegorz Schetyna, lider pomorskich struktur PO Sławomir Neumann i prezydent Warszawy Rafał Trzaskowski. Przyjechali również: szef PSL Władysław Kosiniak-Kamysz, liderka Nowoczesnej Katarzyna Lubnauer oraz szef partii Teraz! Ryszard Petru. W pogrzebie wziął też udział Jerzy Owsiak, założyciel Wielkiej Orkiestry Świątecznej Pomocy (WOŚP), Rzecznik Praw Obywatelskiej Adam Bodnar, szef Gdańskiej Rady Imigrantów Aws Kinani, b. prezydent Warszawy Hanna Gronkiewicz-Waltz. Przybyli były prezydent Niemiec Joachim Gauck oraz burmistrzowie Rotterdamu, Bremy, Lipska i Hamburga.                                                    Urna z prochami prezydenta Gdańska została złożona w niszy w kaplicy św. Marcina (fot. Sean Gallup/Getty Images) Msza miała charakter ekumeniczny – wzięli w niej udział m.in. przedstawiciele lokalnych gmin: żydowskiej i muzułmańskiej. W świątyniach zlokalizowanych w ścisłym historycznym centrum miasta, w tym w kościołach św. Brygidy, św. Elżbiety, św. Józefa, św. Katarzyny i św. Bartłomieja była udzielana wszystkim komunia święta.Według informacji przekazanych przez gdański magistrat polskie samorządy reprezentowało 300 prezydentów, burmistrzów, wójtów i radnych z całego kraju. Urna z prochami prezydenta Gdańska została złożona w niszy w kaplicy św. Marcina.                                                    Żona zmarłego Magdalena Adamowicz (P) i córka Antonina Adamowicz (L) (fot. PAP/Adam Warżawa) Bazylika Mariacka była wypełniona po brzegi. Tłumy wypełniły też okoliczne ulice historycznego centrum miasta. W kilku punktach w ścisłym centrum ustawione zostały telebimy, na których transmitowano uroczystości pogrzebowe. W niedzielę wieczorem Pawła Adamowicza zaatakował nożem w centrum miasta 27-letni Stefan W., który podczas finału WOŚP wtargnął na scenę. Samorządowiec trafił do Uniwersyteckiego Centrum Klinicznego w Gdańsku, gdzie w poniedziałek po południu zmarł. Paweł Adamowicz miał 53 lata, prezydentem Gdańska był od 20 lat.                                                    (fot. PAP/Adam Warżawa) Przedstawiciele policji poinformowali, że w uroczystościach  pogrzebowych  wzięło udział około 45 tysięcy osób. Liczba ta obejmuje około 4,5 tysiąca osób, które znajdowały się we wnętrzu bazyliki oraz niemal 40 tysięcy zgromadzonych w bezpośrednim sąsiedztwie świątyni i przed telebimami ustawionymi w czterech punktach w historycznym centrum Gdańska.",,
Rusecka będzie kandydatką PiS na szefową Komisji Polityki Społecznej i Rodziny,"Urszula Rusecka, obecna wiceprzewodnicząca sejmowej Komisji Polityki Społecznej i Rodziny, będzie naszą kandydatką na szefową tej komisji, w miejsce Magdaleny Biejat (Lewica) – poinformowała PAP rzeczniczka PiS Anita Czerwińska.","W minionym tygodniu Czerwińska poinformowała, że posłowie PiS złożyli wniosek do obecnej szefowej komisji rodziny o zwołanie posiedzenia. We wniosku posłowie PiS zwracają się do Biejat o zwołanie posiedzenia komisji w „celu dokonania zmian w składzie prezydium”.PiS chce zmiany na stanowisku przewodniczącej komisji oraz rozszerzenia prezydium o jeszcze jednego wiceprzewodniczącego.– Chcemy, aby Urszula Rusecka zastąpiła na stanowisku przewodniczącej komisji panią Biejat – oświadczyła w rozmowie z PAP Czerwińska.Obecnie obok Biejat, która jest przewodniczącą, w prezydium Komisji Polityki Społecznej i Rodziny jako jej wiceszefowe zasiadają dwie posłanki opozycji: Marzena Okła-Drewnowicz (KO) i Agnieszka Ścigaj (PSL-Kukiz15) oraz dwie PiS – Urszula Rusecka i Teresa Wargocka. Biejat informowała PAP, że wniosek o zwołanie posiedzenia komisji, podpisany przez 17 posłów i posłanek PiS, wpłynął w miniony czwartek popołudniu do sekretariatu komisji. – Autorzy wniosku nie sprecyzowali, jakie konkretnie zmiany w prezydium chcą zgłaszać. Komunikowali jednak, że chodzi o odwołanie mnie ze stanowiska przewodniczącej, o co od kilku tygodni zabiegały skrajnie konserwatywne skrzydło PiS oraz Konfederacja – dodała posłanka.– Próba odwołania mnie ze stanowiska jest kolejnym przykładem, jak Prawo i Sprawiedliwość traktuje standardy demokratyczne. Groźby odwołania usłyszałam po raz pierwszy jeszcze zanim komisja miała szansę zacząć pracę. Kierownictwo PiS nie potrafi, jak widać, dotrzymać umowy międzyklubowej i własnych zobowiązań – powiedziała PAP Biejat.Zgodnie z regulaminem Sejmu, Biejat od czasu złożenia wniosku ma 30 dni na zwołanie posiedzenia komisji, w przeciwnym razie zrobi to marszałek Sejmu. Biejat została wybrana na szefową komisji w połowie listopada. Jej kandydaturę poparło wówczas 25 posłów, przeciw było trzech, czterech wstrzymało się od głosu.Niedługo po wyborze Biejat na szefową komisji, rzecznik Solidarnej Polski Jan Kanthak poinformował, że posłowie jego ugrupowania zwrócili się do współkoalicjantów ze Zjednoczonej Prawicy – PiS i Porozumienia – o odwołanie Biejat. Według Kanthaka, Biejat nie może sprawować funkcji przewodniczącej Komisji Polityki Społecznej i Rodziny, bo – jak mówił – jest osobą, która „niszczy polskie rodziny, chce zabijać poczęte dzieci, która zagraża naszej przyszłości”. Odwołania Biejat domagała się również Konfederacja.Szef klubu Lewicy Krzysztof Gawkowski mówił wówczas PAP, że nie będzie żadnego „paktowania” z PiS ws odwołania Biejat. Podkreślił, że nie ma żadnych powodów do pozbawienia jej funkcji szefowej komisji i klub Lewicy stoi i będzie stał murem za Biejat.",,
"Sondaż prezydencki: trzy warianty, jeden zwycięzca","Z sondażu Instytutu Badań Pollster dla „Super Expressu” wynika, że w II turze wyborów prezydenckich obecny prezydent pokonuje zarówno Małgorzatę Kidawę-Błońską, jak i Władysława Kosiniaka-Kamysza oraz Roberta Biedronia.","Jak zaznacza „Super Express”, „najpoważniejszym politycznym rywalem Andrzeja Dudy w wyścigu o fotel głowy państwa” okazuje się być Małgorzata Kidawa-Błońska, ale i ona przegrałaby z obecnym prezydentem w II turze o osiem punktów procentowych.Z sondażu przytoczonego przez gazetę wynika, że gdyby w II turze wyborów prezydenckich znaleźli się Andrzej Duda i Małgorzata Kidawa-Błońska, prezydent otrzymałby 45 proc. głosów, a jego kontrkandydatka – 37 proc., przy 18 proc. niezdecydowanych. W przypadku Andrzeja Dudy i Władysława Kosiniaka-Kamysza byłoby to odpowiednio: 45 proc., 34 proc. i 21 proc.; gdyby rywalem prezydenta Dudy był Robert Biedroń, byłoby to odpowiednio: 48 proc., 33 proc. oraz 19 proc. „nie wiem”.Badanie zrealizował Instytut Badań Pollster w dniach 5-6 listopada, na próbie 1099 dorosłych Polaków.",,
Ukraina kupuje od Brytyjczyków wozy bojowe. Eksperci: są przestarzałe,Ukraińska armia zamówiła 75 bojowych wozów piechoty typu Saxon. Pierwsze pojazdy trafią na Ukrainę już w przyszłym tygodniu. Według specjalistów sprzęt jest już mocno przestarzały i nie odpowiada zapotrzebowaniu ukraińskiej armii.,"– Po opłaceniu kosztów dostawy i wszystkich pozwoleń cena każdego wozu bojowego zamknie się w 51 tys. dolarów – powiedział w piątek Serhij Pinkas, wiceszef Ukroboronprom, ukraińskiego przedsiębiorstwa przemysłu obronnego, które zamówiło wozy dla armii. Dostarczone pojazdy nie będą nowe, ale nie wiadomo, z którego roku pochodzą i jaką historię mają za sobą.Wsparcie ze szrotu Pierwsze z 20 zamówionych pojazdów trafią na Ukrainę w przyszłym tygodniu, a pozostałe 55 – na początku 2015 roku. Wszystkie mają wesprzeć żołnierzy w walkach w Donbasie.   Obecnie używane przez armię pojazdy to w większości sprzęt przestarzały i dożywający swoich dni. Ukraiński przemysł nie nadąża z produkcją nowych maszyn i modernizacją tych , które mają.  Równocześnie Ukraińcy prowadzą testy własnego transportera o roboczej nazwie Kozak. Wojskowa taksówkaSaxon to prawdziwy weteran – został zaprojektowany na początku lat 70. Jego twórcy chcieli stworzyć tani pojazd, którego zadaniem miało być dowiezienie żołnierzy na miejsce akcji i zapewnienie im wsparcia za pomocą lekkiego uzbrojenia.  Do służby wszedł w latach 80. Obecnie brytyjska armia i policja korzysta z nowocześniejszych pojazdów, ale wciąż znajduje się na wyposażeniu kilku państw. O kontrakcie w zeszłym tygodniu pisał portal Dzerkało Tyżnia, który ocenił zakup Saxonów jako bezsensowny krok. „To samochody policyjne z pancerzem, który pozwala ochronić pasażerów tylko od pocisków 7,62 mm” – pisał portal.",,
"Niemieckie media: Putin kalkuluje, jak utrzymać się u władzy","Prasa w Niemczech, komentując dymisję rosyjskiego rządu i zapowiedziane przez prezydenta Władimira Putina zmiany w konstytucji, jest zgodna, że te posunięcia mają na celu zapewnienie władzy w Rosji obecnemu gospodarzowi Kremla po 2024 r.","„Zaskakujące wiadomości, które nadeszły w środę z Moskwy, są interpretowane jako element planu Putina, by pozostać u władzy. Kadencja prezydenta kończy się w 2024 r. i nie będzie on już mógł ubiegać się o najwyższy urząd w państwie. Jednak mało kto przypuszcza, że Putin zrezygnuje z władzy w autorytarnym systemie, którego jest centrum” - ocenia w analizie zamieszczonej na stronie internetowej „Die Zeit”.Tygodnik przypomina, że spekulacje na temat przyszłości rosyjskiego przywódcy pojawiają się od marca 2018 r., kiedy został on zaprzysiężony na czwartą już kadencję.Jak podkreśla „Die Zeit”, sytuacja wciąż nie jest jasna i jednoznaczna, ale planowana reforma konstytucyjna sugeruje, że Putin przeniesie się na inne stanowisko. „Frankfurter Allgemeine Zeitung” nie widzi jednak w tym nic dziwnego. „Rosjanie są niezadowoleni ze swojego życia. I nie da się tego poczucia wyeliminować pomrukami o »niezwyciężonych« rakietach. Nie da się też zrzucić w tym przypadku odpowiedzialności na »obcych agentów«, którzy generalnie są odpowiedzialni za wszystko, co złe. Ludzie w Rosji po prostu wiedzą, w jakiej są sytuacji. I nie podoba im się to ” - tłumaczy dziennik. Co zatem robi władca taki jak Putin, który nie chce albo nie może oddać władzy? - pyta „FAZ” i odpowiada: „Musi wprowadzić zmiany”.„Sueddeutsche Zeitung” wyjaśnia, dlaczego ofiarą „zmian” musiał paść premier Miedwiediew. „Jest on dawna jednym z najbardziej nielubianych polityków w Rosji. Tylko przez jego dymisję Władimir Putin może zademonstrować, że wprowadza reformy. Niezadowolenia społeczeństwa nie da się już dłużej ignorować” - analizuje monachijski dziennik. W środę w orędziu do parlamentu Putin zaproponował wprowadzenie zmian do obecnej konstytucji. Wśród tych propozycji jest wzmocnienie statusu Rady Państwowej - organu doradczego złożonego z szefów regionów, ograniczenie liczby kadencji prezydenckich do dwóch, nadanie niższej izbie parlamentu prawa do zatwierdzania kandydatury premiera. Krótko po orędziu poinformowano o podaniu się do dymisji premiera Dmitrija Miedwiediewa i jego rządu. Nowym premierem ma zostać Michaił Miszustin, dotychczasowy szef Federalnej Służby Podatkowej.",,
Lux Veritatis i bobry,"Czyniąc zadość tradycji, postanowiliśmy we wczorajszym, 1-kwietniowym serwisie, wystawić na próbę Państwa „czujność”. Opublikowaliśmy dwie informacje, które jak na Prima Aprilis przystało, nie były prawdziwe.","„Gaz Łupkowy Ogrzeje Szkołę o. Rydzyka?”. Nie wiemy czym fundacja Lux Veritatis zamierza ogrzewać Wyższą Szkołę Kultury Społecznej i Medialnej w Toruniu. Nie wiemy więc, czy będzie to gaz łupkowy, choć oczywiście ewentualności takiej nie możemy wykluczyć.„Wielki Brat z Bobrami w Roli Głównej”. Uspakajamy sympatyków bobrów: nie słyszeliśmy o planach wszczepiania bobrom nadajników GPS. I mamy nadzieję, że nasz pomysł nie natchnie nikogo do inwigilowania tych sympatycznych gryzoni.Żartem był także tekst o widowisku muzycznym, którego bahaterami mieli być ""Fryderyk Chopin oraz arystokratka i pianistka Jane Stirling, zakochana w mistrzu jego szkocka uczennica"".Jeśli nasze żarty rozbawiły Państwa – jest nam miło. Jeśli kogoś uraziły – przepraszamy.",,
Gruzini pamiętają. Mija 11 lat od wizyty prezydenta Kaczyńskiego w Tbilisi,"Gruzja pamięta o wizycie prezydenta Lecha Kaczyńskiego w sierpniu 2008 roku. 12 sierpnia mija 11. rocznica wystąpienia prezydenta Polski na wiecu w Tbilisi. W piątym dniu rosyjsko-gruzińskiej wojny Lech Kaczyński przyleciał do zaatakowanej przez Rosjan Gruzji, aby zademonstrować solidarność z jej mieszkańcami.","Wojna rosyjsko-gruzińska wybuchła w nocy z 7 na 8 sierpnia. 12 sierpnia rosyjskie oddziały zajęły miejscowości Karaleti i Gori, po czym posuwały się w kierunku Tbilisi. Od pierwszych godzin wojny prezydent Lech Kaczyński apelował do Unii Europejskiej, NATO i Stanów Zjednoczonych o przeciwstawienie się rosyjskiej agresji. Przed podróżą zaprosił do swojego samolotu przywódców: Ukrainy, Litwy, Łotwy i Estonii. 12 sierpnia późnym wieczorem prezydent Rzeczypospolitej przemówił do ponad 200 tysięcy Gruzinów, zgromadzonych w Tbilisi. W ocenie gruzińskich polityków i komentatorów, wizyta Lecha Kaczyńskiego była ważnym elementem powstrzymania rosyjskiej agresji. – Poważni analitycy wskazują na kluczowe znaczenie tej wizyty, ponieważ gdyby jej nie było, Rosjanie poszliby dalej – wskazuje ambasador polski w Gruzji, Mariusz Maszkiewicz. Wdzięczni Gruzini nazwali imieniem polskiego prezydenta ulice i place, a w Tbilisi wznieśli popiersie prezydenta Polski.",,
„Piątka u Semki”. Dziennikarz opowiada o młodości i zaangażowaniu w „Solidarność”,Nakładem wydawnictwa Zysk i S-ka ukazał się wywiad rzeka z dziennikarzem Piotrem Semką. W rozmowie z Janem Hlebowiczem dziennikarz opowiada o swojej młodości i zaangażowaniu w opozycję antykomunistyczną w schyłkowych latach PRL.,"„Piątka u Semki”, bo taki nosi tytuł książka, to opowieść o dzieciństwie przyszłego dziennikarza i opozycjonisty, o pierwszych krokach reportera i kolejnych wyborach życiowych. Jego oczyma oglądamy niedawne wydarzenia historii Polski.– Książka zrodziła się z przekonania, że po prawej stronie mamy bardzo niewiele opisów epopei pokolenia, które wchodziło w życie polityczne w latach 80. i po 1989 roku musiało ciężko wyrąbywać prawo istnienia i działania dla swoich środowisk. To historia tworzenia mediów i instytucji, które były z premedytacją niszczone; to przypomnienie redaktorów naczelnych, którzy bali się, co na teksty ich dziennikarzy powie Michnik – powiedział Semka w rozmowie z portalem wPolityce.pl. Książka znajduje się w sprzedaży od 4 marca br. Semka kończył historię na Katolickim Uniwersytecie Lubelskim. W latach 80-tych zaangażował się w działalność „Solidarności”. Jako dziennikarz pisał m.in. dla „Gazety Polskiej”, „Tygodnika Solidarność”, „Wprost”, kwartalnika „Christianitas”. Obecnie publikuje w „Do Rzeczy”. Jest autorem kilku publikacji, m.in. biografii Lecha Kaczyńskiego i książki „My, reakcja. Historia emocji antykomunistów 1944-1956”.",,
Prezydent podpisał ustawę budżetową na 2019 r.,Prezydent Andrzej Duda podpisał ustawę budżetową na rok 2019 z dnia 16 stycznia 2019 roku – poinformowała w czwartek w komunikacie Kancelaria Prezydenta RP. Prezydent ustawę budżetową podpisał 30 stycznia.,"Jak podkreślono w komunikacie, „przygotowując założenia makroekonomiczne na potrzeby ustawy budżetowej przyjęto, że: wzrost produktu krajowego brutto w 2019 r. wyniesie 3,8 proc., stopa bezrobocia rejestrowanego na koniec roku stanowić będzie 5,6 proc., wskaźnik cen towarów i usług konsumpcyjnych wzrośnie o 2,3 proc., natomiast średni kurs złotego ukształtuje się na poziomie 4,15 zł za euro i 3,34 zł za dolara”.Ponadto szacuje się, że deficyt sektora finansów publicznych w 2019 r. wyniesie 41,4 mld zł, zaś państwowy dług publiczny w ujęciu nominalnym wzrośnie o 52,2 mld zł. Przy takim założeniu relacja państwowego długu publicznego do PKB wyniesie 46,6 proc. – czytamy w komunikacie.„W budżecie państwa limit wydatków ustalono na kwotę 416 mld 234 mln 520 tys. zł, zaś wysokość dochodów prognozowana jest na 387 mld 734 mln 520 tys. zł. Deficyt budżetu państwa na dzień 31 grudnia 2019 r. ustalono na kwotę nie większą niż 28 mld 500 mln zł” - podano. Podkreślono, że „limit wydatków przewidziany w ustawie budżetowej na rok 2019 uwzględnia m.in.: finansowanie programu »Rodzina 500+«, realizację rządowego programu »Dobry start«, wprowadzenie tzw. »małego ZUS-u«  (…), wypłatę uzupełniającego świadczenia rodzicielskiego dla osób, które wychowały co najmniej 4 dzieci i z tytułu długoletniego zajmowania się potomstwem nie wypracowały emerytury w wysokości odpowiadającej co najmniej kwocie najniższej emerytury, wzrost wynagrodzeń w państwowej sferze budżetowej” – czytamy.Limit wydatków przewidziany w ustawie uwzględnia także m.in. „skutki obniżenia wieku emerytalnego do 60 lat dla kobiet oraz 65 lat dla mężczyzn, waloryzację świadczeń emerytalno-rentowych, podwyższoną wysokość renty socjalnej, realizację świadczeń rodzinnych, wypłatę jednorazowego świadczenia w wysokości 4.000 zł wraz z kosztami obsługi, zgodnie z treścią ustawy o wsparciu kobiet w ciąży i rodzin »Za życiem«, zwiększenie limitu wydatków na obronę narodową, wzrost wynagrodzeń nauczycieli, wzrost dotacji na ratownictwo medyczne, dofinansowanie do bezpłatnych leków, środków spożywczych specjalnego przeznaczenia żywieniowego i wyrobów medycznych dla osób, które ukończyły 75 rok życia, realizację inwestycyjnych programów wieloletnich w obszarze kultury i ochrony dziedzictwa narodowego, zwiększenie wydatków w obszarze szkolnictwa wyższego i nauki, realizację dopłat do paliwa rolniczego na zwiększonym poziomie”. „Podobnie jak w latach ubiegłych w ustawie został wyodrębniony budżet środków europejskich. W ustawie budżetowej na rok 2019 wydatki budżetu środków europejskich zostały zaplanowane w wysokości 85 mld 281 mln 687 tys. złotych” – podano.„Kwota ta obejmuje środki zaplanowane w rezerwach celowych przeznaczonych na finansowanie programów z budżetu środków europejskich oraz na finansowanie wynagrodzeń w ramach budżetu środków europejskich, a także środki na wydatki realizowane w ramach: Perspektywy Finansowej Unii Europejskiej 2014-2020, Norweskiego Mechanizmu Finansowego III Perspektywy Finansowej i Mechanizmu Finansowego Europejskiego Obszaru Gospodarczego III Perspektywy Finansowej oraz Wspólnej Polityki Rolnej. Dochody budżetu środków europejskich prognozuje się w wysokości 69 mld 716 mln 396 tys. zł, zaś wysokość deficytu ustalono na 15 mld 565 mln 291 tys. zł. – podkreśliła w komunikacie Kancelaria RP.Dodano, że „łączną kwotę planowanych przychodów i rozchodów budżetu państwa określono odpowiednio na 347 mld 522 mln 148 tys. zł oraz 303 mld 456 mln 857 tys. zł, natomiast saldo przychodów i rozchodów budżetu państwa zostało ustalone w wysokości 44 mln 065 tys. zł”.Ustawa budżetowa wchodzi w życie z dniem ogłoszenia, z mocą od dnia 1 stycznia 2019 r.",,
„Łamie statut i przesadza”. Czy Miller wyrzuci z partii Napieralskiego? „Zobaczymy”,"– Część moich kolegów uważa, że Grzegorz Napieralski łamie statut i przesadza, dlatego, że dobrym miejscem dyskusji o wynikach wyborów są gremia statutowe – powiedział Leszek Miller, przewodniczący SLD w programie „Polityka przy kawie” w TVP1 pytany, czy zagroził Grzegorzowi Napieralskiemu wyrzuceniem z partii za krytykowanie partii w mediach. Napieralski w środę na antenie TVP Info krytykował słaby wynik SLD w ostatnich wyborach samorządowych – mówił m.in., że „ta formuła SLD, która jest dzisiaj, wyczerpała się”.","Grzegorz Napieralski w programie „Gość poranka” w TVP Info w środę powiedział m.in.: – Do trzech razy sztuka. Jeśli po trzech tragicznych wynikach w kolejnych wyborach nie uda się SLD otrząsnąć i zbudować czegoś, co będzie na miarę naszych marzeń, to nawet nie będzie z czego odchodzić – mówił. Leszek Miller podkreślił jednak w piątek, że sam nie wystąpi z „inicjatywą represyjną w stosunku do Grzegorza Napieralskiego”. – Gdybym to zrobił, to Grzegorz Napieralski nie mógłby wystąpić jutro na posiedzeniu rady krajowej (SLD - red.) i wyrazić swoich poglądów. Niech to najpierw zrobi, a później zobaczymy – dodał Miller. Miller poinformował też, że w sobotę rada krajowa jego partii podejmie uchwałę, do której przestrzegania zobowiązanych będzie każdy członek partii. – Każdy kto nie będzie realizował uchwały albo będzie ją sabotował, będzie podlegał działaniu statutu – podsumował przewodniczący SLD. Miller o wyborach: nie zyskujemy, ale też nie tracimyLeszek Miller komentując wynik wyborczy SLD powiedział: – Największe straty ponieśliśmy w ostatnich wyborach parlamentarnych. (…) Od tego momentu trzymamy się mniej więcej na poziomie 8-9 proc. To mnie nie cieszy. Co prawda nie tracimy i głosuje na nas ok. 1,5 mln Polaków, ale też nie zyskujemy. Jutro będziemy dyskutowali o tym, jak tę sytuację zmienić – dodał Miller. Zawiniły listy? „Liderzy dbali, aby nie było na nich indywidualności”Przewodniczący SLD zaznaczył, że dużym błędem był sposób układania list wyborczych jego ugrupowania. – Niestety listy nie były najlepiej sformułowane. Częste były takie przypadki, gdzie lider listy bardzo dbał o to, żeby za nim nie było żadnych indywidualności. Jednym słowem, żeby ten mandat upragniony dotyczył jego, a nie innych. Takie praktyki osłabiają te listy – podkreślił Leszek Miller.",,
Nagroda Woyciechowskiego dla Szczygła,Mariusz Szczygieł – reportażysta „Gazety Wyborczej” – otrzymał  Nagrodę im. Andrzeja Woyciechowskiego. Jest ona przyznawana autorom materiałów dziennikarskich wpływających na świadomość Polaków.,"Mariusz Szczygieł w magazynie gazety – „Dużym Formacie” opisał historię dzieciobójczyni. Nauczycielka i ekspertka Ministerstwa Edukacji Narodowej 30 lat temu zakatowała sześcioletniego chłopca. Sąd skazał ją na piętnaście lat więzienia, ale wyrok uległ już zatarciu. Wśród nominowanych do nagrody w tym roku znalazło się dziewięciu autorów materiałów prasowych oraz dwóch przedstawicieli telewizji. Kandydatami byli też: Edwin Bendyk z „Polityki” za materiały o przemianach cywilizacyjnych, Artur Domosławski z „Polityki” za materiały o Ameryce Płd. i Afryce, Witold Gadomski z „Gazety Wyborczej” za artykuły o polskiej rzeczywistości gospodarczej, Robert Krasowski z „Polityki” za „często kontrowersyjną publicystykę polityczną”, Vadim Makarenko z „Gazety Wyborczej” za cykl wywiadów z tuzami światowego biznesu, Przemysław Talkowski z Telewizji Polsat za cykl programów pt. „Państwo w państwie” oraz Bronisław Wildstein za stworzenie i prowadzenie Telewizji Republika.",,
Sondaż dla TVP: eurowybory wygrywa PO przed PiS,"Wybory do Parlamentu Europejskiego wygrywa PO z 32,8-proc. poparciem, co daje jej 19 mandatów; PiS uzyskało 31,8 proc. głosów, co przełożyło się także na 19 mandatów. SLD z wynikiem 9,6 proc. wprowadził do PE 5 europosłów – wynika z sondażu exit poll IPSOS dla TVP. Frekwencja w niedzielnych wyborach do Parlamentu Europejskiego wyniosła 22,7 proc.","Nowa Prawica Janusza Korwin-Mikkego uzyskała 7,2 proc. poparcia (4 mandaty) PSL – 7 proc.  (4 mandaty). Do Parlamentu Europejskiego nie dostali się: Europa Plus – 3,7 proc. poparcia, SP – 3,1 proc., Polska Razem - 2,8 proc., Ruch Narodowy - 1,5 proc. Frekwencja wyborcza wyniosła 22,7 proc.   W woj. mazowieckim frekwencja wyniosła 26,3 proc. Powyżej średniej krajowej uplasowały się także województwa: małopolskie – 25,5 proc.; pomorskie – 24,8 proc; śląskie - 23,3 proc.; lubelskie - 22,9 proc.; dolnośląskie – 22,8 proc.; podkarpackie – 22,7 proc.   Niższa niż średnia w kraju frekwencja była w województwach: łódzkim – 22,3proc.; kujawsko-pomorskim – 21,7 proc; wielkopolskim – 20,8 proc;zachodniopomorskim – 20,4 proc; świętokrzyskim – 20,5 proc.; lubuskim – 19,3proc.; podlaskim – 19,2 proc.; opolskim – 18,2 proc. i warmińsko-mazurskim – 17,9 proc.  Spośród okręgów wyborczych zdecydowanie największa frekwencja była w okręgu nr 4 – Warszawa, z ośmioma powiatami woj. mazowieckiego: 32,4 proc. Najniższazaś w okręgu nr 3 – woj. warmińsko-mazurskie i podlaskie – 18,5 proc.                                                    Sondaż: frekwencja wyborów do PE (fot. tvp.info) Gorące polityczne komentarze     Największa radość panuje w sztabie wyborczym Platformy Obywatelskiej. Partia Donalda Tuska, wbrew wcześniejszym przewidywaniom, zajęła pierwsze miejsce w wyścigu do PE. – Chciałbym bardzo podziękować wszystkim za to, że w niełatwej kampanii Polacy poszli zagłosować i że dali nam po raz kolejny ten moment satysfakcji – mówił premier po ogłoszeniu sondażu exit poll dla TVP. – Chciałbym pogratulować tym, którzy dostali się do Parlamentu Europejskiego z list PO – dodał. CZYTAJ TAKŻE  „To szczególne zobowiązanie dla ludzi Platformy Obywatelskiej”    – Uzyskaliśmy najlepszy wynik z dotychczasowych – komentował drugi wynik Prawa i Sprawiedliwości w wyborach do PE Jarosław Kaczyński. W sztabie wyborczym partii jeszcze tli się nadzieja na zmiany po ogłoszeniu oficjalnych wyników. – Naszym celem jest dobra zmiana Polsce i droga do niej została otwarta – komentował.CZYTAJ TAKŻE  Kaczyński o wyniku PiS: najlepszy z dotychczasowych    – Dzisiaj dysponujemy niekwestionowaną pozycją na polskiej lewicy. Mobilizuje nas to do dalszej pracy – mówił szef SLD ze swojego sztabu wyborczego. Leszek Miller, którego partia zajęła trzecie miejsce według sondażu exit poll, wyraził ubolewanie z powodu niskiej frekwencji. CZYTAJ TAKŻE  „Bez wysiłku gen. Jaruzelskiego nie bylibyśmy w Unii i nie wybierali eurodeputowanych”    – W tej chwili idziemy do Parlamentu Europejskiego, o Polskę będziemy się martwić za rok – komentował z kolei swój czwarty wynik w sondażu exit poll Janusz Korwin-Mikke. CZYTAJ TAKŻE  Janusz Korwin-Mikke: jesteśmy czwartą siłą w Polsce  – Chciałem bardzo podziękować Polakom, za to, że 120-letni Polski Ruch Ludowy kolejny raz potwierdził swoją siłę – dziękował wyborcom Janusz Piechociński, szef Ludowców. Jeśli wierzyć sondażowi exit poll, PSL wprowadzi do PE czterech deputowanych. CZYTAJ TAKŻE  „Pokazaliśmy, że można robić politykę na poważnie”",,
"Korwin-Mikke: jutro wyjdzie na jaw, do jakiej grupy przestępczej należy Nisztor","– Z tego co słyszeliśmy we fragmentach, w nagraniach nie ma nic odkrywczego, potwierdza się tylko, że pan Roman Giertych jest homofobem – mówiła w programie „Woronicza 17” w TVP Info Barbara Nowacka z TR. – Każdemu wolno być homofobem, szachofobem, nekrofobem. Pan Roman Giertych powiedział, że pan Nisztor należy do grupy przestępczej. Jutro wyjdzie, do jakiej – stwierdził Janusz Korwin-Mikke. W ten sposób goście Tomasza Sekielskiego komentowali kolejne taśmy, które w poniedziałek zamierza ujawnić tygodnik „Wprost”.","„Nowe taśmy Wprost. Mocne i nie kelnerów” – tak na swoim Twitterze zapowiedział nowy materiał dziennikarz tygodnika „Wprost” Michał Majewski. – Cała historia, którą dzięki temu, iż „Wprost” zwolnił mnie de facto z tajemnicy adwokackiej, co już mówiłem „Gazecie Wyborczej”, bardzo uprawdopodobnia, że Piotr Nisztor jest bardzo ważnym elementem grupy przestępczej, która ostatnio zdestabilizowała państwo – mówił w rozmowie z „Wiadomościami” TVP1 mecenas Giertych i dodał, że zapowiedział cywilny pozew o 500 tys. zł przeciw tygodnikowi „Wprost” oraz doniesienie do prokuratury o złamaniu prawa przez Piotra Nisztora. Oba dokumenty mają trafić do adresatów w przyszłym tygodniu.„Gazeta Wyborcza” twierdzi, że głównym tematem rozmowy była sprzedaż za 400 tys. zł praw autorskich do książki, którą Nisztor napisał o Janie Kulczyku. Chodziło o to, by się ona nie ukazała.Giertych potwierdził, że z Nisztorem sprzedaż praw autorskich negocjował „w imieniu przyjaciela pana Kulczyka”. Zleceniodawca nie chciał, by Kulczykowi było przykro z powodu nieprzyjemnych dla jego ojca fragmentów publikacji. – Klient chciał, abym zaproponował kwotę, a potem miałem zerwać negocjacje. Nisztor się zgodził, ale chciał więcej – mówił Giertych.– Póki co, to nie odbiega od tego kim jest i był Roman Giertych. Z tego co słyszeliśmy we fragmentach nagrań, nie ma nic odkrywczego, potwierdza się tylko, że pan Roman Giertych jest homofobem. Można tylko się dziwić, ze taki człowiek nadal jet popierany i promowany przez Platformę Obywatelską – komentowała fragment wypowiedzi Romana Giertycha Barbara Nowacka z Twojego Ruchu. Nowacka zarzuciła również, że Giertych występował w mediach w obronie PO.– Ja bym się chociaż chciał dowiedzieć, w którym momencie Giertych współpracuje z Platformą – skomentował słowa Nowackiej Andrzej Halicki z PO. – Po pierwsze, państwo podpisują pana Nisztora słowem „dziennikarz”. Mówiąc szczerze, nie znam takiej zasady dziennikarskiej, która pozwalałaby pisać, ale nie wydać. Dziennikarz to jest zawód, który służy informowaniu.W tym wypadku mogę postawić duży znak zapytania intencjom tego pisania – powiedział Halicki ws. wykupienia praw autorskich do publikacji Nisztora. – Przez trzy lata ktoś trzyma sobie taką taśmę i publikuje ja właśnie dzisiaj. Dlaczego? Bo pojawia się Roman Giertych. To jest duży znak zapytania nad całą rozmową – reasumował Halicki. „Wolno być homofobem, szachofobem, nekrofobem”– Każdemu wolno być homofobem, szachofobem, nekrofobem. Pan Roman Giertych powiedział, ze pan Nisztor należy do grupy przestępczej. Jutro wyjdzie do jakiej grupy przestępczej należy – skomentował sprawę Janusz Korwin-Mikke i odmówił kontynuacji swojej wypowiedzi. – Pan Korwin Mikke jest nosicielem sekretnej wiedzy i nie chce skorzystać z możliwości wypowiedzi - odniósł się do komentarza Korwin-Mikkego Józef Oleksy (SLD). – To gra, która robi wrażenie wielkiej gry na szachownicy, bo potencjalni aktorzy tej gry są wśród nas. Są i grają. Problem jest nie Nisztora, ani nie kelnerów. Problem jest zjawisko. Nie wiem, jak tu elita sobie da radę – powiedział Oleksy i dodał, że „nuży go kolejna odsłona afery, bo żadna nauka z niej nie płynie”.„Giertych jest prawnikiem władz”– Broni syna Donalda Tuska ws. Amber Gold i broni Sikorskiego ws. taśm. Broni atakując. Nie tylko jest prawnikiem władz, jednocześnie ma ambicje polityczne. Krytykuje PiS. Chwali rząd Donalda Tuska. To są takie klimaty sycylijskie – tak sylwetkę Romana Giertycha ocenił Mariusz Błaszczak (PiS). – Władza jest skorumpowana, są gotowi kupić wybory(..) zmanipulować, żeby PiS nie doszło do władzy – dodał. Do afery taśmowej z udziałem Romana Giertycha odniósł się również Eugeniusz Grzeszczak z PSL. – Nie podzielam opinii, że będzie to okazja do poznania poglądów Giertycha, bo jego poglądy są znane. Myślę, że te emocje wzmocnił pan prezes Mikke, który sugeruje, jakoby miał jakieś informacje – mówił Grzeszczak w programie „Woronicza 17”.CZYTAJ TAKŻE – „Wprost” zapowiada nowe, mocne taśmy. „Żebyśmy nie mieli ponownej wizyty służb w redakcji”",,
Czaputowicz: Chcemy silnego budżetu Unii Europejskiej,"– Chcemy silnej Unii Europejskiej, a co za tym idzie, silnego budżetu UE, będziemy artykułować nasze cele w tym zakresie – zapowiedział w poniedziałek minister spraw zagranicznych Jacek Czaputowicz.","Pytany w TVP Info, czy Polska będzie „grała niezgodą”, jeśli Unia Europejska w kwestii budżetu będzie proponowała rozwiązania niekorzystne dla naszego regionu, Czaputowicz odparł, że „Unia Europejska to także państwa naszego regionu”.–Będziemy artykułować nasze cele, jesteśmy za silną Unią Europejską, a co za tym idzie, ambitnym budżetem i utrzymaniem tych tradycyjnych polityk – stwierdził. Jak wskazał, dyskusja na temat kształtu unijnego budżetu trwa od ponad roku.– Są różne interesy państw, ale my jesteśmy w tej dobrej sytuacji, że chcemy silnej Unii Europejskiej i silnego budżetu – powiedział. Odnosząc się do chęci utrzymania „tradycyjnych polityk”, Czaputowicz wskazał na fundusze ze Wspólnej Polityki Rolnej oraz Funduszu Spójności.",,
Sasin o debacie Kaczyński – Kidawa-Błońska: Byłaby podwójnie jałowa,Szkoda czasu premiera i prezesa na debaty wyborcze; debata Jarosława Kaczyńskiego z Małgorzatą Kidawą-Błońską byłaby podwójnie jałowa – powiedział wicepremier Jacek Sasin „Rzeczpospolitej”.,"Sasin pytany, czy dojdzie do debaty Jarosława Kaczyńskiego z Małgorzatą Kidawą-Błońską, odpowiedział, że „nie sądzi”. „Jak jest o czym rozmawiać, to warto rozmawiać” – dodał.„Taka debata byłaby podwójnie jałowa. Pani marszałek Kidawa-Błońska nie jest żadnym realnym liderem politycznym. Trzeba to sobie powiedzieć i nie udawać, że jest inaczej. Z całym szacunkiem do pani marszałek, bo naprawdę mogę pewną sympatię w stosunku do jej osoby przejawiać, chociaż też mogłaby dużo bardziej odcinać się od niedobrych zachowań swojej partii, związanych np. z hejtem, nie robi tego – szkoda” – zaznaczył Sasin. Jego zdaniem nadwyręża to wizerunek Kidawy-Błońskiej i – jak dodał – „buduje wizerunek polityki miłości Tuska: z jednej strony uśmiech i sympatia, a za plecami pałka i jak tylko można, to walnie się przeciwnika po głowie w sposób bardzo niesympatyczny”.W ocenie Sasina Małgorzata Kidawa-Błońska nie jest „realnym liderem”. „Nie będzie premierem, nawet gdyby PO wygrała wybory, wiadomo, że to jest tylko PR-owe zagranie” – uważa polityk.Dopytywany o to, czy odbędzie się dyskusja między Mateuszem Morawieckim a Małgorzatą Kidawą-Błońską, Sasin powiedział, że taka debata wyglądałby w ten sposób: „z jednej strony PiS z realnym programem, z drugiej strony przedstawiciel PO, który rozmawia właściwie nie wiadomo o czym, o sześciopaku, a może o siedmiopaku, czy jeszcze o czymś innym”.Zdaniem Sasina „szkoda na to czasu”. „Skupiamy się na codziennych sprawach. Pan premier odbywa codziennie bardzo dużo spotkań z wyborcami w całej Polsce, ja też odbywam, wszyscy się spotykamy, rozmawiamy z ludźmi. To ma dużo większy sens niż puste rozmowy” – powiedział wicepremier.",,
„Borys Godunow” – wzlot i upadek „enkawudzisty”,"Superprodukcja „Borys Godunow” w Teatrze Polskim za sprawą autora dramatu Aleksandra Puszkina oraz reżysera tego widowiska Petera Steina, a także świetnych aktorów z Andrzejem Sewerynem na czele, przenosi publiczność w burzliwe czasy początku rosyjskiej Wielkiej Smuty. Wspaniale zrealizowana i zagrana sztuka skłania zarówno do refleksji na temat władzy jak i przypomnienia niezwykle pasjonującej historii dwóch ludzi: Borysa Godunowa oraz Dymitra Samozwańca.","Groźny jak Stalin, oprycznina jak NKWD Choć głównym bohaterem sztuki Puszkina jest oczywiście tytułowa postać to nie doszło w niej całe szczęście do marginalizacji osoby Dymitra Samozwańca. W rzeczywistości był on wybitną jednostką, która wyprzedzała swoja epokę o co najmniej stulecie. Nie był też bezwolnym narzędziem w rękach Polaków. Czarna legenda tej postaci potrzebna była jednak Rosjanom by wskazać obcych (tj. Polaków) jako winnych Wielkiej Smuty czyli okresu chaosu jaki zapanował w Rosji po śmierci Iwana Groźnego i trwał do wstąpienia na tron dynastii Romanowych. Jej częścią były wspierane przez Polskę dymitriady, a następnie wojna polsko-rosyjska, w trakcie której nasi przodkowie zajęli Kreml i wywieźli cara do Polski, a moskiewskiego patriarchę wtrącili do więzienia. To jednak już czasy późniejsze, choć owym carem była jedna z głównych postaci drugoplanowych dramatu „Borys Godunow” czyli Wasyl Szujski.Temat krwawych rządów Iwana Groźnego, a także czasów jakie nastąpiły po jego śmierci, był wielokrotnie wykorzystywany w literaturze i sztuce, podlegając różnym interpretacjom. Iwan nie występuje w tragedii Puszkina, gdyż jej akcja rozpoczyna się tuż po śmierci iwanowego syna i następcy na moskiewskim tronie – Fiodora. Trudno jednak ocenić prawidłowo postać Godunowa bez odwołania się do czasów Iwana, gdyż to wówczas zaczęła się kariera pochodzącego z niższych warstw bojarskich Borysa. Rozpoczął ją w tzw. opryczninie, czyli specjalnych oddziałach stworzonych przez Groźnego w celu spacyfikowania bojarów, a w szczególności sterroryzowania wielkich rodów, które mogłyby zagrozić carskiemu samodzierżawiu. Oprycznina słynęła z okrucieństwa i krwawych metod, a ponieważ car Iwan bywa porównywany do Stalina, to i tę formację można uznać za XVI-wieczne NKWD. W genialnej książce „Dzień Oprycznika” Włodimira Sorokina, autor przedstawia zresztą futurystyczna wizję nowej opryczniny będącej karykaturą putinowskiej Rosji. Nawet Siergiej Eisenstein, którego wizja Iwana Groźnego jako wielkiego męża stanu umacniającego państwo i pacyfikującego niszczące je spiski bardzo podobała się Józefowi Stalinowi, poniósł klęskę mierząc się z tematem opryczniny. Stalin zobaczył w filmie „Spisek bojarów”, prawdziwe, lustrzane odbicie NKWD i uznał go za krytykę swoich metod. Eisenstein popadł w niełaskę i szybko odszedł z tego świata. Jak chłopak z prowincji stał się XVI-wiecznym Berią Godunow to zatem taki XVI-wieczny chłopak z prowincji, który postanawia wstąpić do NKWD. Pomaga mu w tym stryj Dymitr, który już wcześniej został włączony do tej formacji. Godunow wykazuje się wyjątkowym talentem wkręcania w łaski i szybko zostaje Berią Groźnego. W wieku 20 lat żeni się z córką ówczesnego głównego oprawcy carskiego czyli Maluty Skuratowa, a 9 lat później udaje mu się podsunąć swoją siostrę Irinę carskiemu synowi Fiodorowi i doprowadzić do ich małżeństwa. Ponieważ w 1581 r. Iwan zabił swojego najstarszego syna również Iwana, to niespodziewanie niezbyt rozgarnięty Fiodor stał się następcą tronu i zasiadł nim już trzy lata po tym synobójstwie. Według niektórych relacji Godunow przyśpieszył zgon szalonego cara. Nie jest to jednak do końca potwierdzone. „NKWD-owska” przeszłość Godunowa nie jest eksponowana w dramacie Puszkina, gdzie grzechy przeszłości cara sprowadzone są wyłącznie do jednego wydarzenia: zamordowania carewicza Dymitra. Warto pamiętać, że Puszkin pisał swój dramat w Rosji rządzonej przez Romanowych. „Borys Godunow” jest sztuką w stylu szekspirowskim, a sam Szekspir dał przykład w swoich dziełach, choćby czyniąc makbetowskiego Banka protoplastą Stuartów, jak w genialnej twórczości przemycać podlizywanie się władzy. Tymczasem NKWD-owskim kompanem Godunowa był nie kto inny jak Fiodor Romanow, kuzyn cara Fiodora Iwanowicza, a później patriarcha rosyjski i faktyczny założyciel dynastii Romanowych. Obecnie, wraz z reinterpretacją postaci Iwana Groźnego w rosyjskiej kulturze masowej, również rola Borysa i Fiodora w służbie Groźnego ukazywana jest inaczej. W nieźle nakręconym w ubiegłym roku serialu rosyjskiej telewizji „Borys Godunow” car Iwan przedstawiony jest jako obłąkany starzec, który wprawdzie pragnie dobra państwa, ale jego szaleństwa i paranoje prowadzą często do opłakanych skutków. Ale skoro na czele obecnego państwa rosyjskiego stoi były KGB-ista to i na działalność Borysa i Fiodora w „opryczninie” można spojrzeć inaczej. Zdarzają się błędy i wypaczenia ale przecież chodzi o to by służyć państwu. Fiodor, jako mnich, a następnie lider ruchu oporu przeciwko Polakom, odkupuje zresztą swoje winy i staje się wzorem wszelkich cnót. Z Borysem jest nieco inaczej. Serial przyjmuje w tej części puszkinowską optykę, choć uniewinnia go od zarzutu zabójstwa młodego carewicza Dymitra (który zresztą przedstawiony jest epizodycznie jako rozpuszczony bachor, kierowany przez swoich zdegenerowanych, żądnych władzy stryjów i matkę).  Faktycznym zleceniodawcą zabójstwa jest w tym serialu borysowa „Lady Makbet” czyli Maria Skuratowa, żona Godunowa. Borys nawet nie pragnie władzy, lecz ulega namowom żony. Jest również przekonany, że tylko on może rządzić dla dobra Rosji, gdyż konkurenci, z Wasylem Szujskim na czele, są całkowitymi nieudacznikami, potrafiącymi jedynie knuć i intrygować. Serialowy Borys ponosi jednak klęskę ale po okresie chaosu spowodowanego objęciem tronu przez Dymitra, a następnie nieudolnym panowaniu Wasyla Szujskiego, jego dzieło kontynuowane jest przez czystego i prawego Romanowa. Nie chcem ale muszem W „Borysie Godunowie” czasy Groźnego, jego dziada Iwana III Srogiego, a także syna Fiodora, idealizowane są w wypowiedziach mnicha Pimena, podkreślającego pobożność Iwana, a także przez samego Borysa chwalącego swoich wielkich poprzedników. W otwierającej sztukę scenie rozmowy Wasyla Szujskiego z kniaziem Worotyńskim dowiadujemy się jednak o zbrodni Godunowa na małym carewiczu, popełnionej (tu Szujski nie ma wątpliwości) dla zdobycia władzy. Dlatego kniaź uważa ucieczkę Borysa do klasztoru i odmowę przejęcia władzy za wyreżyserowaną farsę, która ma umocnić jego panowanie, postrzegane przez wielu bojarów jako uzurpatorskie. Wielu historyków również przychyla się do takiej interpretacji. Borys po objęciu tronu przez swojego szwagra poodsuwał konkurentów, doprowadzając do ich wygnania lub postrzyżyn na mnichów. W ten sposób narobił sobie licznych wrogów więc przejęcie władzy przez kogokolwiek innego skończyłoby się upadkiem i prawdopodobnie egzekucją Borysa i całej jego rodziny. Wobec bezdzietności Fiodora naturalnym następcą tronu stawał się carewicz Dymitr. 15 maja 1591 r. 9-letni najmłodszy syn Groźnego zginął jednak w Ugliczu w trakcie zabawy w nożyki.  Według pierwszej oficjalnej wersji wydarzeń, ogłoszonej przez prowadzącego w tej sprawie śledztwo … Wasyla Szujskiego, był to nieszczęśliwy wypadek. Ten sam Szujski dwukrotnie zmieniał jednak zdanie. Po przejęciu tronu przez Dymitra ogłosił, że carewicz został podmieniony na innego chłopca, a gdy sam przejął tron po zabiciu Samozwańca stwierdził, że prawdziwy Dymitr został zabity na zlecenie Godunowa i doprowadził do kanonizacji carewicza. Większość historyków uznaje winę Borysa. Sam Szujski u Puszkina stwierdza, że padł ofiarą manipulacji ze strony Godunowa i dlatego oczyścił go z zarzutów. Również wzbranianie się przez Borysa od przejęcia tronu po śmierci Fiodora uważane jest za starannie przygotowaną manipulację. Borys mógł sobie na to pozwolić, gdyż patriarcha Hiob był jego człowiekiem. Za panowania Fiodora przejął też kontrolę nad tym co dziś nazwalibyśmy resortami siłowymi. Godunow był jednak relatywnie niskiego pochodzenia, podczas gdy Szujski był kniaziem z rodu Rurykowiczów, a Romanowowie byli spowinowaceni z domem Groźnego i spokrewnieni z Szujskimi, z kolei Mścisławscy wywodzili swój ród od Giedymina, dziada Jagiełły. „Nie chcem ale muszem”! Lud dostał prikaz błagać to błagał, dostał prikaz płakać to płakał. A później puszkinowski Borys po koronacji może powiedzieć bojarom, że byli świadkami, iż przyjął władzę „ze strachem i pokorą” i że jej nie chciał. Bojarom nie pozostaje już nic innego jak przysięgnąć wierność i być posłusznym. Przynajmniej do czasu. Kula u nogi cara-reformatora Godunow historyczny był sprytny i bezwzględny ale swoje rządy chciał uczynić mniej krwawymi od tych, które charakteryzowały jego mentora Iwana. Być może bał się też, że nie mając takiej legitymacji dynastycznej jak Groźny, jego naśladowanie terroru tamtego władcy doprowadziłoby go szybko do upadku. Godunow puszkinowski, grany w Teatrze Polskim przez rewelacyjnego Andrzeja Seweryna, to człowiek złamany, dręczony nieustannymi wyrzutami sumienia spersonifikowanymi przez widmo małego chłopca. Zarówno historyczna jak i literacka ocena rządów Borysa jest przy tym pozytywna: władca, który kontynuował dzieło scalania państwa, ograniczania tendencji odśrodkowych i anarchizujących, a także dbający o lud. Puszkinowski Borys narzeka jednak, że choćby nie wiadomo jak się starał i co dobrego robił dla ludu, to zawsze będzie i tak przez ten lud oskarżany, że wszystkie nieszczęścia są jego winą. Car dochodzi więc do wniosku, że rosyjski lud jest niewdzięczny i nie docenia miłości. Trzeba nad nim panować silną ręką, gdyż tylko język stosowany przez Groźnego jest dla Rosjan zrozumiały. W sztuce Puszkina Borys jest postacią tragiczną i budzącą sympatię. Chce dobrze ale jest przeklęty ze względu na swoją zbrodnię. Pragnął władzy, a gdy chce ją wykorzystać dla dobra państwa, to zamiast tego ona wykorzystuje cara i go niszczy. Puszkin dowodzi, że cel nie uświęca środków, a najlepsze uczynki władcy nie legitymizują jego rządów, jeśli zostały przejęte w wyniku zbrodni. Borys karany jest nawet po swojej śmierci. Umierając sądzi, że niewinność jego syna Fiodora, pozwoli nowemu władcy zrealizować to co chciał on zrobić, lecz przeszkodziły mu w tym demony przeszłości. Myli się, Fiodor, przedstawiony jako inteligentny, zdolny młody człowiek, dobrze zapowiadający się na władcę, zostaje szybko obalony, uwięziony i zamordowany. Dymitr – więzień przeznaczenia Drugim bohaterem tego dramatu jest oczywiście Dymitr Samozwaniec. Puszkin przedstawia go jako zbiegłego mnicha Grigorija Otriepiewa. Taka wersja uznawana jest tez przez większość historyków za najbardziej prawdopodobną, choć np. prof. Danuta Czerska, autorka biografii Samozwańca i Godunowa, przedstawia również inne wersje, w tym te uznające za prawdopodobne, iż był on prawdziwym carewiczem. Bez względu jednak na to kim się urodził, Samozwaniec z całą pewnością był wybitną jednostką, która manipulowała tymi, którzy myśleli że będą manipulować nim. Według Czerskiej są podstawy sądzić, że spisek związany z planem obalenia Godunowa poprzez pojawienie się pretendenta twierdzącego, że jest carewiczem Dymitrem, narodził się nie w Polsce, po ucieczce Otriepiewa na dwór księcia Wiśniowieckiego, ale w Rosji, na dworze Romanowych. Dopiero później Samozwaniec miał szukać pomocy zagranicą. Dymitr po przejęciu władzy nie był tez bynajmniej skory do wypełniania złożonych Polakom i papieżowi obietnic, w tym katolicyzacji Rosji.  Puszkinowski Dymitr jest natomiast postacią w istocie równie tragiczną co Godunow. Staje się niewolnikiem przeznaczenia, które skazuje go na to by był ręką karzącą Borysa. Wbrew własnej woli i pragnieniom. Grigorij, jeszcze przed ucieczką z klasztoru, żali się Pimenowi na straszny sen: wchodzi wysoko schodami by ujrzeć u swych stóp całą Moskwę. Lud go jednak nie wielbi lecz drwi z niego. Młody, ambitny człowiek został zamknięty w klasztorze, skazany na los mnicha, który mu nie odpowiada i zupełnie nie pasuje do jego osobowości. Słysząc o zbrodni Borysa postanawia go ukarać i deklaruje, że choćby cała Rosja drżała przed carem, to on przed nim nie zadrży. Wtedy wpada w pułapkę przeznaczenia. Gdy Dymitr chce przedłożyć miłość do kobiety ponad żądzę władzy okazuje się to niemożliwe. Samozwaniec nie chce też zabijać „braci Rosjan” i dlatego tłumi wojenny zapał Kurbskiego po wkroczeniu do Rosji. Gdy przegrywa bitwę najbardziej martwi go los jego „biednego konia”, a nie przyszłości swojej sprawy. Być może wynika to z tego, że ma mentalność „głupiego dziecka” jak stwierdza w tej scenie jeden z jego towarzyszy. Być może jednak wie, że jego wolna wola nie ma już znaczenia wobec decyzji przeznaczenia. Niewiele uwagi przywiązuje się zwykle do tego jakim władcą był Dymitr w trakcie swoich trwających niemal równo rok rządów. Tymczasem wykazał się on wizjonerstwem wyprzedzającym własną epokę o co najmniej stulecie, planując szereg reform wojskowych i administracyjnych. Chciał również wprowadzić bardziej cywilizowane zasady rządzenia rezygnując z terroru. To niestety go zgubiło. Układ, jak byśmy to dzisiaj nazwali, na którego czele stał Wasyl Szujski (dwa razy ułaskawiony przez Dymitra po wykryciu swoich spisków), w końcu odniósł zwycięstwo. Układ manipulujący ludem Bohaterami sztuki Puszkina są również lud oraz ów układ, reprezentowany przez bojarów z Szujskim na czele. Godunow, kontynuując to co uważa za zamysł Iwana Groźnego, dąży do zmiany dotychczasowego porządku, widząc w sile bojarów problem osłabiający państwo. Tak samo postrzega tę kwestię wódz armii carskiej Piotr Basmanow, którego przejście na stronę Dymitra stanowi gwóźdź do trumny rodu Godunowów. Później pozostanie wierny nowemu carowi aż do ich wspólnego końca.  Do zdrady Fiodora Godunowa przekonuje Basmanowa jeden z bojarskich stronników Dymitra, który wyjaśnia mu, że choć siła militarna Samozwańca jest słaba to jego zwycięstwo jest przesądzone ze względu na „opinię”. Patrząc na lud trudno jest jednak oprzeć się wrażeniu, że opinią tą steruje ów układ bojarski, wskazując kiedy należy płakać, a kiedy radować i na czyją cześć należy wznosić wiwaty. W końcowej scenie to również układ usuwa ostatnią barierę stojącą na przeszkodzie dojściu Dymitra do władzy tj. morduje cara Fiodora i jego matkę, ogłaszając zastygłemu w wymownym milczeniu ludowi, że sami odebrali sobie życie. Rok później ten sam układ zgładzi Dymitra. Szujscy i ich stronnicy ruszyli na Kreml krzycząc, że to Polacy mordują cara odwracając w ten sposób uwagę od własnego spisku. Dymitr uciekając przed zamachowcami spodziewał się, że lud go obroni. Niestety po drodze skręcił nogę. A potem Szujski znów zmanipulował lud i przejął władzę by skończyć swój intrygancki żywot w polskiej niewoli w zamku w Gostyninie.",,
Schetyna: osobne listy opozycji w wyborach to inwestycja w zwycięstwo PiS,"– Osobne listy wyborcze opozycji w wyborach samorządowych to inwestycja w zwycięstwo PiS – uważa szef PO Grzegorz Schetyna. – Można się spierać, ale należy móc być koło siebie. Zależy mi na tym, by rozmawiać ze wszystkimi, także ze środowiskami pozaparlamentarnymi – podkreślił polityk.","– Uważam, że trzeba móc być gotowym o tym rozmawiać – ocenił w piątek w radiu TOK FM Grzegorz Schetyna, pytany o wspólne listy opozycji w wyborach samorządowych. – Jeżeli my będziemy mówić, że musimy iść na różnych listach, bo się różnimy, to jest inwestycja w zwycięstwo Kaczyńskiego i PiS-u – zaznaczył.– Ja mogę mieć dystans do innych partii opozycyjnych, nawet tych lewicowych, ale jeżeli zacznę atakować ich kierownictwo, program, członków, pomysł, to znaczy, że inwestuję w zwycięstwo Kaczyńskiego. To jest tak proste i oczywiste, że ja jestem zdziwiony, że nie wszyscy to rozumieją – dodał.",,
Szwecja zmienia front. Jednak udostępni port na potrzeby budowy Nord Stream 2,"Rząd w Sztokholmie nieoczekiwanie poinformował, że gmina Karlshamn na południu kraju jednak będzie mogła wynająć swój port na potrzeby budowy gazociągu Nord Stream 2.","Jeszcze w grudniu rząd ostrzegał samorządy, że ich współpraca z rosyjskim inwestorem Nord Stream „osłabi możliwości obronne Szwecji”.– Uważamy sytuację za możliwą do opanowania – tłumaczył zmianę nastawienia po spotkaniu z władzami Karlshamn szwedzki minister obrony Peter Hultqvist.Nie zdradzając szczegółów minister wyjaśnił, że chodzi o szereg działań związanych z ochroną bezpieczeństwa, jakie zostaną podjęte w przypadku wynajęcia portu na potrzeby Nord Stream 2. – Będziemy w tym celu kontynuować dialog z gminą Karlshamn – podkreślił.Miliony dla gminyNiewielka gmina Karlshamn za wynajęcie portu ma otrzymać od inwestora gazociągu 100 mln koron (ok. 10 mln euro). Według wstępnych ustaleń składowaniem potrzebnych na budowę rur mają się zająć pracownicy komunalnej spółki będącej właścicielem portu. Przedstawiciel władz Karlshamn Per-Ola Mattsson poinformował rząd, że pozytywną decyzję o zgodzie na wynajem portu gmina ma podjąć we wtorek. Jednocześnie gabinet premiera Stefan Löfvena podtrzymuje zdanie, że wynajęcie koncernowi budującemu Nord Stream 2 innego strategicznego portu, Silte na wschodzie wyspy Gotlandia, nie wchodzi w rachubę. W grudniu władze tego regionu, powołując się na obawy rządu o bezpieczeństwo, odmówiły wynajmu portu.",,
"Rosja buduje bazę wojskową przy granicy z Ukrainą. Na miejscu będzie 3,5 tys. żołnierzy","Magazyny na rakiety i artylerię, baraki dla 3,5 tys. żołnierzy, szpital polowy, centrum treningowe, a nawet basen – jak podaje agencja Reutera, Rosja buduje dużą bazę wojskową w pobliżu granicy z Ukrainą. Prace rozpoczęły się w tym tygodniu.","Baza powstaje w pobliżu wsi Sołoti, znajdującej się ok. 30 km od ukraińskiej granicy i ok. 130 km od najbliższego dużego miasta w tym kraju, Charkowa.  Sołoti znajduje się nieco dalej na zachód niż terytoria kontrolowane przez wspieranych przez Rosjan separatystów w Donbasie. Reuters, powołując się na dokumenty przetargowe, podaje że w bazie ma się znaleźć cała niezbędna do funkcjonowania dużego zgrupowania wojska infrastruktura, z zakładem fryzjerskim i kompleksem sportowym włącznie. Powstać mają nawet budynki mieszkalne.Przyczółek na wschodzieAgencja przypomina, że w tej samej okolicy w kwietniu zeszłego roku obserwowana była wzmożona aktywność wojskowa. Rozpoczynały się wówczas ciężkie walki na wschodzie Ukrainy. Moskwa oficjalnie nie potwierdza, że w pobliżu Sołoti powstaje baza wojskowa. Dziennikarze Reutera rozmawiali jednak z okolicznymi mieszkańcami, którzy przyznają, że przy ich domach budowane jest miasteczko dla żołnierzy. Na razie w okolicy trwają prace przygotowawcze – powstaje ogrodzenie i droga dla maszyn budowlanych. Robotnicy odmówili udzielenia informacji o tym, co budują i oskarżyli dziennikarza o bycie ukraińskim szpiegiem. Pierwsza część prac ma się zakończyć do końca kwietnia przyszłego roku. Trwający od ponad roku konflikt na wschodniej Ukrainie pochłonął życia prawie 8 tys. osób. Około 2 mln musiały opuścić swoje domy. Rosja cały czas zaprzecza, że wspiera separatystów w Donbasie. Jednak zarówno Kijów, jak i państwa zachodnie wielokrotnie przedstawiały dowody na dostarczanie bojownikom przez Moskwę broni, wyposażenia i sprzętu wojskowego. W Donbasie walczyli także rosyjscy wojskowi. Nie wiadomo, ilu z nich poległo.Ciszej na froncieW ostatnim czasie liczba potyczek między separatystami i siłami ukraińskimi spadła. To efekt zawartego w ostatnim czasie kolejnego porozumienia o zawieszeniu broni. Te wcześniejsze w ogóle nie były respektowane. – Jak na razie wygląda na to, że zawieszenie jest teraz przestrzegane bardziej niż wcześniej. Cieszę się z tego, ale sytuacja wciąż jest bardzo delikatna – ocenił w środę szef NATO Jens Stoltenberg.",,
Nie żyje biskup Stanisław Stefanek. Miał 83 lata,"W Lublinie zmarł biskup Stanisław Stefanek, w latach 1996-2011 ordynariusz łomżyński, wcześniej od 1980 roku - biskup pomocniczy szczecińsko-kamieński. W latach 1993-2008 pełnił funkcję dyrektora Instytutu Studiów nad Rodziną Akademii Teologii Katolickiej w Warszawie. Hierarcha miał 83 lata.","Urodził się 7 maja 1936 roku w Majdanie Sobieszczańskim. W wieku 13 lat wstąpił do Niższego Seminarium Duchownego Towarzystwa Chrystusowego dla Polonii Zagranicznej w Ziębicach koło Wrocławia. Święcenia kapłańskie przyjął 28 czerwca 1959 roku w Poznaniu z rąk arcybiskupa Antoniego Baraniaka w Towarzystwie Chrystusowym dla Polonii Zagranicznej. Pracował jako duszpasterz w Stargardzie Szczecińskim, był profesorem seminarium zakonnego w Poznaniu i wikariuszem generalnym Towarzystwa Chrystusowego. Od 1972 roku był wykładowcą w Akademii Teologii Katolickiej w Warszawie. Prowadził zajęcia z zakresu teologii biblijnej, małżeństwa i rodziny. 4 lipca 1980 roku został mianowany biskupem pomocniczym diecezji szczecińsko-kamieńskiej. Jego zawołanie biskupie brzmiało: „In omnibus Christus” - We wszystkim Chrystus. Pełnił między innymi funkcję rektora seminarium duchownego w Szczecinie, wikariusza generalnego i kanonika tamtejszej kapituły katedralnej. W 1996 roku mianowany przez papieża Jana Pawła II biskupem diecezjalnym diecezji łomżyńskiej. Uroczysty ingres do tamtejszej katedry odbył 17 listopada 1996. Powołał Katolicki Ośrodek Adopcyjno-Opiekuńczy, Centrum Duchowej Adopcji Dziecka Poczętego oraz Okno Życia. Wspierał Ruch Rodzin Nazaretańskich, Domowy Kościół i wspólnoty Focolari. Z jego inicjatywy zostało otwarte studium dla małżonków. W diecezji organizowano Marsze dla Życia i Dni Młodzieży.",,
Oby jeszcze lepszy! [OPINIA],"Polska polityka bardzo często przypomina ciągnący się przez lata serial. Napędzany dramatycznym konfliktem, emocjonujący, lecz gdy przystąpi się do podsumowania roku, widać, że kolejne, nieraz trzymające widza w napięciu odcinki tak naprawdę nie popchnęły akcji specjalnie do przodu. Gospodarka dobrze wypada w danych i ratingach, również tych, których autorzy nie mają żadnego interesu w ocieplaniu wizerunku rządu. Rośnie bezpieczeństwo finansowe rodzin, zmniejsza się rozwarstwienie dochodów, wydaje się, że w przyszłość można patrzeć z optymizmem. Czy jednak i politycy mają do takiego optymizmu podstawy? Wydaje się, że niekoniecznie.","PiS po drodze zmienił premiera i kilkoro ministrów, przeprowadził kilka reform, lecz i z kilku innych się wycofał, ponoć taktycznie, ale zawsze. Sondaże dla rządzących są dobre, lecz – bywały lepsze. Mateusz Morawiecki wyrabia się jako mówca wiecowy, potrafi też mocno punktować Platformę.  Wydaje się jednak często, że rząd skupia się na gaszeniu pożarów, czasem łatwych do przewidzenia i nawet jeśli robi to skutecznie, nie zawsze potrafi to sprzedać. PiS przestaje narzucać wielkie narracje, zamiast tego dzielnie broni się przed atakami, ba, pozwala wpadać opozycji we własne pułapki, ale jest to jednak duża różnica. Czasu na zmianę tego zachowania jest coraz mniej, problem dostrzegli już niektórzy życzliwi PiS komentatorzy, lecz czy sami politycy są w stanie zauważyć, że w polityce liczą się i czyny, i słowa, same czyny zaś krytycy mogą skutecznie zalać całą powodzią słów? Zwłaszcza w roku wyborczym, który zapowiada się na bardzo brutalny. PiS wygrał wybory samorządowe, lecz i opozycja, zdobywając miasta, zorientowała się, że ma o co walczyć. Tyle że niespecjalnie ma kim. Reformy częściej padają ofiarą zakochanych z wzajemnością w pełnej patologii III RP sędziów niż działaczy opozycji. Wszystko zaś z okrzykiem „Konstytucja”, z której udało się zrobić ni to fetysz, ni to maskotkę, choć tak naprawdę chyba nikt z jej obrońców nie doczytał jej nawet do artykułu 2 rozdział 1, tego, gdzie mowa jest o „zasadach sprawiedliwości społecznej”.  Być może niektórzy nie doszli nawet do słów preambuły o pamięci o wcześniejszym łamaniu praw człowieka – w końcu głupio tak czytać o swojej własnej nieraz działalności sprzed trzydziestu kilku lat. Może więc zamiast złościć się, że kolejny przedstawiciel zawodu zaufania publicznego  przebrał się w logo (nie napis) „konstytucja”, powiedzieć tylko: „no właśnie, konstytucja”. Artykuł 2. Albo 4. Ten czwarty to dopiero zgroza. Mowa w nim o władzy Narodu. Wielką literą! Nacjonalizm, a do tego nic o sędziach. W jakim miejscu pod koniec 2018 roku znalazła się opozycja, najlepiej pokazuje artykuł, jaki ukazał się na sprzyjającym jej przecież portalu naTemat. W tekście „7 osób, które opozycja powinna schować w 2019 roku, żeby zwiększyć swoje szanse” Rafał Madajczak wymienia wszystkich, którzy jego zdaniem szkodzą tej stronie politycznego sporu. A są to m.in. Lech Wałęsa (który ostatnio znów zaszkodził swoim politycznym wychowankom prorosyjską woltą i zakwestionowaniem de facto całej polskiej polityki zagranicznej po 1989 roku), lecz również praktycznie wszyscy liderzy opozycji parlamentarnej – Grzegorz Schetyna, Katarzyna Lubnauer, Ryszard Petru… Oczywiście komentarze nie zostawiają złudzeń – część przekonanych wyborców pisze, że schować należy raczej autora tekstu, rzecz jednak, że nie o nich idzie walka. Największym przegranym pozostaje Schetyna, który nawet gdy był blisko sukcesu w postaci uczciwego zjednoczenia z Nowoczesną, postanowił osiągnąć cel na skróty, zrażając do siebie kolegów i odstraszając kilku potencjalnych partnerów. Lubnauer straciła kilkoro posłów i ogólnie rzecz biorąc, nie spełniła – tak samo jak Schetyna zresztą – oczekiwań, pokładanych w zmianie lidera. Ale powiedzmy sobie szczerze, Grzegorz Schetyna wypada tu najgorzej, skoro coraz częściej mówi się, że po wyborach kolejnym premierem powinien zostać Władysław Kosiniak-Kamysz. Czy lider największego ugrupowania opozycji zadowoli się losem szeregowego posła, zakulisowo rządzącego wszystkim bez żadnej odpowiedzialności. To kuszące, ale zdaje się, że dotąd było to raczej w tym środowisku politycznym przedmiotem krytyki i drwin. Szef PO przetestował już zdaje się to rozwiązanie w przypadku wysokości słynnej warszawskiej bonifikaty. Autor naTemat nie wymienia Donalda Tuska, jednak z białego konia, na którego niedawno podsadził go Tomasz Lis, ściągać chcą go inne sympatyzujące z opozycją dziennikarki, więc i tu nie ma zgody. „Wróci, nie wróci?” – zdają się pytać sympatycy i przeciwnicy Tuska, jak kiedyś pytano się: „Wejdą, nie wejdą?”. Jak wiemy, wtedy nie weszli. Nie było takiej potrzeby. Paradoksalnie wydaje się, że największym wygranym w tej grupie jest… Ryszard Petru, który z satysfakcją może obserwować, jak bez jego udziału sypie się stworzona przez niego partia, która tak brzydko go potraktowała. Nie trzeba go nawet chować, wystarczy zabrać mu mikrofon i Twittera, będzie niemal tak samo poważny, jak poważni okazują się politycy PSL i SLD, gdy w telewizyjnych studiach posadzić ich obok lub zamiast kolegów z Platformy czy Nowoczesnej. Kto więc wygra, nie musząc się przed nikim chować, kto zaś się schowa, by potem pociągać za sznurki lub przegrać, kto na białym koniu dobiegnie, a kto z niego spadnie lub ucieknie jak najdalej – dowiemy się w tym roku.",,
Think-tank: Brytyjskie siły lądowe zostaną rozbite w przypadku konfliktu z Rosją,"Brytyjskie siły lądowe zostałyby „całkowicie pokonane” w przypadku konfliktu z Rosją w Europie Wschodniej; zarówno brytyjska armia, jak i jej sojusznicy z NATO mają „krytyczny niedobór” artylerii i amunicji – wynika z raportu Royal United Services Institute (RUSI).","Raport RUSI – najstarszego i jednego z najważniejszych na świecie think-tanków zajmujących się sprawami bezpieczeństwa i obronności – zostanie opublikowany w piątek, na kilka dni przed jubileuszowym szczytem NATO w Londynie, ale jego główne konkluzje ujawniła w środę stacja BBC. Eksperci RUSI przeanalizowali możliwości militarne w przypadku – mało prawdopodobnego, jak zaznaczono – konfliktu o wysokim natężeniu pomiędzy NATO a Rosją. Po agresji rosyjskiej na Ukrainę w 2014 r. państwa NATO przesunęły część swoich sił na wschodnią flankę, aby zwiększyć zdolność odstraszania. W przypadku wojsk brytyjskich jest to około 800 żołnierzy, którzy stacjonują obecnie w Estonii. Jednak raport stwierdza, że NATO nie jest w stanie utrzymać wiarygodnej pozycji obronnej. Wobec rozwoju i coraz większego zaawansowania rosyjskiego systemu obrony przeciwlotniczej w pierwszych tygodniach konfliktu siły lądowe NATO byłyby pozbawione wsparcia lotnictwa i musiałby polegać na artylerii. A rosyjska armia ma znaczącą przewagę nad siłami NATO, jeśli chodzi o artylerię. Co więcej, Wielka Brytania i pozostałe kraje NATO mają nie tylko ograniczoną liczbę sztuk artylerii w rejonie hipotetycznego konfliktu, ale też niedobór amunicji i środków transportu. Według raportu, „odświeżenie i modernizacja brytyjskiej artylerii lądowej jest pilnym i krytycznym priorytetem”.   Odnosząc się do wniosków RUSI brytyjskie Ministerstwo Obrony oświadczyło: „Wielka Brytania nie jest sama, ale wraz ze swoimi sojusznikami z NATO, którzy ściśle współpracują ze sobą w wymiarze powietrznym, morskim, lądowym, jądrowym i cybernetycznym w celu zapobiegania zagrożeniom i reagowania na kryzysy. Wydając najwięcej na obronę spośród członków NATO w Europie, brytyjskie siły zbrojne są dobrze przygotowane do objęcia wiodącej roli w przeciwdziałaniu zagrożeniom i zapewnianiu bezpieczeństwa i ochrony Brytyjczyków w kraju i za granicą”. Jednak według przedstawionych w sierpniu przez ministerstwo obrony danych, rok 2019 jest dziewiątym z kolei, w którym liczebność brytyjskich sił zbrojnych spadła.",,
„Wall Street Journal”: Ws. pożarów w Amazonii celebryci wprowadzają w błąd,"Problem pożarów w Amazonii jest bardziej złożony, niż wynika to z dramatycznych zdjęć zamieszczanych w mediach społecznościowych. Deforestacja postępuje tam znacznie wolniej niż ostatniej dekadzie XX i pierwszej XXI wieku – pisze komentarzu redakcyjnym dziennik „Wall Street Journal”. Jak dodaje „New York Times”, większość pożarów ma miejsce na pograniczu terenów już wylesionych i zalesionych bądź już na terenach wylesionych – na ogół nie mamy więc do czynienia z pożarami w głębi samej puszczy amazońskiej.","„Fotografie są dramatyczne: słupy dymu kłębiące się nad amazońskim lasem deszczowym i ogień rozświetlający ciemność nocy upiornym blaskiem. »Płuca Ziemi są w płomieniach« - głosi wpis na Instagramie podany dalej przez aktora Leonardo DiCaprio. Francuski prezydent ostrzega przez »prawdziwym ekobójstwem«. Dla zwykłego konsumenta newsów zdjęcia i apokaliptyczna retoryka mogą kończyć temat” – pisze „WSJ”. Gazeta zwraca jednak uwagę, że rzeczywistość jest bardziej złożona. Poczynając od faktu, że część zdjęć w mediach społecznościowych po prostu wprowadza w błąd. Np. jedno przedstawia pożar z 1989 r., inne – podane dalej przez DiCaprio i Macrona, a następnie polubione przez miliony użytkowników – pochodzi z archiwum autora, który nie żyje od 2003 r. „Deforestacja w Brazylii zaczęła podobno znowu rosnąć, ale liczby w ostatnich latach są znacznie niższe niż było to w ostatniej dekadzie XX i pierwszej XXI wieku. (Prezydent Brazylii Jair) Bolsonaro też ma swoje racje, kiedy mówi, że ataki bogatych krajów świadczą o »kolonialnej mentalności«. PKB Brazylii w przeliczeniu na mieszkańca to ok. 9 tys. dolarów. Wiele osób w porośniętych przez dżunglę regionach tego kraju walczy o przeżycie. Teraz są krytykowani przez szlachetnych Amerykanów, żyjących w takich sanktuariach przyrodniczych, jak Beverly Hills” – ironizuje „WSJ”. Dziennik zwraca uwagę, że bogatsze kraje lepiej sobie radzą z ochroną środowiska, bo mogą sobie na to pozwolić, a demokracje lepiej sobie z tym radzą niż dyktatury, bo muszą się liczyć z głosem opinii publicznej. Basen Amazonki jest globalnym zasobem, który Brazylia, Boliwia i wszyscy inni chcą rozwijać w sposób, który nie polega na karczowaniu lasów. A to jest bardziej prawdopodobne z nastawioną na wzrost gospodarczy polityką Bolsonaro, której elementami są naprawa systemu emerytalnego i sprzedaż państwowych przedsiębiorstw – konkluduje „WSJ”. Jak z kolei podaje „New York Times”, studiujący zdjęcia satelitarne ukazujące pożary w Brazylii badacze z Uniwersytetu Marylandu w Baltimore doszli do wniosku, że większość objętych kataklizmem obszarów to tereny rolne, gdzie nie ma już zalesienia. Cytowani przez gazetę naukowcy twierdzą, że większość pożarów prawdopodobnie została spowodowana przez rolników, którzy przygotowywali ziemię pod przyszłoroczne sadzenie. Stanowi to powszechną rolniczą praktykę. Większość obszarów rolnych w Amazonii powstała w wyniku wylesiania puszczy. „Większość tego terenu zastąpiła lasy deszczowe” – mówi Matthew Hansen, współprzewodniczący laboratorium Global Land Analysis and Discovery na Uniwersytecie Marylandu. Jak dodał, „Brazylia przekształciła niektóre stany, takie jak Mato Grosso, w Iowa. (…) Masz las deszczowy, a potem jest tylko ocean soi”. NASA opublikowała mapy obszarów Brazylii objętych pożarami w poszczególnych miesiącach lat 2001-19. Choć naukowcy z Brazylijskiego Instytutu Badań Przestrzeni Kosmicznej podają, że w tym roku wskaźnik pożarów wzrósł o 35 proc., to z publikowanych map nie wynika, by w ciągu tego roku pożary objęły rozleglejsze terytoria niż we wcześniejszych latach. Jedna z map ukazuje dokładnie, że pożary dotykają dziś tych obszarów, które leżą na pograniczu terenów już wylesionych i zalesionych bądź już na terenach wylesionych. Generalnie nie mamy więc do czynienia z pożarami w głębi samej Puszczy Amazońskiej. – Pożary nie są zjawiskiem naturalnym w tych lasach – mówi Mark Cochrane, ekspert od pożarów i ekologii na Uniwersytecie Marylandu. Jego zdaniem wszystkie pożary w tym regionie są spowodowane przez ludzi.",,
Drakońska kara dla Bernardo Silvy za żart na Twitterze,"Bernardo Silva został ukarany za wpis na Twitterze. Gracz Manchesteru City zażartował we wrześniu swojego klubowego kolegi, Benjamina Mendy’ego. Teraz władze ligi angielskiej uznały to za rasizm.","Portugalczyk opublikował we wrześniu zdjęcie Benjamina Mendy'ego z dzieciństwa, porównując go do postaci z reklam hiszpańskich słodyczy. Mendy nie miał pretensji do kolegi z drużyny i przyznał, że nie czuje się obrażony. Żart jednak nie wszystkim się spodobał. Najmocnej zareagowała organizacja antyrasistowska „Kick It Out”, która uznała wpis piłkarza Manchesteru City za rasizm. Sprawą zajęły się władze Premier League, które wezwały Silvę do złożenia wyjaśnień.Piłkarz się wytłumaczył, a żarcik usunął ze swojego konta twitterowego. Chyba jednak to było za mało… Władze ligi oficjalnie ogłosiły, że 25-latek przyznał się do winy i został ukarany zawieszeniem na jeden mecz i musi zapłacić 50 tys. funtów.",,
"Hiszpania: polityk „centroprawicy” poparł LGBT, narodowcy zerwali rozmowy koalicyjne","Narodowo-tradycjonalistyczna partia Vox, kierowana przez Santiago Abascala, oświadczyła, że uznaje za zerwane rozmowy dotyczące współpracy z uważaną za centroprawicową Partią Ludową (PP) w urzędach miejskich Madrytu i Murcji. Władze VOX skrytykowały PP za poparcie, jakie burmistrz Madrytu udzielił LGBT.","Nowy burmistrz stolicy, Jose Luis Martinez Almeida, członek PP, poparł inicjatywę udekorowania flagami środowiska LGTB Placu Cibeles uznawanego za wizytówkę Madrytu. Inicjatywa ma związek z zaplanowaną na 6 lipca w tym mieście Paradą Dumy Gejowskiej (tak w Hiszpanii i większości krajów nazywa się wydarzenie w Polsce określane mianem „marszu równości”). Władze Vox skrytykowały Martineza za tę decyzję, wycofując się jednocześnie z rozmów koalicyjnych w samorządzie Murcji. „Nie planujemy zajmować stanowisk publicznych w tych miastach, a w urzędach miejskich będziemy stanowić opozycję” – poinformował komitet wykonawczy Vox, który w połowie czerwca zawarł wstępne porozumienie z PP o współpracy w tych dwóch miastach. Jak wyjaśnił rzecznik partii Ivan Espinosa de los Monteros, że władze jego ugrupowania „przechodzą do opozycji tam, gdzie nie weszli w skład koalicji rządzących, a mniejszościowe gabinety PP i Ciudadanos będą przez nich poddawane kontroli”. Sekretarz generalny PP Teodoro Garcia Egea stwierdził wówczas, że większościowe rządy we wspólnotach autonomicznych Madrytu i Murcji „mogą być wstępem do podobnych koalicji w innych częściach kraju”, w tym w obu tych miastach. Dwa dni później Vox poparł pierwszy budżet utworzonego w styczniu na bazie PP i Cs rządu w Andaluzji Juana Manuela Moreno. Partia Abascala popiera ten gabinet, choć nie zdecydowała się na wejście w jego skład. Jednym z głównych obszarów sporu przy tworzeniu koalicji z Vox w Andaluzji była kwestia finansowania organizacji feministycznych oraz podmiotów promujących ideologię gender. Vox nie zgadza się na wspieranie ich ze środków publicznych. Założona przez Santiago Abascala partia Vox opowiada się za wzmocnieniem jedności narodowej Hiszpanii (w tym zniesieniem autonomii regionów), promocją kultury życia i rodziny.",,
Naimski: Po 2022 roku Polska uniezależni się od dostaw gazu z Rosji,"Pełnomocnik rządu do spraw infrastruktury energetycznej powiedział, że po 2022 roku Polska uniezależni się od dostaw gazu z Rosji. Według Piotra Naimskiego obecnie istnieje groźba, że Rosjanie zakręcą gaz na zimę, ale – jak dodał – nie ma zagrożenia dla Polski, bo mamy pełne magazyny gazu.","Naimski pytany był w środę w radiowej Jedynce, czy grozi nam, że Rosjanie „odetną nam kurki z gazem na zimę”.– Zawsze grozi, że Rosjanie mogą coś w sprawach gazowych odcinać. Natomiast nie ma zagrożenia dla nas w Polsce. Jesteśmy przygotowani, magazyny gazu mamy pełne i wydaje się, że możemy bezpiecznie oczekiwać tej zimy. Natomiast z Rosjanami jest zawsze problem i w kontekście ukraińskim dzisiaj rzeczywiście ten problem może wystąpić. Toczą się rozmowy pomiędzy Ukraińcami i Rosjanami, Komisją Europejską na temat dostaw gazu, a właściwie przesyłu gazu przez Ukrainę. To są rozmowy, które mogą skutkować kryzysem w dostawach do Europy gazu z Rosji – ocenił Naimski.Pytany, czy ten kryzys dotyczyć może także dostaw do Polski, minister powiedział, że „do Polski akurat może w mniejszym stopniu”.",,
Dziennikarka GW atakuje TVP. Posługując się kłamstwem,"Dominika Wielowieyska, publicystka „Gazety Wyborczej”, napisała, że „TVP sterowana przez PiS kłamała na temat Trzaskowskiego, że bierze narkotyki” choć obecny prezydent Warszawy sam się do tego przyznał na antenie… TVN24. Dziennikarka „Gazety Wyborczej” zaatakowała nas także szeregiem innych, podobnie nieuzasadnionych zarzutów. Wszystko po to, by wytłumaczyć zachowanie opozycyjnych polityków, którzy nie podali ręki premierowi Mateuszowi Morawieckiemu.","W ten sposób dziennikarka „GW” usprawiedliwia postępowanie między innymi Róży Gräfin von Thun und Hohenstein czy Bartosza Arłukowicza: O zarzutach Dzięby informowało wiele ogólnopolskich mediów, między innymi „Gazeta Prawna”, „Fakt” czy „Wirtualna Polska”. O nich Wielowieyska nie napisała jednak, że „kłamią” i że są „sterowane przez PiS”. Dziennikarka sformułowała także szereg innych, niezrozumiałych zarzutów. Dotyczyły one m.in. prezydent Gdańska, Pawła Adamowicza, który był za życia często ostro krytykowany, również przez swoich tak zwanych zwolenników. Jarosław Wałęsa, kandydujący z ramienia PO na stanowisko prezydenta Gdańska w ostatnich wyborach samorządowych, zapowiadał, że Adamowicz skończy za kratkami, a skutki jego rządzenia określał mianem „republiki deweloperów”.  Zaś niespełna rok przed zabójstwem prezydenta Gdańska „Newsweek” pisał w sposób następujący: „Adamowicz uznał, że okopie się w Gdańsku i bezpiecznie doczeka końca władzy Kaczyńskiego. Otóż nie doczeka”.  Wielowieyskiej przypomniano nieprzychylny dla Adamowicza artykuł „Gazety Wyborczej”. Z jej odpowiedzi wynika, że, jeśli Adamowicza krytykuje jej gazeta, to jest to zgodne ze standardami dziennikarskimi.",,
Kolejki po rosyjską broń. „Portfel zamówień przekracza 46 mld dol.”,Rosja zarabia miliardy na eksporcie uzbrojenia. Według międzynarodowych rankingów zajmuje obecnie drugie miejsce w handlu bronią po Stanach Zjednoczonych. Tylko w ciągu ostatnich ośmiu miesięcy rosyjskie zakłady zbrojeniowe sprzedały technikę wojskową za 7 miliardów dolarów.,"Wysoki poziom eksportu broni utrzymuje się od co najmniej dwóch lat. Mówił o tym w trakcie Międzynarodowego Forum Wojskowo-Technicznego szef jednej z korporacji zbrojeniowych Siergiej Czemiezow.   Według przedstawionych przez niego danych, portfel zamówień przekracza 46 miliardów dolarów, a geografia dostaw wciąż się rozszerza, między innymi o kraje azjatyckie i Ameryki Południowej. Najważniejszymi klientami Rosji są Chiny i Indie, ale Rosja wyeksportowała w 2014 roku broń wartą miliard dolarów również do Wenezueli i Wietnamu. Moskwa dobrze radzi sobie dobrze mimo sankcji. Ograniczenia w handlu nałożone przez Waszyngton na Rosję w związku z jej rolą w kryzysie ukraińskim dotknęły zwłaszcza przemysł obronny, Unia Europejska zabrania zaś importu i eksportu broni do Rosji.Klienci kupują systemy rakietowe Największym zainteresowaniem odbiorców cieszą się systemy rakietowe, w tym obrony przeciwlotniczej oraz samoloty i śmigłowce. Według agencji informacyjnych, rosyjscy eksperci pracują nad nową generacją samolotów, wyposażonych w działka laserowe, a także nad robotami, które miałby zastąpić ludzi na polu walki.Według Sztokholmskiego Międzynarodowego Instytutu Badań nad Pokojem (SIPRI) rynek handlu bronią był w 2014 roku warty 401 mld dol. Firmy z USA odpowiadają za 54,4 proc. sprzedaży broni na świecie. Wraz z państwami Europy Zachodniej opanowały ponad 80 proc. rynku. Rosja, jak wynika z raportu SIPRI, zanotowała ona blisko 50-procentowy wzrost i odpowiada w roku za 10,2 proc. sprzedaży broni na świecie. – Rosyjskie firmy płyną na fali rosnących zamówień z krajowej armii oraz eksportu – tłumaczy w rozmowie z AFP Siemon Wezeman, ekspert z SIPRI. Największa rosyjska spółka zbrojeniowa to Ałmaz-Antiej, która znalazła się na 11. Można się spodziewać, że w tym roku Rosja znowu przesunie się w rankingach.",,
Student aresztowany w Chinach za „ćwierkanie”,"Chiny aresztowały i najpewniej skazały studenta za serię wpisów na Twitterze, które były krytyczne w stosunku do prezydenta ChRL Xi Jinpinga. O sprawie poinformował serwis Axios.","20-letni Luo Daiqing został zatrzymany w lipcu zeszłego roku w rodzinnym mieście Wuhan, stolicy prowincji Hubei. W ręce służb wpadł po powrocie z wiosennego semestru na Uniwersytecie w Minnesocie, gdzie studiował.Serwis Axios podał, że student został aresztowany za „wywieranie negatywnego wpływu na społeczeństwo”. Miał tego dokonać publikując ponad 40 tweetów „oczerniających wizerunek przywódcy Chin oraz zawierających nieprzyzwoite zdjęcia”.Owe zdjęcia to między innymi grafika przedstawiająca Lawrence'a Limburgera, negatywnego bohatera kreskówki „Motomyszy z Marsa”, który ma przypominać Xi Jinpinga. Służbom nie spodobał się również wpis z Kubusiem Puchatkiem, ta sympatyczna postać jest na cenzurowanym, gdyż ludziom również za bardzo przypomina przywódcę Chin.",,
Premier o sprawie Piebiaka: Zażądałem wyjaśnień od ministra sprawiedliwości,"– Zażądałem wyjaśnień od ministra sprawiedliwości w tej sprawie. Na pewno trzeba zawsze wysłuchać dwóch stron. Zobaczymy jakie będą te wyjaśnienia – powiedział premier Mateusz Morawiecki. Sprawa dotyczy doniesień portalu Onet.pl na temat działań, jakie miał podejmować wiceminister sprawiedliwości Łukasz Piebiak.","Portal Onet.pl opisał w poniedziałek rzekome kontakty w mediach społecznościowych Piebiaka z kobietą o imieniu Emilia, która miała prowadzić akcje dyskredytujące niektórych sędziów, m.in. przewodniczącego Stowarzyszenia Sędziów Polskich Iustitia prof. Krystiana Markiewicza. Działania Emilii miały polegać na anonimowym rozsyłaniu, m.in. do mediów i sędziów, materiałów, które miały służyć kompromitowaniu sędziów. Miało to się odbywać za wiedzą wiceministra Piebiaka. Premier proszony na konferencji prasowej o komentarz ws. doniesień Onetu powiedział: „Zażądałem wyjaśnień od ministra sprawiedliwości w tej sprawie. Na pewno trzeba zawsze wysłuchać dwóch stron. Zobaczymy jakie będą te wyjaśnienia”. Morawiecki zaznaczył, że w ślad za tymi wyjaśnieniami podejmie „odpowiednie decyzje”. Wcześniej we wtorek rzecznik rządu Piotr Müller powiedział dziennikarzom, że wyjaśnienia powinny zostać złożone jeszcze we wtorek. Jak mówił, z jego informacji wynika, że Piebiak przerwał urlop i wraca do Warszawy. Dodał przy tym, by wziąć pod uwagę, że „taki jest element pewnej kultury politycznej, w ogóle kwestii pewnej sprawiedliwości”, że Piebiak „powinien się odnieść do tej publikacji i odnieść się do zarzutów, które się w niej pojawiły”. – Dopiero po tych wyjaśnieniach premier może podjąć decyzję w tej sprawie – powiedział rzecznik rządu. Pytany, czy również minister sprawiedliwości Zbigniew Ziobro powinien się odnieść do sprawy, rzecznik powiedział, że „bez wątpienia dzisiaj też wiceminister Piebiak poinformuje pana ministra Ziobrę, czyli swego bezpośredniego przełożonego, o tym, w jaki sposób odnosi się do tych zarzutów i pan minister Ziobro też pewnie taką informację udzieli”. Na pytanie, czy Ziobro nie powinien się wytłumaczyć premierowi, „czy wiedział, czy nie wiedział”, odpowiedział: „oczywiście generalnie jeżeli będzie taka wątpliwość, no to naturalna podległość służbowa jest między premierem a ministrem sprawiedliwości”. – Natomiast nie zmienia to faktu, że autorzy publikacji odnoszą się do ewentualnych działań ministra Piebiaka – dodał. Dopytywany, rzecznik rządu zaznaczył, że gdy wyjaśnienia zostaną złożone, wtedy porównane zostanie to, co opublikowali dziennikarze i odniesienie się Piebiaka i wtedy – stwierdził – „będzie można składać konkretne deklaracje”. – Niemniej jednak, jeżeliby się okazało, że takie działania były podejmowane, o których mowa w tym artykule, to taka sytuacja wymagałaby reakcji – powiedział rzecznik rządu. Według portalu Onet.pl informacje zniesławiające prof. Krystiana Markiewicza miały być przesyłane do wszystkich oddziałów Stowarzyszenia „Iustitia” i na jego adres domowy. Adres ten Emilia miała otrzymać od Piebiaka, podobnie jak adresy sędziów warszawskiej Iustitii. „Onet jest w posiadaniu dowodów na to, że Łukasz Piebiak taki plan w pełni zaaprobował przed jego realizacją” – napisał portal. Piebiak pytany przez Onet o kontakt z Emilią, odparł: „Słyszałem, że doszło do wycieku jakiejś korespondencji, ale nie wiem, co w niej jest, więc się nie będę na ten temat wypowiadał”. Potwierdził przy tym, że zna ją „z Twittera”. Dopytywany o sprawę przewodniczącego Iustitii, powiedział: „Nie przypominam sobie naszych kontaktów w sprawie Markiewicza. To wszystko, co mam do powiedzenia w tej sprawie. Jestem na urlopie”.",,
Sekretarz generalny SLD narzeka na drogie obiady i hotel poselski. „To relikt PRL”,"Poseł Lewicy i zarazem sekretarz generalny SLD Marcin Kulasek zasugerował w jednym z wywiadów, że parlamentarzyści zarabiają za mało. Po fali krytyki przekonuje, że jego słowa zostały źle zrozumiane. – Moja wypowiedź została źle zinterpretowana. Dotyczyła hotelu poselskiego. Warunki są nie za dobre. Oczywiście nie mówię o obsłudze, bo jest świetna, jest zawsze czysto. Pokój jest jednak mały – powiedział portalowi tvp.info.","Przypomnieliśmy politykowi SLD, że nie musi mieszkać w hotelu poselskim, ponieważ Kancelaria Sejmu pokrywa koszty wynajęcia mieszkania do 2,5 tys. zł miesięcznie. – Hotel poselski jest najwygodniejszy, bo jest blisko Sejmu. Zawsze można w czasie przerw w obradach odpocząć. Nie mniej jednak uważam, że hotel jest reliktem PRL-u –  stwierdził Kulasek. Słowa przedstawiciela Lewicy zaskoczyły posła Tomasza Rzymkowskiego z Prawa i Sprawiedliwości. – Groteska. Przedstawiciel postkomunistycznej lewicy narzeka, że ma meble z czasów Edwarda Gierka. Powinien raczej z nostalgią patrzeć na te meble, a nie narzekać – mówił.  Zdaniem Rzymkowskiego narzekanie Kulaska pokazuje charakter formacji, z której się wywodzi. – Jak przystało na polską lewicę, czyli przyjazd do Sejmu złotym jaguarem i jedzenie kawioru. Nagle zderzyli się z rzeczywistością funkcjonariusza publicznego – dodał poseł PiS.  – Proponuję spróbować się utrzymać w Warszawie za 6,5 tys. zł na rękę i dietę 2,5 tys. zł – powiedział Kulasek w rozmowie z portalem Interia. Na portalach społecznościowych sekretarza generalnego SLD skrytykowało wielu internautów, także sympatyzujących z Lewicą. Posłowie z tego klubu parlamentarnego odsyłali dziennikarzy do samego Kulaska. Sekretarz generalny SLD przekonuje, że pensja jest dla niego wystarczającą, a jego słowa zostały wycięte z kontekstu i na przyszłość będzie prosił dziennikarzy o autoryzację. Twierdzi, że nie miał na myśli zbyt małych zarobków, tylko trudności związane z przygotowaniem jedzenia. W rozmowie z Interią przekonywał, że w hotelu poselskim nie ma jak przyrządzić parówek czy jajecznicy. – Najbardziej brakuje mi aneksu kuchennego. W tym pokoju nie można przygotować sobie śniadania. Posłowi, który musiałby się stołować w Warszawie, a wiem jakie są ceny, nie starczyłoby pensji. W takim kontekście zostało to powiedziane – tłumaczył Kulasek. Dziennikarze zwrócili mu uwagę, że dwudaniowy obiad z kompotem w stołówce sejmowej kosztuje 12 zł i że może korzystać z barów mlecznych. – Tak, oczywiście. To jest jakieś rozwiązanie – odprał Kulasek. Kulaska skrytykowali politycy różnych partii. – Nie mam żadnych wątpliwości, że da się przeżyć za 9 tys. zł miesięcznie w Warszawie. Całą poprzednią kadencję te pieniądze były wystarczające. Za to można bardzo godnie żyć. Myślę, że pan poseł odrobinę przesadza – stwierdziła była posłanka PO Joanna Augustynowska. Oberwało się też całej Lewicy. – Panowie z Lewicy zaczęli kadencję od tego, żeby wygodnie siebie urządzić. Przypomnę, że są duże upusty w stołówce sejmowej, jest gdzie się przespać w hotelu sejmowym – dodała. – Jestem czwartą kadencję w Sejmie i nie narzekam. Można tutaj normalnie żyć. Jeśli nie zje się śniadania i kolacji w pokoju, to trzeba na mieście. Wielu Polaków jest jednak w znacznie gorszej sytuacji. Narzekanie jest oderwaniem od rzeczywistości – powiedział poseł PiS Kazimierz Smoliński. – Zapewniam, że można przeżyć w Warszawie za znacznie mniejszą sumę i żyłem za znacznie mniejsze sumy. Poza tym śniadanie w restauracji sejmowej kosztuje 10 zł i można się najeść na cały dzień – tłumaczył poseł Konfederacji Janusz Korwin-Mikke.– Moim zdaniem posłowie nic nie powinni zarabiać. Tylko ludzie zamożni powinni być posłami. Jak idą ludzie dla pieniędzy, to potem jest obawa, że będą oczekiwali podwyżek, czy robili afery – dodał Korwin-Mikke. Czy sekretarz generalny SLD ma wygórowane oczekiwania kulinarne? – Z pierwszego wykształcenia jestem technologiem żywności, więc staram się utrzymywać zbilansowaną dietę. Moja mama zawsze mówi, że jestem wszystkojedzącym człowiekiem – wyjaśnił Kulasek.",,
Coraz większa polaryzacja w Hiszpanii. Skrajna prawica i lewica zyskują na sile,"Tożsamościową partię Vox Santiago Abascala popiera już blisko 13 proc. Hiszpanów. Gdyby wybory odbyły się dzisiaj, ugrupowanie to mogłoby zdobyć 45 mandatów w 350-osobowym Kongresie Deputowanych. Jak wynika z sondażu, są to w znacznej części głosy dotychczasowych wyborców centroprawicowej Partii Ludowej.","Większość Hiszpanów – 60 proc. – chciałaby przeprowadzenia kolejnych już przedterminowych wyborów (poprzednie odbyły się w 2016 r.). Tak wynika z ankiety dziennika „El Confidencial”. Sondaż preferencji wyborczych przeprowadzony na zlecenie „El Mundo” sygnalizuje spore zmiany na hiszpańskiej scenie politycznej.  Najpopularniejszym ugrupowaniem wciąż pozostaje rządząca krajem Hiszpańska Socjalistyczna Partia Robotnicza (PSOE), na którą chce głosować 22,6 proc. Hiszpanów, co daje jej od 92 do 96 mandatów w Kongresie.  O 3,4 pkt proc. mniejsze poparcie ma rządząca przez większość ostatniego dwudziestolecia Partia Ludowa (19,2 proc. głosów; co daje jej 70-74 mandaty). PP była przez wiele lat głównym ugrupowaniem hiszpańskiej prawicy, ale krytykowano ją za ustępstwa światopoglądowe wobec środowisk lewicowych.  Niewiele mniej ankietowanych, 18,8 proc. popiera partię Ciudadanos (Cs), która mogłaby liczyć na 66-70 miejsc w Kongresie Deputowanych.",,
Poprawka poselska. Akcyza ma objąć także e-papierosy,"Podwyżki akcyzy od 1 stycznia mają być szersze niż to przewidziano w rządowym projekcie – donosi „Rzeczpospolita”. Podatek ten ma objąć także płyn do e-papierosów – w wysokości 55 gr za 1 ml. W nocy Sejm zdecydował, że będzie kontynuował prace nad projektem podnoszącym o 10 proc. akcyzę na napoje alkoholowe i wyroby tytoniowe.","W nocy z wtorku na środę w Sejmie odbyło się pierwsze czytanie rządowego projektu ustawy podwyższającej akcyzę na wyroby tytoniowe i alkoholowe o 10 proc. Wniosek o odrzucenie projektu w pierwszym czytaniu, z którym wystąpił klub PSL-Kukiz'15, nie uzyskał poparcia.  Jak się dowiedziała „Rzeczpospolita”, podwyżki akcyzy od 1 stycznia mają być nawet szersze niż to przewidziano w rządowym projekcie. Podatek ten ma objąć już od 1 stycznia także płyn do e-papierosów – w wysokości 55 gr za 1 ml. Dotąd planowano obciążenie ich akcyzą od 1 lipca 2020 r. Rozszerzenie podwyżek ma nastąpić w drodze poprawki poselskiej – podała gazeta.  Projektem ustawy ma w środę zająć się komisja finansów publicznych. Pierwsze czytanie rządowego projektu i sejmowa debata zakończyła się po północy.  Jak mówił wiceminister finansów Leszek Skiba, przedstawiając projekt, zmiana przewiduje indeksację stawek podatku akcyzowego na wyroby akcyzowe będące używkami tj. alkohol etylowy, piwo, wino, napoje fermentowane, wyroby pośrednie, wyroby tytoniowe, susz tytoniowy i wyroby nowatorskie. Skiba przypomniał, że ostatnia podwyżka stawek akcyzy na alkohol etylowy i wyroby tytoniowe miała miejsce 1 stycznia 2014 r. i wynosiła odpowiednio 15 proc. i 5 proc. Wiceminister tłumaczył, że wzrost stawek o 10 proc. wynika m.in. z rosnących kosztów przeciwdziałania skutkom społecznym i zdrowotnym konsumpcji napojów alkoholowych i wyrobów tytoniowych. – Za polityką prozdrowotną przemawia fakt, że w ciągu roku z powodu chorób odtytoniowych umiera blisko 70 tys. Polaków, natomiast alkohol powoduje 12 tys. zgonów rocznie – mówił przedstawiciel resortu finansów.  Zapewnił, że proponowana indeksacja stawek akcyzy  na używki nie wpłynie znacznie na podwyżki cen, które będą, jak ocenił – symboliczne. Dodał, że zmiana przyczyni się do wzrostu dochodów budżetu o 1,7 mld zł w przyszłym roku.  Janusz Cichoń z KO mówił jednak, że skutki zmian, na które decyduje się rząd, mogą być opłakane. Wskazał na rozwój szarej strefy, spadek produkcji i zatrudnienia. Jego zdaniem rząd nie dostrzega, jakie może być zaskoczenie dla branży producentów alkoholu i produktów tytoniowych.  Tomasz Trela z Lewicy zapowiedział, że jego klub będzie korygować projekt i zgłaszać poprawki, bowiem aby mówić o realnej walce z alkoholizmem, trzeba mieć gwarancję, że pieniądze z akcyzy pójdą na takie programy. Według Treli dzisiaj takich gwarancji nie ma.  Natomiast Konrad Berkowicz występujący w imieniu koła Konfederacja ocenił, że zdrowie Polaków to tylko pretekst dla rządu, żeby znów zwiększyć podatki i znowu ograbiać Polaków z ich ciężko zarobionych pieniędzy.  Projekt nowelizacji ustawy o podatku akcyzowym rząd przyjął w trybie obiegowym w zeszłym tygodniu.Z uzasadnienia do niego wynika, że podwyższenie stawki na alkohol etylowy może oznaczać wzrost ceny półlitrowej butelki wódki o mocy 40 proc. o ok. 1,14 zł (z VAT-em ok. 1,4 zł). Zmiana akcyzy na piwo może spowodować podniesienie ceny półlitrowej puszki tego napoju (o ekstrakcie 12 st. Plato) o ok. 0,05 zł (z VAT-em ok. 0,06 zł).  Wina o poj. 0,75 l mogą podrożeć o ok. 0,12 zł (z VAT-em ok. 0,15 zł), a napoje fermentowane, np. wina owocowe o poj. 0,75 l o ok. 0,12 zł (z VAT-em ok. 0,15 zł). Natomiast tzw. wyroby pośrednie, np. wina porto o poj. 0,5 l mogą zdrożeć o ok. 0,16 zł (z VAT-em ok. 0,20 zł).  Ministerstwo Finansów szacuje, że podwyższenie akcyzy związane z wyrobami tytoniowymi może podnieść cenę paczki papierosów (20 szt.) przeciętnie o ok. 1,02 zł, a paczka tytoniu do palenia (50 g) będzie droższa o 1,69 zł. Cena cygar może wzrosnąć ok. 0,40 zł za sztukę, a kilograma suszu tytoniowego o ok. 22,93 zł.  Z zakresu projektowanej indeksacji akcyzy na używki wyłączono cydr i perry o mocy nieprzekraczającej 5 proc.",,
CBA zatrzymało byłego szefa KNF Marka Chrzanowskiego,"Agenci Centralnego Biura Antykorupcyjnego zatrzymali we wtorek rano w Warszawie byłego przewodniczącego Komisji Nadzoru Finansowego Marka Chrzanowskiego. Sprawa dotyczy nagranej przez miliardera Leszka Czarneckiego rzekomej propozycji korupcyjnej Chrzanowskiego. Wcześniej rzecznik ministra koordynatora służb specjalnych Stanisław Żaryn poinformował, że służby specjalne przeprowadziły szereg czynności, by wyjaśnić okoliczności działania Chrzanowskiego.","Zatrzymanie b. przewodniczącego KNF Marka Ch. potwierdził Temistokles Brodowski z wydziału komunikacji społecznej Biura. – Mężczyzna trafi do prokuratury w Katowicach, gdzie usłyszy zarzuty korupcyjne – poinformował Brodowski.Podkreślił, że zatrzymanie było możliwe dzięki szybkiej pracy Agencji Bezpieczeństwa Wewnętrznego, która przygotowała dla prokuratury analizę nagrania rozmowy z Chrzanowskim, przekazanego w śledztwie przez szefa Getin Noble Banku Leszka Czarneckiego.– Dzięki intensywnej pracy agentów CBA w ubiegłym tygodniu, w tym przeszukaniom prowadzonym przez funkcjonariuszy Biura, przesłuchaniom świadków, zabezpieczeniu dokumentacji, a także sprzętu elektronicznego oraz nośników danych udało się w szybkim tempie dokonać zatrzymania Marka Ch. w celu postawienia mu zarzutów – powiedział Brodowski. Wcześniej, w piątkowym oświadczeniu rzecznik ministra koordynatora Stanisław Żaryn zapewnił, że agenci CBA niezwłocznie po otrzymaniu nakazu od prokuratury przeszukali siedzibę Komisji i mieszkanie Chrzanowskiego. Zaznaczył, że oświadczenie wydał, „w nawiązaniu do pojawiających się nieuprawnionych opinii oraz publikacji prasowych nt. śledztwa dotyczącego KNF”.Rzecznik podał, że śledztwo wszczęto decyzją prokuratury 14 listopada i zostało ono powierzone do prowadzenia CBA. „14 listopada 2018 r. o godzinie 12.35 CBA otrzymało od prokuratury nakaz przeszukania siedziby KNF, a także miejsca zamieszkania byłego przewodniczącego KNF Marka Chrzanowskiego. Agenci CBA niezwłocznie przystąpili do czynności, tego samego dnia przeszukano siedzibę KNF, a także miejsce zamieszkania M. Chrzanowskiego” – przekazał Żaryn.Poinformował, że w czasie przeszukań zabezpieczono wszystkie dokumenty wskazane w postanowieniu prokuratury. W siedzibie KNF oraz mieszkaniu Chrzanowskiego zabezpieczono dokumentację, a także sprzęt elektroniczny i nośniki elektroniczne, których używał były przewodniczący KNF. W śledztwie zabezpieczono też dokumenty: protokoły i nagrania posiedzeń KNF dotyczące sprawy.Żaryn podkreślił, że w ramach swoich działań agenci CBA ustalili, jakie czynności Chrzanowski wykonywał rano 14 listopada w siedzibie KNF. Napisał, że te ustalenia wskazały, że przebywał on w KNF w asyście pracownika Urzędu Komisji Nadzoru Finansowego, zaś jego wizyta „nie miała wpływu na efektywność realizowanych przez CBA czynności”.CBA w ciągu kilku dni przesłuchało 11 osób – w tym mec. Grzegorza Kowalczyka, pracowników UKNF, a także pracowników podmiotów powiązanych z właścicielem Getin Noble Banku Leszkiem Czarneckim.",,
USA potwierdziły przekazanie Iranowi pieniędzy po uwolnieniu więźniów. „Okupu nie było!”,"Waszyngton przyznał, że uzależnił przekazanie Iranowi 400 milionów dolarów od uwolnienia amerykańskich zakładników. Zdaniem Departamentu Stanu nie można tego traktować w kategorii okupu, ponieważ były to dwie osobne sprawy.","W styczniu doszło do wymiany zakładników między Waszyngtonem a Teheranem. Iran uwolnił 5 Amerykanów, Stany Zjednoczone – 7 Irańczyków. Jeszcze tego samego dnia Amerykanie wysłali do Iranu samolot wyładowany 400 milionami dolarów w gotówce.Pieniądze były oficjalnie pierwszą ratą zapłaconą przez USA Iranowi z łącznej kwoty 1,7 mld dolarów w ramach ugody kończącej 35-letni spór prawny. Spór dotyczył niedostarczenia zamówionego przez Teheran amerykańskiego sprzętu wojskowego. Biały Dom wycofał się z umowy po wybuchu irańskiej rewolucji w 1979 roku.Republikanie demaskująRepublikanie zarzucali prezydentowi Barackowi Obamie przekazanie Teheranowi pieniędzy było de facto zapłaceniem okupu. Dowodem na to miał być fakt, że amerykański odrzutowiec z pieniędzmi wytarował dopiero gdy samolot Swiss Air z zakładnikami opuścił przestrzeń powietrzną Iranu.W czwartek rzecznik Departamentu Stanu John Kirby potwierdził, że przekazanie gotówki władzom w Teheranie zostało opóźnione do momentu gdy zakładnicy byli bezpieczni. Przekonywał jednak, że było to działanie celowe.",,
Pięć lat za zakatowanie mężczyzny. Ziobro: Wyrok sprzeczny z poczuciem sprawiedliwości,"Wyrok ten jest sprzeczny z elementarnym poczuciem sprawiedliwości za brutalne odebranie życia człowiekowi – ocenił minister sprawiedliwości Zbigniew Ziobro kary pięciu i czterech lat więzienia dla sprawców śmiertelnego pobicia 38–latka, który jadąc autem ochlapał błotem jednego z nich. Minister polecił swemu zastępcy analizę tej sprawy.","Sąd Okręgowy w Zamościu skazał dwóch mężczyzn za śmiertelne pobicie 38-latka, który wcześniej, prowadząc samochód, ochlapał błotem jednego z nich. Sąd wymierzył Patrykowi H. pięć lat pozbawienia wolności, a Pawłowi S. cztery lata. Obaj mają też zapłacić czworgu dzieciom zmarłego po 50 tys. zł tytułem zadośćuczynienia. Sprawa dotyczyła brutalnego pobicia w styczniu tego roku we wsi Bzite w gminie Krasnystaw. 38-letni Henryk T., jadąc samochodem, przypadkowo ochlapał błotem Pawła S., który szedł z koleżanką. Ochlapany wraz z kolegą pojechał pod dom kierowcy, gdzie brutalnie go pobili na oczach jego bliskich. Jeszcze tego samego dnia policja zatrzymała napastników. Pobity mężczyzna zmarł w szpitalu na skutek odniesionych obrażeń. – Wyrok ten jest sprzeczny z elementarnym poczuciem sprawiedliwości za brutalne odebranie życia człowiekowi – ocenił decyzję sądu min. Ziobro. Poinformował, że „polecił prokuratorom, aby w przypadkach brutalnych przestępstw żądali wyroków w granicach najwyższych zagrożeń przewidzianych przez kodeks karny i za każdym razem kierowali odwołania od wyroku, który by odbiegał od tego rodzaju żądania”. Minister Ziobro powiedział także, że polecił swojemu zastępcy prokuratorowi Robertowi Hernandowi, aby dokonał analizy tej sprawy i zbadał ją pod kątem zmiany oceny prawnej z pobicia ze skutkiem śmiertelnym na zabójstwo z zamiarem ewentualnym. – Jeśli okaże się, że zachodzą ku temu przesłanki, to wydałem polecenie, by w takim kierunku została złożona apelacja z tego wyroku – wyjaśnił. Szef MS zwrócił uwagę, że „w Polsce zbyt często nadużywa się oceny prawnej z tzw. pobicia ze skutkiem śmiertelnym w sytuacji, kiedy sprawcy poprzez swoje działania musieli zdawać sobie sprawę z dużego prawdopodobieństwa, że ich brutalność działania i użyte do tego narzędzia mogą spowodować skutek śmiertelny”. – W takim przypadku prokuratura i sądy powinny stosować kwalifikację nie pobicia ze skutkiem śmiertelnym, ale zabójstwa z zamiarem ewentualnym, tzn. kiedy sprawca godził się z tym, że w wyniku jego przestępczej napaści człowiek utraci życie, i przewidywał taką możliwość – dodał. – Wiele wskazuje, że w tym przypadku mogła być taka sytuacja, co by oznaczało znacznie surowsze konsekwencje dla sprawców, poczynając od ośmiu lat pozbawienia wolności, kończąc na karze dożywotniego pozbawienia wolności włącznie – powiedział minister i zaznaczył, że nie przesądza tego ostatecznie, ponieważ to będzie zależało od wyniku analizy, która zostanie mu przedstawiona przez prokuratora Hernanda. W tej sprawie, według ustaleń zamojskiego sądu, napastnicy, używając tępych i twardych narzędzi w kształcie pałek, bili 38-latka po głowie i całym ciele. Spowodowało to u pokrzywdzonego urazy czaszkowo-mózgowe, m.in. złamanie kości podstawy czaszki. Według sądu, oskarżeni mieli świadomość i mogli przewidzieć, że takie bicie może spowodować śmierć pokrzywdzonego. – W ocenie sądu zasadne było przypisanie oskarżonym winy umyślnego pobicia i nieumyślnego śmiertelnego skutku, który jednak powinni przewidzieć. Powszechnie wiadomo, że nawet jedno mocne uderzenie, w szczególności w tak newralgiczną część ciała jak głowa, może spowodować poważne obrażenia, w tym śmierć ofiary, a co dopiero dwa lub więcej takich uderzeń – powiedział w uzasadnieniu wyroku sędzia Paweł Tobała. Jako niewiarygodne ocenił sąd wyjaśnienia oskarżonych, którzy początkowo twierdzili, że są niewinni, to oni zostali zaatakowani przez 38-latka i się bronili. Sędzia wskazał, że nie ma podstaw, aby przyjąć, że to Henryk T. był osobą atakującą. Jak dodał, oskarżeni nie mieli żadnych obrażeń na ciele, a miał je jedynie pokrzywdzony, a obrażenia, jakich doznał, znajdowały się na głowie i z tyłu ciała, co oznacza, że to on był atakowany. Sąd przy wymierzaniu kary wziął pod uwagę, że oskarżeni wyrazili skruchę. Wyrok nie jest prawomocny.",,
Odrobina szaleństwa,"Układanie list wyborczych, rozmowy w sprawie porozumienia opozycji dotyczącego list do senatu, przemiana Pawła Kukiza w ludowca, ba, PSL-owca z krwi i kości czy tajny pakt Czarzasty-Biedroń z niewielkim udziałem Adriana Zandberga – tuż przed startem oficjalnej kampanii wyborczej nie brakuje tematów, z których każdy jest demoralizującym dla publicysty samograjem. Po co się męczyć, gdy wystarczy zebrać kilka cytatów, które same dla siebie są najlepszym rozpoczęciem, rozwinięciem i puentą? Ponieważ jednak to, co dla komentatora lekkie i przyjemne, dla wyborcy może być trudne i zarazem przykre, trzeba znaleźć złoty środek, pochylając się nad tym, co przyniósł nam zeszły weekend i co być może przyniesie już ten poniedziałek. Albo i nie przyniesie.","Zacznijmy więc od tego, czego jeszcze nie wiemy, choć w chwili publikacji tekstu sytuacja może być już inna. Opozycja jest w trakcie ostatecznego docierania swojego porozumienia senackiego. W skrócie polegać ma ono na tym, że jeśli w okręgu A partia X wystawi kandydata K, uczestniczące w porozumieniu partie Y i Z zrezygnują z wystawienia tam kandydata L, w rewanżu partia Y będzie mogła zgłosić L w okręgu B, a stronnictwo Z postawi na Ł w okręgu C – i w każdym zabraknie dla nich konkurencji ze strony reszty graczy.  W praktyce konserwatywny, lecz nielubiący PiS wyborca PO zostanie postawiony między wyborem między kandydatem partii, której bardzo nie lubi, a popieraną przez Platformę antyklerykalną komunistką-weteranką, której kibicować będzie też musiał dobrze ustawiony w samorządzie, lecz nieopuszczający też żadnego święta kościelnego chłop, w PSL od pięciu pokoleń. Wygląda to dość zabawnie, jeśli nie jest się akurat rzeczonym konserwatystą lub chłopem i może dlatego rozmowy mocno się przeciągają, choć gdy piszę te słowa, jeden z posłów opozycji zapewnia w radiu, że wszystko jest na dobrej drodze i że może za godzinę, za dwie… Może. Wykazując jakieś resztki instynktu samozachowawczego, o które chyba już nikt go nie podejrzewał, Paweł Kukiz zdecydował, że jego ugrupowanie porozumienia z PSL nie rozszerzy na senat. Dzięki temu unikniemy więc przynajmniej sytuacji, gdy autor takich piosenek, jak „Virus sLd” czy „Bolszewicy na mszy w pierwszych rzędach siedzą” zachęcałby do głosowania na bohaterów wspomnianych utworów. Rzucony na obcy teren, niczym w tak krytykowanym przez Kukiz’15 systemie wodzowskim, uniósł się, nie pierwszy raz, swoimi zasadami i podziękował, czym wywołał zresztą dość spektakularną wymianę uprzejmości z samym liderem swojego, byłego już, ugrupowania. Ktoś inny poczekał, by z ruchem zerwać w telewizyjnym studiu, przekazując rezygnację Agnieszce Ścigaj w trakcie programu „Studio Polska”. Sam lider zaś pali kolejne mosty. Podczas wystąpienia na konwencji, którą można by nazwać złośliwie kongresem zjednoczeniowym ruchu ludowego, odziera swoich dawnych stronników z marzeń i wspomnień, śpiewając ważną dla nich piosenkę z kampanii wyborczej 2015 r. dla partyjnych aparatczyków. Przy okazji zaś podlizuje się ludowcom, krytykując… sanację. Nie należy dziwić się, że dla PSL dziedzictwo Witosa jest ważnym punktem odniesienia i fundamentem tożsamości, za tym często idzie zaś krytyka Piłsudskiego. Dziwnie jednak brzmią podobne tyrady u człowieka, który nie tak dawno Piłsudskim podpierał się nawet w swoich materiałach wyborczych. Wychodzi więc na to, że sojusz z ludowcami przeorał też świadomość historyczną Kukiza. Na sojuszu znakomicie wychodzą już koalicjanci SLD. Po licznych i złożonych kombinacjach z nazwą, w wyniku której wszyscy stali się kimś w rodzaju kukizowców Czarzastego, okazuje się, że po wyborach nie będzie z tego nawet przysłowiowego rubelka. Bo choć „Wprost” piórem Elizy Olczyk poinformowało nas o tajnym porozumieniu, z którego wynikało, że postkomuniści jakąś kwotę przekażą, raczej okrężną drogą, młodszym kolegom z partii Razem, niemal od razu pojawiło się dementi. I kiedy słyszę, że pieniądze dla SLD w SLD zostaną, w tej jednej sprawie postkomunistom gotów jestem uwierzyć. Poza aspektem finansowym jest jednak również polityczny wymiar tajnego paktu. O ile Razem zachować ma samodzielność, a po wyborach stworzyć własne koło (ciekawe, czy tak się stanie w sytuacji remisu koalicji opozycyjnej i zjednoczonej prawicy, gdy Razem w koalicji ze Schetyną wyobrazić sobie jednak trudniej, niż z Czarzastym), o tyle Wiosna ma jesienią wyprowadzić sztandary. Ciekawe, czy ceną za to ostateczne pogrzebanie zobowiązań wobec swoich wyborców ma być przyszła kandydatura Roberta Biedronia  jako przedstawiciela  lewicy na prezydenta RP? Mmiędzy pierwszą literą a ostatnią kropką tego tekstu zamiast nazwisk kandydatów opozycji do senatu, pojawiły się informacje o kandydatach Koalicji Obywatelskiej do sejmu. To temat na oddzielny tekst, jednak pierwsze reakcje nie wskazują na panikę w obozie rządzących. Do dużej grupy polityków tej kadencji, czasem z bardzo niewygodnym bagażem podejrzeń i oskarżeń, w tym środowisku dodających jedynie atrakcyjności, dołącza kilkoro oryginałów. Będzie więc wesoło, w sejmie zagościć mogą piosenki i teatralne monologi Klaudii Jachiry i przekleństwa Joanny Jaśkowiak, świetne tło dla mądrych i wyważonych wypowiedzi Pawła Kowala. Nie mogę się już doczekać!",,
Ryfiński: na linii Miller – Napieralski są tarcia. Napieralski: ktoś panu źle donosi,"– Pan Grzegorz Napieralski z całym szacunkiem do niego z mojej strony jest we frakcji niekoniecznie sprzyjającej, budującej Leszka Millera – mówił w TVP Info Armand Ryfiński z Twojego Ruchu. – Za moją namową, działaniem i chęcią Leszek Miller powrócił do SLD – ripostował Grzegorz Napieralski z SLD.","W programie „Minęła dwudziesta” Grzegorz Napieralski studził emocje związane z nieporozumieniem dotyczącym zjednoczenia się na lewicy. – Do niczego jeszcze nie doszło tak naprawdę, oprócz współpracy parlamentarnej. Studzę te emocje. Gdyby faktycznie były podpisane umowy, to wtedy można mówić o nieporozumieniu. Każda z formacji dała sobie czas. Leszek Miller zaproponował najlepsze rozwiązanie dla naszej partii, zapyta szefów regionów czy ta współpraca jest możliwa, czy jest program, wspólne pomysły – mówił Napieralski.I dodał, że przestrzega kolegów z partii, iż wszystko co będzie się działo za zamkniętymi drzwiami w Warszawie jest skazane na fiasko. Tylko sejmiki wojewódzkieArmand Ryfiński z Twojego Ruchu stwierdził natomiast, że współpraca Twojego Ruchu i SLD ma się ograniczać do sejmików wojewódzkich. Stwierdził też, że Grzegorzowi Napieralskiemu nie po drodze jest z tym, co ma do zaproponowania Leszek Miller. – Z całym szacunkiem do pana Grzegorza Napieralskiego, ale jest we frakcji niekoniecznie wspierającej, budującej Leszka Millera, na tej linii są poważne tarcia – mówił.- Pan Ryfiński zalicza się do grupy młodych posłów i nie pamięta, że kiedy byłem przewodniczącym SLD, za moją namową, działaniem i chęcią Leszek Miller powrócił i został przewodniczącym partii. Tu nie ma żadnych tarć, ktoś panu źle donosi – ripostował Napieralski.",,
"Podpalają kościoły, grożą papieżowi. „Kolejne bomby spadną na twoją sutannę!”","W Chile, przed przyjazdem papieża Franciszka do tego kraju, doszło do serii ataków na kościoły katolickie. Jak podał portal informacyjny Emol, w niedzielę podpalono kościół w mieście Melipilla, a dzień wcześniej – cztery świątynie w stolicy kraju, Santiago.","Nieznani sprawcy obrzucili kościoły ładunkami zapalającymi domowej roboty. Na chodniku przed świątynią w Melipilli pozostawili napis „Jedyny kościół, który oświeca, to ten, który płonie”. To slogan propagandowy używany przez anarchistów podczas wojny domowej w Hiszpanii (1936–39). W dwóch uszkodzonych przez ogień kościołach w Santiago sprawcy pozostawili ulotki, nawiązujące w swej treści do zbliżającej się wizyty papieża i zawierające groźby pod jego adresem: „Papieżu Franciszku, kolejne bomby spadną na twoją sutannę”.W ulotkach jest także mowa o autonomii dla Mapuczów – rdzennej ludności indiańskiej. W ostatnich latach radykalne grupy tych Indian często podpalały chrześcijańskie, głównie katolickie świątynie, by w ten sposób zwrócić uwagę na walkę o swoje prawa i odzyskanie ziem, które niegdyś do nich należały. Chilijskie media uważają, że także za ostatnimi podpaleniami kościołów stoją radykalne grupy Indian.",,
Prezydent o szerokim poparciu dla Elżbiety Witek: Jestem zbudowany,"– Muszę powiedzieć, że dzisiaj jestem zbudowany. Te głosowania które stworzyły tak wielką legitymację, ale zarazem tak duże zobowiązanie dla pani marszałek Elżbiety Witek, pokazują, że debata w polskim parlamencie może być konstruktywna – ocenił Andrzej Duda. Prezydent otworzył pierwsze posiedzenie Senatu X kadencji.","Prezydent wskazał, że dowodzą tego „głosy, które padły dzisiaj z różnych stron sali sejmowej”.  – Ze strony KO, która wstrzymała się od głosowania, nie zagłosowała przeciwko tej kandydaturze, nie wystawiła swojego kandydata, pozytywny głos PSL i partii K'15, które zagłosowały za kandydaturą pani poseł na marszałka czy wreszcie Lewica, która, jak inne ugrupowania, nie zgłosiła swojego kandydata i także poparła tę kandydaturę – wyliczał Andrzej Duda.  Zdaniem prezydenta dyskusja nad wyborem marszałka Sejmu i przebieg głosowania pokazuje, „że debata w polskim parlamencie może być konstruktywna”. – To oczywiście stwarza zobowiązanie dla pani marszałek – ocenił.",,
Beata Szydło rezygnuje z ochrony z powodu „politycznych ataków”,"Była premier, obecnie eurodeputowana PiS Beata Szydło poinformowała, że zrezygnowała z ochrony SOP. Jak wskazała, „standardowa ochrona” przysługiwała jej do 4 lipca. „Została przedłużona gdyż otrzymywałam groźby karalne” – napisała Szydło.","O tym, że Beatę Szydło wciąż ochraniają funkcjonariusze SOP poinformowali dziennikarze TVN. „Jest chroniona przez SOP w podobnym wymiarze jak szef Rady Europejskiej Donald Tusk. Obojga dotyczy to na terenie Polski” – powiedział anonimowy informator stacji.Według rozmówców, „zbliżonych do SOP”, Szydło z urzędu przysługiwała ochrona przez miesiąc, od kiedy przestała pełnić funkcję wicepremiera w związku ze zdobyciem mandatu w Parlamencie Europejskim.W odpowiedzi na takie doniesienia była premier zrezygnowała z ochrony. Podała, że taką decyzję podjęła ze względu na wykorzystanie tego faktu do „politycznych ataków”. „Dlatego dziś z niej zrezygnowałam” – napisała Szydło na Twitterze.Zgodnie z art. 3 ustawy o SOP wicepremierzy, podobnie, jak m.in. premier, prezydent są objęci ochroną tej służby z racji sprawowanego stanowiska. Ten sam artykuł daje też ministrowi spraw wewnętrznych możliwość objęcia ochroną „innych osób ze względu na dobro państwa”.",,
Ostatni tydzień kampanii w Grecji,"W najbliższą niedzielę Grecy po raz drugi w ciągu sześciu ostatnich tygodni będą wybierali parlament. Sondaże na zmianę dają większe szanse Nowej Demokracji, popierającej plan oszczędnościowy przyjęty w poprzedniej kadencji lub lewicowej koalicji SYRIZA, przeciwnej zaciskaniu pasa.","Kolejne wybory w Grecji są niezbędne, ponieważ po majowym głosowaniu nie udało się stworzyć większości w parlamencie. Obecnie w całym kraju obowiązuje zakaz publikowania wyników sondaży. Wszystkie dotychczasowe badania opinii wskazują, że w Grecji po wyborach rząd będzie musiał być stworzony przez kilka partii. Wczoraj lider lewicowego PASOK-u Ewangelos Venizelos wysłał do innych ugrupowań list zawierający 8-punktowy plan powołania rządu jedności narodowej. Miałby on reprezentować wszystkie partie obecne w nowym parlamencie i funkcjonować tylko dwa lata. Venizelos proponuje renegocjacje planu oszczędnościowego wymuszonego przez Unię Europejską i Międzynarodowy Fundusz Walutowy oraz wydłużenie o trzy lata do 2017 r. wprowadzania pakietu radykalnych cięć budżetowych. Trudno sobie jednak wyobrazić, by taki scenariusz wielkiej koalicji został zrealizowany. Radykalna lewica SYRIZA, która w majowych wyborach zajęła drugie miejsce, teraz liczy na wygraną. Jej lider Alexis Tspiras zapowiada, że ugrupowanie będzie dążyło do unieważnienia umowy zawartej z Unią Europejską i Międzynarodowym Funduszem Walutowym. Teoretycznie w Grecji głosowanie jest obowiązkowe, lecz sondaże wskazują, że w niedzielnych wyborach frekwencja nie przekroczy 70 proc.",,
Donald Tusk wciąż milczy po przegranej KO. Nikomu też nie pogratulował,Przewodniczący Rady Europejskiej Donald Tusk po zwycięstwie wyborczym Austriackiej Partii Ludowej gratulował Sebastianowi Kurzowi sukcesu. Do tej pory były premier Polski nie skomentował jednak wyników wyborów w swoim ojczystym kraju. Nie pogratulował też PiS zwycięstwa.,"Sebastian Kurz, którego Austriacka Partia Ludowa (OeVP) wygrała niedawne przedterminowe wybory parlamentarne, otrzymał od Tuska na Twitterze gratulacje w języku angielskim i niemieckim. Polityk wysłał też dotychczasowemu liderowi austriackich chadeków oficjalne pismo gratulacyjne.",,
PiS chce speckomisji; SLD walki z faszyzmem,"Posłowie PiS chcą informacji premiera ws. udaremnionego zamachu; szef SLD ostrzega przed szerzącym się w Polsce faszyzmem, a Krzysztof Kwiatkowski z Platformy wzywa do politycznej jedności i ułatwienia pracy służbom – takie są pierwsze reakcje na doniesienia prokuratury i ABW.","Wtorkowa konferencja prasowa ABW i prokuratury była przedwczesna i może przyczynić się do tego, że nie wszyscy podejrzani w sprawie niedoszłego zamachu na władze państwowe będą zatrzymani – uważają posłowie PiS, zasiadający w sejmowej komisji ds. służb specjalnych.Posłowie PiS chcą ponadto, aby speckomisja zajęła się sprawą planowanego zamachu nie w czwartek, co zapowiedział jej szef Konstanty Miodowicz (PO), ale w środę. Zaznaczyli, że sytuację powinien wyjaśnić szef ABW, premier, albo osoba przez niego delegowana – minister spraw wewnętrznych. Posłowie PiS podkreślili, że komisja ds. służb specjalnych nie była, a powinna być, informowana przed opinią publiczną o planie zamachu terrorystycznego na konstytucyjne organy RP i o działaniach służb w tej sprawie. Jak zaznaczyli o sprawie dowiedzieli się z mediów.– Dlaczego obecnie prokuratura, na obecnym etapie śledztwa, gdzie jest zatrzymana jedna osoba, robi konferencję prasową i mówi, że jeszcze ma wiele postępowań w toku, że była zbrojna grupa, a osoby namawiane do udziału są jeszcze na wolności? (...) Czy konferencja nie spowoduje, że szereg osób nie będzie aresztowanych w odpowiednim momencie? – pytał wiceszef sejmowej speckomisji Marek Opioła (PiS).– Dlaczego ABW nie prowadzi do końca śledztwa i nie jest postawiony akt oskarżenia? Dopiero wtedy opinia publiczna powinna się dowiedzieć o takich akcjach – dodał. Opioła ocenił, że są też pytania o profil psychologiczny domniemanego zamachowca.  Zamach a Marsz Niepodległości Szef SLD Leszek Miller jest zdania, że informacje o planowanym zamachu „współgrają” z tym, co można było usłyszeć podczas Marszu Niepodległości 11 listopada. – Cała ta sytuacja dowodzi, że SLD ma rację, kiedy przestrzega przed lekceważeniem różnych dziarskich młodzieńców, którzy opowiadają o obalaniu republiki, ładu konstytucyjnego. I dziwię się, że w rządzie są ministrowie, którzy przechodzą nad tym do porządku dziennego, którzy to lekceważą i bagatelizują – podkreślił.Podczas warszawskiego Marszu Niepodległości, którego organizatorami były środowiska Młodzieży Wszechpolskiej i ONR, szef MW Robert Winnicki zapowiedział tworzenie „Ruchu Narodowego”, którego celem byłoby „zorganizowanie narodu i obalenie republiki Okrągłego Stołu”.Szef SLD jest ponadto zdania, że sobotnia wypowiedź premiera Donalda Tuska z Rady Krajowej PO o tym, że Platforma jest „po to w życiu publicznym, aby nikt naszej  Rzeczypospolitej nie zagroził” nie jest przypadkowa. – Zastanawiałem się, dlaczego to powiedział, ale dzisiaj już wiem. Premier po prostu już wtedy miał tę informację i uprzedził wydarzenia – powiedział lider Sojuszu.Szef SLD zwrócił się także do służb, które zajęły się sprawą zamachowca – Wyrażam uznanie dla ABW i wszystkich służb, które stanęły na wysokości zadania i być może zapobiegły wielkiej tragedii, która mogła się w Polsce wydarzyć – powiedział Miller dziennikarzom.Miller był również pytany, czy jego zdaniem Sejm jest właściwie zabezpieczony przed ewentualnymi zamachami. – Uważam, że Sejm jest dostatecznie zabezpieczony i że żadne zamachy bombowe, wnoszenie jakichś materiałów wybuchowych do Sejmu jest niemożliwe, natomiast – jak rozumiem – potencjalni zamachowcy liczyli się też z możliwością dokonania zamachu poza Sejmem, przede wszystkim na ulicy. I to jest problem – podkreślił. To sukces ABW – Agencja Bezpieczeństwa Wewnętrznego spisała się, nie należy jej więc odbierać uprawnień śledczych – tak do informacji o udaremnieniu zamachu na konstytucyjne organy władzy odniósł się poseł Ruchu Palikota Artur Dębski. – To oczywiście świetna robota służb, zamach mógł spowodować wielkie straty – ocenił poseł zasiadający w sejmowej Komisji ds. Służb Specjalnych.Zaznaczył, że akcja ABW jest szczególnie ważna w kontekście planowanego odebrania jej uprawnień śledczych i pozostawienia jej tylko jako służby informacyjnej. – Uważam, że to byłby wielki błąd. Agencja – jak widać – udowadnia, że jest potrzebna w tej formie, tym bardziej, że jest to służba z największą liczbą funkcjonariuszy i 16 delegaturami w każdym mieście wojewódzkim – powiedział Dębski.– Jeśli zaś chodzi o przyczyny takiego incydentu – w Polsce odradza się faszyzm. W Święto Niepodległości ludzie maszerują z prawą ręką uniesioną do góry – zupełnie jak hitlerowcy w latach trzydziestych – mówił poseł Ruchu.Dodał, że w tej sytuacji władze polskie nie mogą pozwolić sobie na bierność. – To można było powstrzymać kiedyś i można powstrzymać teraz. Nie można pozwolić, by narodowe ruchy krzewiące nienawiść, antysemityzm, ksenofobie powodowały to, że będziemy żyć w zagrożeniu – powiedział Dębski.  Ważna polityczna jedność Polskie służby specjalne zadziałały profesjonalnie – w ten sposób były minister sprawiedliwości, poseł Platformy Obywatelskiej Krzysztof Kwiatkowski ocenił informacje prokuratury i ABW o udaremnieniu planowanego zamachu terrorystycznego. Kwiatkowski zaapelował o wsparcie dla służb i prokuratury, które prowadzą czynności, tak aby nie było prób wszczynania wokół tego zdarzenia dyskusji politycznej.– Szczególnie teraz, kiedy pojawia się taka informacja, ja bym oczekiwał pełnej jedności środowiska politycznego – powiedział Kwiatkowski. Zaznaczył, że zamach udało się udaremnić w trakcie przygotowań do niego. – Potencjalna lista ofiar zamachu mogła być bardzo duża – podkreślił.Kwiatkowski zaznaczył, że wydawało się, iż zamachy terrorystyczne, to „karta, którą zamknęliśmy”. – Mieliśmy takie przekonanie, że polska polityka zmieniła się na lepsze, że w polskim życiu publicznym nie występuje już przemoc – mówił.Kwiatkowski zauważył, że osoba, która planowała zamach nie działała w żadnych zorganizowanych strukturach politycznych. – Mam nadzieję, że obniży to temperaturę sporu politycznego – podkreślił. Działania budzą wątpliwości – Działania ABW i prokuratury ws. udaremnionego zamachu budzą wątpliwości – powiedział lider Solidarnej Polski Zbigniew Ziobro. Według niego sprawą powinny zająć się sejmowe komisje: ds. służb specjalnych i sprawiedliwości. – Żyjemy w państwie, w którym aparat ścigania nie raz już był – za czasów władzy PO – angażowany do działań partyjnych, politycznych. Wierzę, że tak nie było i tym razem, ale te pytania, które się nasuwają, budzą niestety poważne wątpliwości – powiedział.Lider SP zaznaczył, że „chciałby wierzyć, że w tej sprawie obwieszczonej jako sukces polskich służb, które wykryły ewentualny zamach czy to na Sejm czy też na inne organy państwa, mamy do czynienia wyłącznie z tym szlachetnym motywem”. Według niego okoliczności ujawnione przez krakowską prokuraturę apelacyjną oraz ABW nasuwają jednak szereg wątpliwości.Jego zdaniem taka sytuacja „daje do myślenia, bo zwykle służby i organy ścigania dają sobie więcej czasu i szans na to, aby zebrać gruntowny materiał dowodowy pozwalający uchwycić sprawcę nie wtedy, gdy grozi mu 5 a 25 lat pozbawienia wolności”.Ziobro uważa, że ten „nadmierny pośpiech” w połączeniu z „pewnymi datami, zdarzeniami politycznymi - 11 listopada” – może nasuwać dalsze pytania. Wątpliwości lidera SP budzi to, że zatrzymano tylko jednego człowieka podczas gdy, według prokuratury, miał on współpracować z innymi osobami.Niepokoi go również, że osoby te zostały przesłuchane w charakterze świadków, a nie podejrzanych. Ziobro zapowiedział, że SP będzie stawiać te pytania podczas prac sejmowych komisji: ds. służb specjalnych oraz sprawiedliwości i praw człowieka. Udaremniony zamach Prokuratura i ABW poinformowały we wtorek, że planowany był zamach terrorystyczny z użyciem materiałów wybuchowych na konstytucyjne organy Rzeczypospolitej Polskiej: prezydenta, Sejm i rząd. Podejrzanego w tej sprawie – 45-letniego pracownika naukowego krakowskiego Uniwersytetu Rolniczego – zatrzymano 9 listopada; został aresztowany na trzy miesiące. Według prokuratury, podejrzany działał z pobudek nacjonalistycznych, ksenofobicznych i antysemickich. W całej Polsce przeszukano kilkadziesiąt miejsc; znaleziono materiały wybuchowe. Podejrzany, według ABW i prokuratury, „wchodził w porozumienie z innymi osobami ipróbował zorganizować grupę zbrojną”.",,
Premier Katalonii doniósł sam na siebie,"Premier Katalonii Quim Torra stawił się w czwartek rano w sądzie w Barcelonie, aby donieść na siebie samego w związku z popełnieniem „rzekomego przestępstwa”, jakim miałby być jego udział w separatystycznych protestach w regionie. Podobnie robią tysiące Katalończyków.","Torra, który pojawił się w sądzie w towarzystwie kilku polityków swego ugrupowania Razem dla Katalonii (JxCat), zaznaczył, że jest jednym z wielu Katalończyków, którzy czują się „tak samo winnymi popełnienia rzekomego przestępstwa”, jak katalońscy politycy skazani 14 października przez SN w Madrycie. – Zostali oni skazani na więzienie tylko za to, że wykonali to, o co prosili ich Katalończycy, czyli organizację referendum niepodległościowego – powiedział Torra. Premier Katalonii powiedział, że również i on uznał, iż powinien złożyć na siebie doniesienie, aby tak jak inni separatyści pokazać, że ma prawo do „odmawianego mu przez hiszpański wymiar sprawiedliwości przywileju protestowania”. Zaznaczył, że „nie boi się ewentualnych sankcji”. Od poniedziałku już kilka tysięcy zwolenników secesji Katalonii od Hiszpanii złożyło na siebie doniesienia do sądów w Barcelonie, Tarragonie, Leridzie i Geronie. W składanych wnioskach napisali, że czują się „tak samo winni popełnienia rzekomego przestępstwa”, jak dziewięcioro separatystycznych polityków skazanych przez hiszpański Sąd Najwyższy na 9–13 lat więzienia za dążenie do secesji regionu.",,
Przekazała oszustowi hasła do konta i straciła prawie 20 tys. zł,"57-letnia mieszkanka powiatu żarskiego w woj. lubuskim straciła prawie 20 tys. zł po tym, jak przekazała oszustowi – podającemu się za policjanta – hasła do swojego konta bankowego. Mężczyźnie udało się przekonać kobietę, że jej oszczędności są zagrożone.","Jak poinformowała Aneta Berestecka z Komendy Powiatowej Policji w Żarach, w poniedziałek mężczyzna podający się za policjanta zadzwonił na telefon stacjonarny mieszkanki powiatu żarskiego informując, że jej pieniądze na rachunku są zagrożone. Oszust przekonywał kobietę, że ktoś wypłacił z jej konta bankowego kilkanaście tysięcy złotych, a on pracuje nad namierzeniem sprawcy. W dalszej rozmowie telefonicznej instruował kobietę, aby podała hasła i dane do konta bankowego. – Mężczyzna przekazał jednocześnie, aby z nikim się nie kontaktowała i nie informowała o zdarzeniu do godz. 17, ponieważ jest na podsłuchu. Kiedy rodzina pokrzywdzonej zorientowała się, że to działanie oszusta, poinformowała policję, jednak z konta bankowego zdążyła już zniknąć kwota kilkunastu tysięcy złotych – powiedziała Berestecka. Policjanci przestrzegają przed oszustami. Wskazują, że należy być nieufnym wobec nieznajomych w szczególności, gdy chodzi o przekazywanie pieniędzy.",,
„Schetyna to samo mówił o 500 plus”. Odpowiedź na krytykę zerowego podatku PIT dla młodych,"– Odliczam dni aż Grzegorz Schetyna zmieni zdanie i powie, że jednak to dobry projekt, bo jestem przekonany, że dokładnie tak jest – powiedział w „Gościu Wiadomości” rzecznik rządu. Piotr Müller odniósł się do głosów krytyki ze strony opozycji pod adresem programu zerowego podatku PIT dla młodych.","Zerowy PIT dla podatników o dochodach poniżej 85,5 tys. zł rocznie i w wieku poniżej 26. roku życia to  projekt przyjęty przez rząd. Opozycja go krytykuje. Pojawia się argument, że osoby te w wieku 27 lat „przeżyją szok”. Rzecznik rządu był o to pytany w programie w TVP Info.  – Szok to będzie, gdy Grzegorz Schetyna znowu wycofa się ze słów. Powiedział, że jest przeciwko temu, aby młodzi ludzie mogli gromadzić swoje środki finansowe chociażby na wkład własny na mieszkanie – odparł rzecznik. Piotr Müller zauważył, że cztery lata temu lider Platformy Obywatelskiej to samo mówił o „500 +”. – Odliczam dni aż Grzegorz Schetyna zmieni zdanie i powie, ze jednak to dobry projekt, bo jestem przekonany, że dokładnie tak jest – ocenił gość TVP Info.  Odpowiadając na zarzuty, że na tego typu programy nie ma pieniędzy i państwo jest zadłużane rzecznik rządu podkreślił, że mamy najlepszą od transformacji sytuację gospodarczą. – PO nie prowadziła takiej polityki gospodarczej, jaką prowadzi premier Mateusz Morawiecki i nie mieli z czego dzielić się środkami finansowymi. Przymykali też oczy na lukę VAT-owską – powiedział. – My robimy coś innego i dlatego to jest sól w oku również Grzegorza Schetyny – ocenił. ",,
Władimir Putin spotka się z Donaldem Trumpem w Buenos Aires,1 grudnia podczas szczytu G20 w Buenos Aires odbędzie się spotkanie prezydenta Władimira Putina z przywódcą USA Donaldem Trumpem. Tematem rozmów będzie m. in. incydent w Cieśninie Kerczeńskiej.,"O terminie spotkania poinformował doradca Władimira Putina ds. polityki zagranicznej Jurij Uszakow. Jak poinformował Uszakow, obok kryzysu Rosja-Ukraina tematem rozmów będą stosunki dwustronne Rosji i USA oraz kwestie rozbrojenia i stabilności na świecie. Doradca Putina ocenił, że mimo różnych sygnałów płynących z Waszyngtonu spotkanie jest „potrzebne obu stronom w równym stopniu”. Wyjaśnił, że spotkanie było przygotowywane poprzez standardowe kanały komunikacji administracji prezydentów w obu państwach.  Rozmowy Trumpa i Putina w czasie zaplanowanego na 30 listopada i 1 grudnia spotkania G20 w Buenos Aires będą pierwszym dwustronnym spotkaniem od szczytu w Helsinkach, który odbył się 16 lipca. Uszakow oświadczył, że „zakłada, że rozmowa w Buenos Aires będzie kontynuacją rozmów w Helsinkach”. – To zdecyduje o najbliższej przyszłości. Być może do tego spotkania nie dojdzie. Potępiam tę agresję – oświadczył prezydent USA. – Jeśli pojawią się jakieś inne względy, zakładamy, że zostaniemy o nich poinformowani przez te kanały, a nie przez media – powiedział Uszakow, odnosząc się do tych zapowiedzi. Plan spotkania z Trumpem przewiduje rozmowy samych prezydentów, do których następnie dołączą najważniejsze osoby z ich delegacji.  Doradca rosyjskiego prezydenta dodał także, że rano 1 grudnia przewidziane jest spotkanie Putina z kanclerz Niemiec Angelą Merkel. W czasie szczytu G20 Putin spotka się także z przywódcami Chin, Francji i Japonii.",,
Pozwała sąsiadów za grilla. Teraz tysiące osób chce smażyć mięso przed jej domem,Weganka Cilla Carden z Perth w Australii pozwała sąsiadów za zapach ryb i mięsa unoszący się z ich ogródka. Na znak protestu tysiące internautów organizuje akcję smażenia mięsa nieopodal jej domu.,"Kobieta twierdziła, że to, co robią na swojej posesji jej sąsiedzi – grillowanie, palenie papierosów oraz hałas – narusza jej prawa i łamie przepisy.  – Nie mogę cieszyć się moim podwórkiem, nie mogę tam wyjść – tłumaczyła w rozmowie z mediami. Carden zgłosiła sprawę do sądu, który w lutym odrzucił jej żądania. W marcu odwołała się od wyroku do Sądu Najwyższego Australii Zachodniej, jednak jej apelacja nie została przyjęta. Kobieta zapowiedziała podjęcie kolejnych kroków prawnych. Przeciwko jej postulatom wystąpiło tysiące Australijczyków. W internetowej akcji ponad 2 tys. osób wyraziło chęć wzięcia udziału w wielkim grillu przed jej domem. Zdarzenie zaplanowano na 19 października. „Nie pozwólmy, aby Cilla zniszczyła starą dobrą tradycję. Dołącz z nami do akcji wielkiego grillowania” – zachęcają organizatorzy. Prawnik Carden, John Hammond ostrzegł, że każdy, kto wkroczy na posesję jego klientki, zostanie pociągnięty do odpowiedzialności karnej. Ostatecznie organizatorzy wydarzenia zadeklarowali, że nie zamierzają nachodzić kobiety, a cała akcja jest wyłącznie symboliczną formą protestu przeciwko jej działaniom.",,
Rosja: Trzylatek wrócił do domu przy -35 stopniach Celsjusza,Mimo tragedii można mówić o cudzie. Trzyletni chłopiec zdołał wrócić do domu przy 30-stopniowym mrozie. Wcześniej w rzece na dalekiej Syberii najpewniej utonął jego ojciec.,"Do zdarzenia doszło we wsi Kienaj w Kraju Chabarowskim w Rosji. 53-letni przedsiębiorca Jewgienij Własow odebrał syna z przedszkola i pojechał z nim nad rzekę Gur. Zostawił chłopca na brzegu, a sam na skuterze wjechał na rzekę, żeby sprawdzić grubość lodu.Niestety, lód się załamał i mężczyzna wpadł do lodowatej wody razem z maszyną. Syn opowiadał, że ojciec zdążył mu jeszcze przekazać, by ten wracał do domu. Trzylatek poszedł po śladach skutera, którym wcześniej przyjechali.Do pokonania miał ponad trzy kilometry, w tym około 300-metrowe wzgórze. Chłopiec przeszedł mniej więcej połowę drogi, ale pomylił trasy i zaczął się cofać. W temperaturze około 30 stopni poniżej zera groziło mu duże niebezpieczeństwo, ale przypadkiem natknął się na jadącego z tartaku innego mieszkańca wsi.Po incydencie chłopiec dostał wysokiej temperatury, ale lekarze zapewniają, że jego życiu nic nie zagraża. Służby poszukują ciała jego ojca, który najpewniej zamarzł kiedy wpadł do wody.",,
Świnoujście dłużej poczeka na tunel. Wykonawca rezygnuje,"Firma Astaldi poinformowała, że nie podpisze umowy na zaprojektowanie i budowę tunelu pomiędzy wyspami Uznam i Wolin w Świnoujściu. Wśród powodów podano m.in. wzrost kosztów budowy i brak materiałów oraz pracowników na polskim rynku.","O decyzji Astaldi poinformowano na profilu na Facebooku prezydenta Świnoujścia Janusza Żmurkiewicza. Umowa miała być podpisana 3 sierpnia.W komunikacie, który zacytowano we wpisie, włoska firma podała powody odstąpienia od podpisania umowy na projekt „Usprawnienie połączenia komunikacyjnego pomiędzy wyspami Uznam i Wolin w Świnoujściu – budowa tunelu pod Świną”.Pierwszym z nich jest upływ „prawie dwóch lat od przedstawienia oferty do rozpoczęcia robót”, kolejnym – brak „rzeczywistej waloryzacji kosztów robót w Polsce, które tylko w ostatnim czasie wzrosły o 30 proc.”. Wymieniono też duże ryzyko „wydłużania się procedur rozliczania robót dodatkowych” oraz braki w dostępie „do zasobów materiałowych i osobowych na polskim rynku”. „Dotychczas Astaldi zapewniało, że chce podpisać umowę, a jedynie prosiło o prolongaty terminów. W pismach z dni 3 lipca i 19 lipca br. włoski koncern zapewniał, że negocjuje z bankami Gwarancję Należytego Wykonania (kwota stanowi 10 proc. wartości kontraktu)” – czytamy w komunikacie miasta. Jak podkreślono, wadium 10 mln zł, które konsorcjum wpłaciło przystępując do procedury, „przechodzi na rzecz inwestora – czyli Miasta Świnoujście”.Poinformowano też, że miasto zaprosi do podpisania umowy konsorcjum firm Porr S.A., które złożyło drugą najkorzystniejszą ofertę na kwotę ponad 793 mln zł. Konsorcjum firm Astaldi wygrało przetarg na tunel łączący wyspy Uznam i Wolin w połowie kwietnia. Od decyzji odwołała się firma Porr, jednak Krajowa Izba Odwoławcza wniosek oddaliła. Realizacja tunelu w Świnoujściu powinna zakończyć się cztery lata po podpisaniu umowy.Niemal miliardowa inwestycjaŚwinoujście planowało wcześniej zrealizować inwestycję do końca 2021 r. Najważniejszą częścią projektu ma być tunel o długości 1,76 km, który pozwoli kierowcom przejechać pod Świną. Wartość inwestycji to ponad 912 mln zł, a dofinansowania unijnego – ponad 775 mln zł. Środki na inwestycję pochodzą z Programu Infrastruktura i Środowisko na lata 2014-20.Stała przeprawa w Świnoujściu połączy wyspy Uznam i Wolin, które rozdziela rzeka Świna, będąca również częścią toru wodnego do portu w Szczecinie. Teraz komunikację zapewniają przeprawy promowe, które nie mają wystarczającej przepustowości, co powoduje często długi czas oczekiwania na prom, i są wrażliwe na zmienne warunki atmosferyczne. Rozwiązaniem komunikacyjnych problemów ma być tunel.",,
Opozycja po szczycie UE: „Wyłamujemy się z grupy krajów postępowych”,"Polska nie będzie musiała wypełnić celu neutralności klimatycznej do 2050 roku, mamy do niego dochodzić w swoim tempie. Choć politycy PiS-u mówią o sukcesie, to konkluzja ze szczytu Rady Europejskiej w Brukseli nie podoba się opozycji. – Rocznie z powodu zanieczyszczenia środowiska umiera 45 tys. osób. Czy to ten sukces? Do 2050 roku Unia Europejska powinna osiągnąć neutralność klimatyczną. Jeśli się na to nie zgadzamy, to jesteśmy maruderami i wyłamujemy się z tej grupy krajów, która jest progresywna, postępowa i chce ocalić nasze życie – powiedział portalowi tvp.info poseł Lewicy Krzysztof Śmiszek.","Przeciwnego zdania jest senator Prawa i Sprawiedliwości Jan Maria Jackowski. Polityk podejrzewa, że niebawem także mieszkańcy Europy Zachodniej inaczej spojrzą na kwestie związane z ochroną środowiska. Tym bardziej, że na Europę przypada tylko 11 proc. emisji dwutlenku węgla do atmosfery. Państwa nazywane „wielkimi trucicielami” znajdują się na innych kontynentach.  – To, że nie musimy osiągnąć neutralności klimatycznej do 2050 roku to niewątpliwy sukces rządu. Cała polityka klimatyczna będzie prędzej czy później wywoływała napięcia społeczne w całej Unii Europejskiej, ponieważ przyjęcie tych rozwiązań będzie wiązało się z obciążeniem Europejczyków różnego rodzaju formami danin i podatków ekologicznych w paliwie, energii, żywności i we wszystkim, ponieważ koszty tego są gigantyczne – mówił nam Jackowski. Powody do radości mają górnicy. – Zdecydowany sukces polskiego rządu i premiera Mateusza Morawieckiego. Jako jedyni zostaliśmy wyłączeni z osiągnięcia neutralności klimatycznej do 2050 roku. Przekładając to na ludzki język, Polska nie będzie musiała z dnia na dzień zamykać kopalń, wyrzucać górników na bruk. Nie będziemy musieli podwyższać cen. Będziemy powoli dochodzić do neutralności klimatycznej. Tak, aby nasza gospodarka mogła się przestawić na odnawialne źródła energii. Chcemy to jednak robić powoli i mieć zapewnione na ten cel środki z Unii Europejskiej – stwierdził wiceminister cyfryzacji Adam Andruszkiewicz. – Polacy chcą żyć zdrowo i długo. Gwarantem tego jest wspólna polityka Unii Europejskiej. Polska nie może odstawać od wszystkich – skomentował unijny szczyt poseł KO Michał Szczerba. Czy powinniśmy w takim razie zamknąć wszystkie kopalnie? – Kopalnie powinny być przekształcane w inne zakłady pracy, żeby ludzie mieli pracę i godne życie – odpowiedział. W jakie zakłady na przykład? – Jakiekolwiek – stwierdził Szczerba. Sukcesu rządu nie dostrzegł też poseł KO Marcin Kierwiński. – Co premier Mateusz Morawiecki osiągnął na tym szczycie? To jest pytanie. Ja oczekiwałbym od polskiego premiera, żeby coś dobrego dla Polski potrafił wynegocjować, a nie cały czas stał w kącie, tupał nogami i krzyczał, że się na nic nie godzi. Rozumiem, że możemy nasze członkostwo w UE i organizacjach międzynarodowych ograniczyć do tego, że Morawiecki się na nic nie godzi. Okej,  taka jest filozofia PiS-u. Ja wolałbym jednak, żeby Morawiecki wrócił ze szczytu z konkretnymi propozycjami, które Polsce mają pomagać – mówił Kierwiński. Postawy opozycji nie rozumie poseł PiS Marek Suski. – Opozycja jak pesymista widzi w serze same dziury. My prowadzimy debatę z Unią Europejską w niektórych sprawach ustępując, idąc na kompromisy i oczekując również, że Unia idzie na kompromisy z nami – powiedział. Zdaniem parlamentarzysty polskiemu rządowi z sukcesem udało się wytłumaczyć w Brukseli, że po II wojnie światowej Polska była krajem komunistycznym, którego gospodarka wymaga więcej czasu, aby dojść do neutralności klimatycznej.",,
WSA uchylił decyzję komisji weryfikacyjnej ws. dawnej Siennej 29,"Wojewódzki Sąd Administracyjny w Warszawie uchylił decyzję komisji reprywatyzacyjnej w sprawie placu Defilad 1, czyli dawnej Siennej 29. Była to jedna z pierwszych decyzji podjętych przez komisję – jeszcze latem 2017 r.","Sędzia Dariusz Chaciński wskazał w uzasadnieniu wyroku, że ocenę orzeczenia komisji należy zacząć od redakcji decyzji i od tego, czy rozstrzygniecie można uznać za czytelne. Jak dodał, komisja uchyliła ustanowienie prawa użytkowania wieczystego do działki przy dawnej Siennej 29, ale nie uchyliła rozstrzygnięcia o czynszu symbolicznym.– W drugim punkcie decyzji komisji jest: odmówić prawa użytkowania wieczystego. Ale nie ma: komu odmówić. Ta decyzja nie zawiera podmiotu, o którego prawach i obowiązkach rozstrzyga. A to jest ważne dla sprawy – wywodził ponadto sędzia.Sprawa działki przy dawnej ul. Siennej 29, która teraz ma adres plac Defilad 1, była jedną z pierwszych rozstrzygniętych przez komisję weryfikacyjną. Na początku sierpnia 2017 r. komisja uchyliła decyzję wydaną z upoważnienia prezydent Warszawy co do tej działki i odmówiła przyznania prawa użytkowania wieczystego biznesmenowi Maciejowi M. Z ustaleń komisji wynikało natomiast, że wartość działki w dniu sprzedaży roszczeń wyniosła 21 mln 700 tys. zł. Dlatego, uchylając decyzję reprywatyzacyjną, wskazywała m.in. na przesłankę niewspółmierności.Sędzia Chaciński odnosząc się do tej sprawy przypomniał, że zadaniem komisji jest także występowanie do właściwych organów w razie stwierdzenia okoliczności wskazujących na naruszenie prawa. Dodał, że w związku z tym komisja powinna najpierw wystąpić z powództwem dotyczącym uznania nieważności umowy przeniesienia praw do nieruchomości.– Tylko że tu trzeba zakasać rękawy i wziąć się do roboty. Nie można poprzestać na przeprowadzeniu jednej rozprawy administracyjnej i zrzuceniu wszystkich obowiązków, które zgodnie z ustawą ciążyły na komisji, na rzecz innych podmiotów – powiedział sędzia, odnosząc się do prac komisji.Wyrok WSA jest nieprawomocny. Przysługuje od niego skarga kasacyjna do Naczelnego Sądu Administracyjnego. W razie uprawomocnienia się wyroku sprawa Siennej 29 wróci do komisji.",,
Z Holandii do Wielkiej Brytanii w temperaturze -25 stopni Celsjusza,"O dziwnych odgłosach dochodzących z ciężarówki poinformował policję jej kierowca. Okazało się, że w chłodni, w temperaturze -25 stopni C, podróżuje 15 osób, w tym jedno dziecko. Nielegalni imigranci otrzymali pomoc medyczną.","Wszystko rozegrało się na autostradzie M25 w hrabstwie Surrey, w okolicach Londynu.Na telefon alarmowy wykonane zostały dwa połączenia. Pierwsze – od kierowcy ciężarówki, który na postoju usłyszał odgłosy wydobywające się z tyłu pojazdu. Drugi – od osoby znajdującej się wewnątrz samochodu. Mężczyzna dzwoniący na policję twierdził, że w pojeździe, w bardzo niskiej temperaturze, uwięziona jest grupa osób, a jedna z nich nie żyje. Wsiedli w HolandiiPolicja podejrzewa, że grupa wsiadła do samochodu ciężarowego w Holandii w piątek rano. Pojazd jechał do Wielkiej Brytanii przez tunel pod kanałem La Manche. Imigranci to Irakijczycy, Irańczycy, Syryjczycy i Kurdowie.Aby nie zamarznąć, uchodźcy owinęli się w kołdry i śpiwory.",,
Ziobro:  zakończymy fatalne rządy. Zalewski: Kaczyński wcale nie chce wygrać,"– Na prawicy trwają negocjacje i rozmowy. Mam nadzieję, że uda się zbudować komitet wyborczy, który pozwoli odwołać fatalny rząd Donalda Tuska – mówił w programie „Polityka przy kawie” o próbach zjednoczenia prawicy Zbigniew Ziobro, lider Solidarnej Polski. – Jarosław Kaczyński wcale nie chce wygrać wyborów, chce zostać w opozycji. Świadczy o tym kandydatura prof. Piotra Glińskiego, z którego Kaczyński chce zrobić premiera – odpowiedział Paweł Zalewski z Platformy Obywatelskiej.","– Pamiętajmy, że metoda d’Hondta, czyli proporcjonalna metoda liczenia głosów do polskiego Sejmu zakłada, że wystarczy mieć jeden proc. powyżej 40, żeby mieć 10 dodatkowych mandatów, więc krótko mówiąc,  warto się dogadać, jeżeli chce się wygrać wybory – mówi dalej Zbigniew Ziobro.  – Zjednoczona prawica nie jest zagrożeniem dla Polski. Nie jest też zagrożeniem dla Platformy Obywatelskiej. Prawica powinna się zjednoczyć, ponieważ to rozdrobnienie jest niedobre dla naszego państwa. Jednak teraz wyraźnie widać, że Jarosław Kaczyński nie chce rządzić, ponieważ nie ma pomysłu na władzę. Widać, że Kaczyński chce być w twardej opozycji i mieć w niej „silny pakiet” – dodał Zalewski. „Musimy sprawę postawić na nogach, bo do tej pory stała na głowie”– Taśmy nie są tak kompromitujące, jak przedstawiają to media. Kompromitujące jest tam używanie wulgaryzmów, ale na taśmach nie ma mowy o prywatnych interesach. Jedynym wyjątkiem jest taśma byłego ministra Sławomira Nowaka. Dlatego musimy postawić tę sprawę na nogach, bo do tej pory stawiono ją na głowie i wyjaśnić, kto i dlaczego nagrywał – mówił Paweł Zalewski o taśmach, które opublikował tygodnik „Wprost”.– Te nagrania pokazują, że mamy fatalny, skompromitowany rząd, dlatego każde działanie, które będzie obliczone na jego odwołanie, będzie przez nas popierane. Poza tym fakt, że mogła istnieć grupa, która przez tak długi czas nagrywała czołowych polityków, pokazuje, że – to co powiedział minister Sienkiewicz – to państwo w ogóle nie istnieje – odpowiedział Pawłowi Zalewskiemu Zbigniew Ziobro. CZYTAJ TAKŻE: Ziobro: dla dobra sprawy nie chcę teki wicepremiera ani ministra",,
PO chce likwidacji nagród dla ministrów,Platforma Obywatelska domaga się likwidacji nagród dla najważniejszych osób w państwie. Klub złożył w Sejmie projekt nowelizacji w tej sprawie. To reakcja na ujawnione przez posła PO Krzysztofa Brejzę informacje o premiach dla ministrów.,"Złożony w sejmie przez PO projekt nowelizacji ustawy o wynagrodzeniu osób zajmujących kierownicze stanowiska państwowe przewiduje likwidację specjalnych funduszy, z których w poszczególnych instytucjach,wypłacane są nagrody na przykład dla prezydenta, premiera, ministrów, wiceministrów, czy szefów kancelarii: Sejmu i Senatu.Rzecznik PO Jan Grabiec mówił podczas konferencji prasowej, że zaproponowane rozwiązania nie są, jak podkreślił,  rozwiązaniami populistycznymi. Dodał, że praca urzędników musi kosztować. Zaapelował też do rządzących, aby złożyli w Sejmie projekt ustawy, który podniesie uposażenia członków rządu i innych ważnych urzędników państwowych. – Zróbcie to uczciwie, skierujcie do Sejmu projekt ustawy, wytłumaczcie obywatelom, że potrzebne są podwyżki i przeforsujcie to, przecież macie większość w Sejmie – apelował. Nagrody dla urzędników PO-PSLNagrody dla urzędników nie są niczym nowym. W 2013 roku „Fakt” donosił, że ówczesna koalicja rządząca zadbała o to, by urzędnicy dostali coś ekstra. Jak policzył wówczas „Fakt”, w ciągu pierwszych 6 lat rządów Platformy w ministerstwach i kancelarii premiera na nagrody poszło około 473 mln zł. I wyliczono: 2008 r. - 122 mln zł2009 r. - 95 mln zł2010 r. - 105 mln zł2011 r. - 108 mln zł2012 r. - 40 mln zł2013 r. (dane z 13 resortów) - 3 mln zł",,
Rosyjska misja Sikorskiego. Po co ówczesny szef MSZ  spotkał się z Ławrowem?,"W 2009 roku Radosław Sikorski, ówczesny szef MSZ, spotkał się w Moskwie z szefem rosyjskiej dyplomacji Siergiejem Ławrowem w celu omówienia strategicznych dla Polski decyzji. W tle przewijała się sprawa budowy w Gdańsku terminala Łukoilu oraz zacieśnienie współpracy pomiędzy ministerstwami obrony a sztabami generalnymi Polski i Rosji. „Gazeta Polska Codziennie” dotarła do dokumentów w tej sprawie.","Wizyta ta była przedstawiana przez większość mediów jako sukces w budowaniu dobrych relacji z Rosją. Przed rozmowami z szefem rosyjskiego MSZ ani premier Donald Tusk, ani Radosław Sikorski, nie konsultował swojej wizyty z prezydentem RP Lechem Kaczyńskim. Publicznie mówili o tym przedstawiciele Kancelarii Prezydenta.„Rosja jest wielkim sąsiadem, stosunki z nią nie układają się najlepiej, tego typu wizyta jest pewnym ewenementem, jest ważną rzeczą, nie ma żadnej komunikacji, żadnej próby rozmowy z prezydentem, poradzenia się, poinformowania o zamiarach, a przecież to są elementarne rzeczy, które powinny być robione” – przypomina słowa szefa Kancelarii Prezydenta Piotra Kownackiego „GPC”.",,
Sekretarz stanu USA: Planujemy zorganizować w Polsce konferencję nt. Bliskiego Wschodu,"To najważniejsze wydarzenie dyplomatyczne od czasu szczytu NATO - tak o międzynarodowej konferencji w Warszawie nt. Bliskiego Wschodu mówił szef gabinetu prezydenta Krzysztof Szczerski. Wyjątkowo ostro na informację o konferencji zareagował szef irańskiej dyplomacji Mohammad Dżawad Zarif.„Ci, którzy brali udział w ostatnim antyirańskim show USA są albo martwi, albo zhańbieni, albo zmarginalizowani” - napisał w mediach społecznościowych irański dyplomata.","O globalnym spotkaniu w Polsce poinformował sekretarz stanu USA Mike Pompeo w wywiadzie dla Fox News. Nieco później oficjalnie potwierdził to amerykański Departament Stanu.„Mamy przyjemność poinformować, że Stany Zjednoczone i Rzeczpospolita Polska będą współgospodarzami »Spotkania ministerialnego poświęconego budowaniu pokoju i bezpieczeństwa na Bliskim Wschodzie«, które odbędzie się w Warszawie w dniach 13-14 lutego. Do udziału w spotkaniu zostały zaproszone państwa z całego świata” – napisano w oświadczeniu zamieszczonym na stronie internetowej Departamentu Stanu. Identycznej treści oświadczenie zamieścił polski MSZ. Mike Pompeo w wywiadzie udzielonym w Egipcie mówił, że szczególna uwaga poświęcona zostanie wpływom Iranu w regionie Bliskiego Wschodu. – Rozmowy będą się koncentrować na stabilności, pokoju, wolności i bezpieczeństwie tu, w regionie Bliskiego Wschodu, a ważnym elementem ma być zapewnienie, że Iran nie jest destabilizującym czynnikiem – powiedział Pompeo. Na informację o konferencji w Warszawie ostro zareagował szef MSZ Iranu Mohammad Dżawad Zarif, który napisał na Twitterze: „Przypomnienie dla gospodarza/uczestników antyirańskiej konferencji: ci, którzy brali udział w ostatnim antyirańskim show USA są albo martwi, albo zhańbieni, albo zmarginalizowani. Iran jest silniejszy niż kiedykolwiek”. Irański dyplomata dodał, że „podczas gdy Iran ratował Polaków w czasie II wojny światowej, obecnie (Polska) jest gospodarzem rozpaczliwego antyirańskiego cyrku”. – W konferencji weźmie udział kilkadziesiąt zagranicznych delegacji – poinformował z kolei minister Krzysztof Szczerski. Szef gabinetu prezydenta podkreślił, że spotkanie organizowane będzie najważniejszym wydarzeniem dyplomatycznym od czasu szczytu NATO w Warszawie w 2016 r. Dodał, że do tej pory proponowane przez międzynarodową społeczność rozwiązania trudnej sytuacji na Bliskim Wschodzie nie przyniosły oczekiwanych efektów. Minister wyraził nadzieję, że właśnie w Warszawie uda się wypracować nowe propozycje dla tego regionu.",,
Doniecki separatysta: USA mogą wciągnąć Europę w globalny konflikt NATO z Rosją,"Separatyści z Donbasu nie liczą na rychły pokój w regionie. 
– Wojna na Ukrainie będzie tliła się jeszcze długo. Mam obawę, że ten lokalny konflikt może przerodzić się w otwartą konfrontację zbrojną NATO z Rosją – powiedział Polskiemu Radiu Aleksandr Kofman, jeden z liderów samozwańczej Donieckiej Republiki Ludowej.","W niedzielę, w zbuntowanych regionach wschodniej Ukrainy, odbyły się wybory samozwańczych władz Donieckiej Republiki Ludowej i Ługańskiej Republiki Ludowej. W opinii jednego z liderów donieckich separatystów Aleksandra Kofmana, „wybory potwierdzają dążenie mieszkańców tych regionów do niepodległości”.  Zaostrzenie konfliktu? Jednocześnie wyraził on obawę, że w najbliższym czasie dojdzie do zaostrzenia konfliktu zbrojnego między Donbasem a władzami w Kijowie. – Nie wierzę, że w tym roku zapanuje pokój. Boję się też, że Ameryce uda się wciągnąć Europę i Rosję w globalny konflikt – powiedział. – Mam na myśli wojnę między NATO a Federacją Rosyjską, w której USA pozostaną z boku, a walczyć będziecie wy - dodał. Wyborów w separatystycznych regionach Ukrainy nie uznaje Unia Europejska. Natomiast Rosja zapowiedziała, że uszanuje ich wynik.",,
"„Rosjanie zmusili Turcję do szukania sojuszy z Polską, Rumunią, Ukrainą”","- Jestem zwolennikiem zbliżenia pomiędzy Polską i Turcją. To kraj, który jest niesamowicie skuteczny. Realizuje swoje cele praktycznie bez żadnego oporu UE i NATO.  Ten sojusz brzmi egzotycznie i ryzykownie, ale gdyby doszło do bliższych związków pomiędzy Polską, Ukrainą i Turcją,  to mamy zupełnie nową sytuacją geopolityczną w Europie – mówił w programie „Po  przecinku” dr Ryszard Żółtaniecki  (Collegium Civitas).  – Problem z Turcją polega na tym, że demokracji jest tam coraz mniej. Trudny partner, ale bardzo ważny jeśli spojrzeć na realne, polityczne interesy. Rosjanie strzelili sobie w stopę antagonizując Turcję – komentował  Jarosław Guzy, ekspert ds. międzynarodowych.",,,
"Grzegorz Kuczyński: Nie zatrzymamy Nord Stream 2, ale trzeba go maksymalnie opóźniać","– Polski rząd musi skupić się przede wszystkim na dywersyfikacji własnych źródeł dostaw gazu. I on to robi, zwiększając import LNG i dążąc do zbudowania Baltic Pipe. Tak naprawdę w przypadku Nord Stream 2 nie mamy dużej siły przebicia w Europie czy w Parlamencie Europejskim, dlatego nie liczyłbym, że uda nam się stworzyć skuteczną koalicję, która zahamuje realizację tego projektu. Najdrastyczniej obecny stan rzeczy pokazuje sprawa dyrektywy gazowej – przekonuje w rozmowie z portalem tvp.info ekspert ds. wschodnich Grzegorz Kuczyński, autor m.in. książki „Jak zabijają Rosjanie”.","Petar Petrović: Parlament Europejski zatwierdził niedawno nowelizację dyrektywy gazowej, która dotyczy gazociągu Nord Stream 2. Europosłowie PiS są sceptyczni wobec tego projektu  i podkreślają, że regulacje pozostawiają szerokie pole do gry dla Berlina. Jak ta – mimo wszystko – pozytywna wersja dla Kremla ma się do unijnej krytyki polityki prowadzonej przez Władimira Putina? W końcu Rosja wciąż okupuje Krym, podsyca konflikt na Ukrainie, przeprowadza cyberataki na zachodnie instytucje, wzmacnia potencjał ofensywny armii, grozi krajom regionu. Jednak koniec końców znów Zachód, w tym przede wszystkim Berlin, dba o interesy rosyjskie w Europie. Grzegorz Kuczyński: Od 2014 r. jesteśmy na nowym etapie relacji Zachodu z Rosją. Mam wrażenie, że zachodnie sankcje, zarówno te amerykańskie, jeszcze za czasów administracji Baracka Obamy, jak też unijne, były wymuszone. Po aneksji Krymu i rozpętaniu przez Rosję wojny w Donbasie, już po prostu nie wypadało Zachodowi nie zareagować. Wcześniej mieliśmy kilka lat resetu – zbliżenia na linii USA – Moskwa, gdyż jeśli chodzi o relacje Kremla z Europą Zachodnią, to one zawsze były bardzo ciepłe. Dlatego też polityka Obamy bardzo Berlinowi i Paryżowi odpowiadała. On cedował na Angelę Merkel kwestię prowadzenia w imieniu Zachodu polityki z Władimirem Putinem, czego najlepszym przykładem był format normandzki.  Uważa pan, że dotychczasowe sankcje są niewystarczające? Sankcje za działania na Ukrainie w dużym stopniu pozostają na papierze, co wynika z tego, że większość elit zachodniej Europy jest prorosyjska. Nawet nie chodzi o takich polityków jak Gerhard Schroeder, były premier Finlandii Paavo Lipponen czy przywódca brytyjskiej Partii Pracy Jeremy Corbyn. Duża część europejskich polityków chce się z nią dogadywać, chce budować „wspólny europejski dom” od Lizbony do Władywostoku. Jeśli jest między Zachodem i Rosją jakiś konflikt, tak jak teraz, to nie wynika on z tego, że część elit zachodnich przejrzała na oczy i postanowiła działać bardziej stanowczo wobec Rosji. O tym, jaka jest temperatura relacji, decyduje Moskwa, a nie Zachód. To Rosjanie postawili swojego czasu na reset i to oni zdecydowali się w ostatnich latach na pogorszenie stosunków. Niedawno Dania zaproponowała Gazpromowi rozpatrzenie nowego wariantu trasy Nord Stream 2. Pojawiły się głosy, że to może zagrozić planom wprowadzenia gazociągu do eksploatacji. Dania co prawda najdłużej stwarzała przeszkody, ale też tak naprawdę chciała uniknąć wzięcia na siebie odpowiedzialności za ewentualne storpedowanie tego projektu. Grając na czas, władze w Kopenhadze jednocześnie mówiły, że w tej sprawie decyzje powinna podejmować UE i właśnie w tym kierunku idzie dyrektywa gazowa.  Czyli nic już nie powstrzyma realizacji tego projektu? Moim zdaniem on zostanie zrealizowany. Znacznie opóźnić mogą go jedynie Amerykanie. Problem w tym, że Donald Trump i jego administracja od przeszło roku straszą surowymi sankcjami, ale tak naprawdę do tej pory nic takiego nie zrobili. Ich podejście może być czysto pragmatyczne, wynikać z przyjętej taktyki. W tym momencie nie widać szans na poważne amerykańskie sankcje. A przecież gdyby chcieli, to mogliby nałożyć takie restrykcje, które by de facto wstrzymały jego budowę przez uderzenie nie w koncerny zachodnie, które go współfinansują, ale w dwie firmy, jedną szwajcarską i drugą włoską, które materialnie, technicznie realizują budowę, kładąc rury na dnie Bałtyku.  Co w takim razie może doprowadzić do opóźnienia budowy? Pamiętajmy, że każdy miesiąc opóźnienia to dla nas dobre rozwiązanie. Może ono dotyczyć jego lądowej odnogi. Jedną sprawą jest przepompować gaz do Niemiec, ale później trzeba go jeszcze rozprowadzić i po kraju, i po państwach sąsiednich. Takim gazociągiem w tym przypadku ma być gazociąg EUGAL, który ma biec południkowo z północy na południe Niemiec, też do Czech. W tym przypadku wydaje się, że mogą wystąpić opóźnienia, chociaż Rosjanie uparcie trzymają się daty otwarcia Nord Streamu 2 do końca 2019 r. Czy dotyczy to tylko finansów? Nie, są to też kwestie polityczne. Poprzez to, że Rosja stałaby się niezależna od Ukrainy i otrzymałaby dodatkowe pole manewru do agresywnych działań wobec Kijowa. Tak jak wcześniej mówiłem, wiele wskazuje na to, że Nord Stream 2 i Turkish Stream nie zostaną oddane do użytku do końca tego roku. Dlatego też Kreml nie zakręci teraz kurków Ukrainie. Teoretycznie w 2020-21 Moskwa mogłaby znacząco zmniejszyć transport gazu przez Ukrainę. I Kijów i Moskwa wiedzą, że jakąś nową umowę trzeba wynegocjować, gdyż Gazprom nie może sobie pozwolić na to, by nie dostarczać gazu do odbiorców w UE. W tym wszystkim należy też wziąć pod uwagę, że na Ukrainie zaraz będziemy mieć drugą turę wyborów prezydenckich, a później wybory parlamentarne.   Niemcy przez długi czas twierdziły, że Nord Stream 2 nie ma żadnego aspektu politycznego, że jest to projekt czysto biznesowy. Przed rokiem jednak Angela Merkel przyznała, że nie jest tak do końca, później się z tego jednak wycofała. Berlin w którymś momencie zaczął zapewniać Ukrainę, że tranzyt rosyjski zostanie utrzymany. To było wielokrotnie podnoszone także przez szefową niemieckiego rządu podczas spotkań z Putinem. Moim zdaniem była to jednak gra pod adresem Amerykanów, tak żeby im pokazać, że Berlin dba również o interesy państw z regionu. Wygląda na to, że nic takiego nie udało się z Putinem wynegocjować. Autor wywiadu jest dziennikarzem Polskiego Radia.",,
Sondaż przed wyborami do PE. PiS wygrywa z Koalicją Europejską,PiS wygrywa z Koalicją Europejską w wyborach do Parlamentu Europejskiego – wynika z sondażu przeprowadzonego przez pracownię Estymator dla portalu DoRzeczy.pl. Próg wyborczy przekroczyłyby jeszcze tylko dwie partie.,"Według sondażu PiS może liczyć na 42,1 proc. głosów (wzrost o 0,5 pkt proc. w porównaniu do ostatniego sondażu Estymatora). Druga jest Koalicja Europejska z wynikiem 36,9 proc. (wzrost o 0,7 pkt proc.).    Podium zamyka Wiosna Roberta Biedronia, na którą chce głosować 7,7 proc. ankietowanych (spadek o 1,1 pkt proc.). Czwarte miejsce zajmuje ruch Kukiz'15 z poparciem 6 proc. (spadek o 0,1 pkt proc. w porównaniu z ostatnim badaniem).    Dalej plasują się: Konfederacja: Korwin, Liroy, Braun, Narodowcy – 3,8 proc. (wzrost o 0,1 pkt proc.), Lewica Razem – 2,9 proc. (wzrost o 0,8 pkt proc.). Na inne ugrupowania wskazało 0,6 proc. respondentów.    W przeliczeniu tych wyników na mandaty PiS mógłby liczyć na 23 miejsca w Parlamencie Europejskim, Koalicja Europejska na 21, Wiosna Roberta Biedronia – 4, a ruch Kukiz'15 – 3.",,
"Szewach Weiss: Moja rodzina uratowała się, to wszystko byłoby niemożliwe, gdyby nie Sprawiedliwi","Cała moja rodzina uratowała się, to wszystko byłoby niemożliwe, gdyby nie Sprawiedliwi. Rodzina Potężnych, Górali i Pani Lasotowa z Panem Romanem Szczepaniukiem. Kochani wspaniali ludzie. To są moi bohaterowie – napisał na Facebooku izraelski polityk, b. ambasador Izraela w Polsce, Szewach Weiss.","W sobotę, 24 marca, obchodzony był pierwszy Narodowy Dzień Pamięci Polaków ratujących Żydów pod okupacją niemiecką. „Na początku ukrywaliśmy się w domu Państwa Góralów, a potem w domu Państwa Potężnych. To byli nasi polscy sąsiedzi z Borysławia.Potem przeszliśmy do kryjówki, do podwójnej ściany, którą mój tatuś dobrze przygotował w naszym domu. Byliśmy tam przez siedem–osiem miesięcy. Poprosiliśmy Panią Lasotową (Ukrainkę, koleżankę mojej mamusi) aby przeniosła się do naszego domu, bez jej pomocy nie moglibyśmy przeżyć” – napisał Szewach Weiss na Facebooku.        „To są moi bohaterowie”   Były ambasador Izraela w Polsce dodał, że „potem Niemcy nauczyli się, że takie podwójne ściany kryją Żydów”. „Musieliśmy się przenieść w inne miejsce. Była to piwnica sąsiedniego domu. To była ochronka dla dzieci, którą przed wojną zbudował mój dziadzio Icyk. 21 miesięcy żyliśmy w piwnicy. Jedzenie przynosili nam Góralowie i Potężni. Pani Lasotowa prowadziła sklep i zaopatrywała nas w żywność, papierosy i benzynę do kuchenki polowej. Cała moja rodzina uratowała się” – czytamy na Facebooku.Izraelski polityk podkreślił: „To wszystko byłoby niemożliwe, gdyby nie Sprawiedliwi. Rodzina Potężnych, Górali i Pani Lasotowa z Panem Romanem Szczepaniukiem. Kochani wspaniali ludzie. To są moi bohaterowie. Na zawsze w moim sercu. # Narodowy dzień pamięci Polaków ratujących Żydów pod okupacją niemiecką”.W sobotę, 24 marca, obchodzony jest pierwszy Narodowy Dzień Pamięci Polaków ratujących Żydów pod okupacją niemiecką. Święto ustanowione zostało przez parlament z inicjatywy prezydenta Andrzeja Dudy. Wybór daty nawiązuje do dnia, w którym Niemcy w 1944 r. zamordowali rodzinę Ulmów. Sprawiedliwi wśród Narodów Świata  Nad ranem 24 marca 1944 r. w Markowej niemieccy żandarmi zamordowali ośmioro Żydów oraz ukrywających ich Józefa Ulmę i będącą w zaawansowanej ciąży jego żonę Wiktorię. Niemcy zabili też szóstkę ich dzieci. Najstarsza, Stasia, miała osiem lat, najmłodsze dziecko – półtora roku.Prawdopodobnie od końca 1942 r. Ulmowie ukrywali członków trzech żydowskich rodzin: Didnerów, Gruenfeldów i Goldmanów. Byli to handlarz bydłem z Łańcuta Saul Goldman z czterema nieznanymi z imienia synami oraz dwie córki i wnuczka Chaima Goldmana z Markowej. Jedna z córek Goldmana, która zginęła z nieznaną z imienia swoją córeczką, nazywała się Lea Didner, a jej siostra Gienia (używająca także imienia Gołda) Gruenfeld.Józef Ulma urodził się w 1900 r. Był znanym w okolicy utalentowanym sadownikiem, hodował też pszczoły i jedwabniki. Był zarazem społecznikiem, bibliotekarzem i działaczem katolickim, członkiem ZMW RP „Wici”, w tym przewodniczącym komisji wychowania rolniczego przy powiatowym zarządzie tej organizacji. Jego wielką pasją było fotografowanie. O dwanaście lat młodsza żona Wiktoria zajmowała się domem i dziećmi.W 1995 r. Józefowi i Wiktorii nadano pośmiertnie tytuł Sprawiedliwych wśród Narodów Świata. W 2010 r. prezydent Lech Kaczyński odznaczył ich Krzyżem Komandorskim Orderu Odrodzenia Polski. 17 marca 2016 r. otwarte zostało w Markowej pierwsze w Polsce Muzeum Polaków Ratujących Żydów, które przyjęło ich imię.",,
Ostateczny wyrok ws. śmierci rowerzysty w Pabianicach. Sąd Najwyższy oddalił kasacje,"Wyrok i orzeczone kary więzienia – 8, 4 i 2 lat – wobec trzech mężczyzn, którzy doprowadzili do śmierci 31-letniego rowerzysty w Pabianicach, są już ostateczne. We wtorek Sąd Najwyższy oddalił kasacje obrońców wszystkich skazanych.","W wyniku ataku trzech skazanych jadący rowerem mężczyzna wpadł pod nadjeżdżający z naprzeciwka autobus. Do zdarzenia doszło w grudniu 2014 r. Według ustaleń sądu jeden ze sprawców próbował złapać rowerzystę i ściągnąć go z roweru, inny uderzył cyklistę. 31-latek stracił panowanie nad rowerem i wjechał pod autobus. Zginął na miejscu.W marcu 2016 r. łódzki sąd okręgowy za „pobicie ze skutkiem śmiertelnym” skazał Konrada B. na osiem lat, a Łukasza G. na cztery lata więzienia. Kamil K. kierujący samochodem, którym poruszali się skazani, został skazany na dwa lata pozbawienia wolności. Wyrok utrzymał w listopadzie 2016 r. łódzki sąd apelacyjny. Kasacje „oczywiście bezzasadne”W kasacjach, które wpłynęły do SN, podniesiono zarzuty rażącego naruszenia przepisów zarówno prawa procesowego, jak i materialnego. Obrońcy wnieśli o uchylenie wyroków sądów obu instancji i przekazanie sprawy do rozpoznania przez sąd pierwszej instancji. Prokuratura – w odpowiedzi na kasacje – wniosła o ich oddalenie. Podobnie zawnioskowali pełnomocnicy oskarżycieli posiłkowych.",,
Austriak jednak podpisał. Prokuratura dementuje informacje „GW”,Skan ostatniej strony protokołu z przesłuchania austriackiego biznesmena G. Birgfellnera z 13 lutego br. zawierający m.in. jego podpis zamieściła w środę na swojej stronie Prokuratura Okręgowa w Warszawie. „Strony nie zgłosiły żadnych uwag do treści protokołu” – dodała prokuratura.,"W ten sposób prokuratura odniosła się do materiału zamieszczonego we wtorkowej „Gazecie Wyborczej”, która – powołując się na pełnomocników Austriaka – podała, że na protokole z przesłuchania z 13 lutego br. nie było podpisu Austriaka. Według „GW” w trakcie przesłuchania miało się „zrobić nieprzyjemnie”, a protokół sporządzony przez prokuratora miał być „nieścisły”. B„Spór trwa wiele godzin. Austriak w końcu protokołu nie podpisuje” – napisano. Wątpliwości Birgfellnera i jego pełnomocników miało także budzić to, że 13 lutego w przesłuchaniu uczestniczyła inna tłumaczka niż 11 lutego.Już we wtorek prokuratura zapewniła, że Gerald Birgfellner podpisał protokół przesłuchania, które odbyło się 13 lutego. „Prosimy o niepowielanie nieprawdziwych informacji umieszczonych w artykułach pt. »Austria wkroczy do gry?«, który ukazał się dziś w »Gazecie Wyborczej«, oraz »Taśmy Kaczyńskiego. Austriacki biznesmen chce przesłuchań z udziałem ambasady«, zamieszonym na portalu wyborcza.pl” – zaapelował we wtorek prok. Łukasz Łapczyński. „Prokuratura Okręgowa w Warszawie informuje, iż protokół z przesłuchania, które odbyło się w dniu 13 lutego 2019 r. w siedzibie Prokuratury Okręgowej w Warszawie został podpisany przez Geralda B. i jego pełnomocników. Strony nie zgłosiły żadnych uwag co do treści protokołu. Oznacza to, że zgodziły się z treścią i przebiegiem czynności” – dodał prok. Łapczyński w środowym komunikacie. W końcu stycznia „Gazeta Wyborcza” opublikowała zapisy i nagrania rozmowy z lipca 2018 r. m.in. prezesa PiS z austriackim biznesmenem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna. Złożone pod koniec stycznia w prokuraturze zawiadomienie o podejrzeniu popełnienia przestępstwa przez prezesa PiS Jarosława Kaczyńskiego dotyczy braku zapłaty za złożone austriackiemu biznesmenowi zlecenie związane z przygotowaniami do inwestycji budowy dwóch wieżowców. W lutym prokuratura dwukrotnie przesłuchiwała Birgfellnera w związku ze złożonym zawiadomieniem. Ostatnio Prokuratura Okręgowa w Warszawie wydała postanowienie o nałożeniu dwóch kar porządkowych po 3 tys. zł na Birgfellnera za niestawienie się na kolejnych przesłuchaniach zaplanowanych na miniony czwartek i piątek. Jak informowała w zeszłym tygodniu prokuratura, terminy kolejnych przesłuchań Austriaka wyznaczono na 28 lutego i 1 marca.",,
Sześć partii w nowym Sejmie. Ostatni sondaż przedwyborczy dla „Wiadomości” TVP1,"Prawo i Sprawiedliwość może liczyć na 38,3 proc. poparcia, Platforma Obywatelska na 22,1 proc., a Kukiz’15 na 12,5 proc. – wynika z ostatniego sondażu przedwyborczego ośrodka Ipsos dla „Wiadomości” TVP1. Do Sejmu dostałyby się także Zjednoczona Lewica z wynikiem 8,1 proc. (obowiązuje ją 8-procentowy próg dla koalicji), .Nowoczesna (6,6 proc.) oraz Polskie Stronnictwo Ludowe (6,5 proc.).","Z sondażu wynika, że w niedzielnych wyborach na partię KORWiN zamierza zagłosować 3,5 proc. badanych, a na partię Razem 1,7 proc. 0,7 proc. ankietowanych planuje oddać głos na inną partię. Spodziewana frekwencja wynosi 48,5 proc. uprawnionych do głosowania. Ipsos przeprowadził także symulację rozkładu mandatów w nowym Sejmie. Według niej PiS może liczyć na 213 miejsc, PO na 116, Kukiz’15 na 58, Zjednoczona Lewica na 30, PSL na 22, a Nowoczesna na 20. Sondaż został zrealizowany w dniach 17-22 października 2015 na ogólnopolskiej próbie 3003 dorosłych Polaków. Możliwy zakres błędu wynosi +/- 3 pkt. proc. Wybory parlamentarne odbędą się w niedzielę 25 października. Startuje w nich osiem ogólnopolskich komitetów wyborczych. Wzrosło poparcie dla PiSPoprzedni sondaż dla „Wiadomości” został przeprowadzony przez Ipsos w dniach 14-15 października. Wynikało z niego, że na PiS zamierzało zagłosować 36 proc. Polaków, co dałoby partii Jarosława Kaczyńskiego 222 mandaty. PO cieszyło się wtedy poparciem 22 proc. badanych (132 mandaty). Na Zjednoczoną Lewicę zamierzało zagłosować 8 proc. (43 miejsca), Kukiz’15 8 proc. (36 mandatów), PSL 5 proc. (18 mandatów), a KORWiN 5 proc. (8 mandatów). Według tego badania progu wyborczego miały nie przekroczyć .Nowoczesna (4 proc.) oraz partia Razem (1 proc.).ZOBACZ WIĘCEJ NA STRONIE „WIADOMOŚCI”. Symulacja rozkładu mandatów w nowym Sejmie (fot. tvp.info)",,
Czaputowicz: Będzie potrzebna nowelizacja ustawy o Sądzie Najwyższym,"Szef MSZ Jacek Czaputowicz powiedział, że według wstępnej analizy po decyzji TSUE zawieszającej stosowanie niektórych przepisów ustawy o Sądzie Najwyższym potrzebna będzie jej nowelizacja, by przywrócić na stanowiska odesłanych na emeryturę sędziów.","Zastrzegł, że decyzja w tej sprawie będzie należała do odpowiednich władz, w szczególności do parlamentu. – Żeby wrócić (ze stanu spoczynku), to trzeba wprowadzić ustawę, taką, żeby umożliwić tym osobom, które są w stanie spoczynku, powrócić. Pewnie na takich samych warunkach, jakie były przedtem – powiedział Czaputowicz dziennikarzom w Brukseli. – Jeżeli Trybunał uważa, że (sędziowie) powinni wrócić, to wykonanie tego postanowienia wymagałoby takiej ustawy, która umożliwi im powrót i być może orzekanie – wyjaśnił.Trybunał Sprawiedliwości Unii Europejskiej podjął decyzję o zastosowaniu tzw. środków tymczasowych i zawieszeniu stosowania niektórych przepisów ustawy o Sądzie Najwyższym. TSUE przychylił się w pełni do wniosku Komisji Europejskiej w tej sprawie. Dziennikarze pytali o to ministra spraw zagranicznych, który był z wizytą w kwaterze głównej NATO w Brukseli.– Ze wstępnej analizy wynika, że rzeczywiście będzie potrzebna ustawa, żeby wprowadzić w życie te postanowienia. Myślę, że będzie to możliwe, bowiem stanowiska opróżnione przez sędziów, którzy przeszli w stan spoczynku, nie są zajęte – powiedział Czaputowicz.Jak tłumaczył, potrzebna do tego będzie decyzja konstytucyjnych władz Polski: kancelarii prezydenta, ministerstwa sprawiedliwości, KPRM oraz parlamentu. Jego zdaniem równolegle do zmian może się dalej toczyć proces kształtowania Sądu Najwyższego. Czaputowicz uważa, że decyzja TSUE oznacza potwierdzenie, że część sędziów, którzy ukończyli 65 lat, przeszło w stan spoczynku. Fakt ten był kwestionowany przez część środowiska sędziowskiego. – Dotyczy to także prezes, pani profesor Gersdorf, która nie jest już – nie ma co do tego wątpliwości – prezesem SN – powiedział minister. Zwrócił uwagę, że w postanowieniu TSUE znajduje się jedynie zalecenie, żeby nie powoływać kolejnego pierwszego prezesa SN.– Trzeba znaleźć rozwiązanie, żeby wprowadzić w życie te postanowienia. Myślę, że odpowiednie władze, zwłaszcza Sejm jest tu władny, będą nad tym pracować. Jeżeli będzie potrzeba, będzie to też przedmiotem dyskusji z przedstawicielami Komisji Europejskiej – zaznaczył.Pytany, czy ustawowe umożliwienie powrotu do Sądu Najwyższego dotyczy również pierwszej prezes powiedział, że tak. – Ona jest w stanie spoczynku, (…) należałoby podjąć takie decyzje prawne, żeby skutkiem był jej powrót do składu. W orzeczeniu TSUE nie ma nic w sprawie funkcji prezesa, poza tym, że nie należy go powoływać. My to interpretujemy tak (…), że zostało potwierdzone, że ona jest w stanie spoczynku i nie jest ona prezesem. Na to, kto będzie prezesem, trzeba poczekać na ostateczne orzeczenie – oświadczył szef MSZ. Jego zdaniem prawdopodobne jest, że Trybunał może orzec, że Gersdorf powinna pełnić funkcję pierwszej prezes.",,
Brazylia daje pełne prawa homoseksualistom,"Brazylijski Sąd Najwyższy postanowił, że pary osób tej samej płci będą miały te same prawa, co pary heteroseksualne. Za nowymi regulacjami głosowało 10 osób, jedna się wstrzymała, żadna nie była przeciwko.","Wyrok Sądu Najwyższego oznacza, że brazylijskie pary homoseksualne zdobyły te same prawa, jakie przysługują małżeństwom: prawa podatkowe, przywileje emerytalne, prawa dziedziczenia czy adopcji dzieci. Pary składające się z osób tej samej płci będą mogły też rejestrować związki cywilne. Nowe prawo nie przewiduje natomiast małżeństw homoseksualnych i towarzyszących im ceremonii publicznych czy religijnych.Sędzia sprawozdawca Carlos Ayres Brito napisał w specjalnym oświadczeniu, że „płeć osób nie może rodzić ich nierówności. Praktykowanie własnej seksualności jest najbardziej intymną i prywatną dziedziną życia jednostki. Ani prawo, ani państwo nie mają tu nic do gadania”. Nawet znany z konserwatywnych poglądów sędzia Gilmar Mendes poparł nowe regulacje, bo uznał, że prawo i równość wobec prawa dla wszystkich obywateli są ważniejsze od osobistych poglądów na życie i obyczaje. Satysfakcję z nowych regulacji wyrazili przedstawiciele organizacji LGBT. Claudio Nascimento z komitetu gejów i lesbijek stanu Rio de Janeiro stwierdził, że „stopień cywilizacji kraju mierzy się m.in. sposobem traktowania mniejszości seksualnych przez społeczeństwo”. Przeciwko nowym regulacjom protestował Kościół rzymskokatolicki. Kościelny prawnik Hugo Cysneiros bronił konstytucyjnego zapisu definiującego małżeństwo jako „związek kobiety i mężczyzny, a nie dwóch osób czy jednostek”. Nowe prawo jest jedną z reform społecznych, które podejmuje prezydent Brazylii Dilma Rousseff. W oficjalnym spisie ludności w 2010 r. ponad 60 tys. Brazylijczyków przyznało się do homoseksualizmu. Szacuje się jednak, że jest ich o wiele więcej. Stowarzyszenia gejów i lesbijek uważają, że ich faktyczna liczebność sięga 10 proc. ludności, czyli 19 mln osób. Po Argentynie i Urugwaju Brazylia jest trzecim krajem w Ameryce Południowej, który legalizuje związki jednopłciowe i zrównuje je w prawach z małżeństwami heteroseksualnymi.",,
Komorowski: Jan Paweł II dawał nadzieję,"Masowy udział Polaków w beatyfikacji papieża Jana Pawła II potwierdza stare porzekadło, że „wszystkie drogi prowadzą do Rzymu” – ocenił prezydent Bronisław Komorowski. – Na trwałe polskie szlaki będą wiodły zawsze do grobu Jana Pawła II – mówił.","Prezydent Komorowski wziął udział w niedzielę w Watykanie w uroczystości podczas której papież Benedykt XVI ogłosił Jana Pawła II błogosławionym.  Po mszy beatyfikacyjnej w Bazylice św. Piotra prezydent i pierwsza dama spotkali się na chwilę z Benedyktem XVI, żeby mu podziękować za beatyfikację Jana Pawła II.  Prezydent Bronisław Komorowski wraz z kardynałem Stanisławem Dziwiszem wydali  po mszy beatyfikacyjnej Jana Pawła II w Watykanie uroczysty obiad dla około 600 osób zaproszonych gości.  Wśród nich byli marszałkowie Sejmu i Senatu: Grzegorz Schetyna i Bogdan Borusewicz, b. prezydenci Lech Wałęsa i Aleksander Kwaśniewski, b. premier Tadeusz Mazowiecki, korpus dyplomatyczny i przedstawiciele klubów parlamentarnych. Na wspólnym obiedzie beatyfikację Karola Wojtyły uczciły też osoby, które go długo znały i były z nim blisko związane.W opinii prezydenta, Jan Paweł II ma wielki udział w przekonaniu Polaków, że mamy swoją ważną rolę do odegrania w procesie integracji europejskiej.  – Myślę, że sam Jan Paweł II – jeszcze zanim Polska była członkiem wspólnoty europejskiej – najlepiej przekonywał co do tego, że Polska ma w sobie ogromny potencjał, którym może się dzielić z resztą świata – dodał Komorowski.  Wspominał też nadzieję, jaką dawała postawa papieża w czasie stanu wojennego, m.in. zapalanie świecy w oknach papieskich apartamentów.  – To była polska świeczka w Watykanie. To dawało poczucie, że się nie jest samemu, poczucie, że nie wszystko stracone, że jest się o co bić, o co walczyć i jest w imię czego trwać – mówił Komorowski.  Okazało się – dodał – „że nie była to jakaś strasznie długa noc i polski świt przyszedł w 89 roku”.  Za bardzo ważny moment prezydent Komorowski uznał też pierwszą papieską pielgrzymkę po 1989 r. i spotkanie z żołnierzami w Zegrzu Pomorskim (1991 r.). Komorowski wspominał, że pełnił wtedy funkcję wiceministra obrony, odpowiedzialnego za sprawy wychowawcze i społeczne.  – To było wzruszające, było widać, że Jan Paweł II dostrzegł w tych żołnierzach i kadrze oficerskiej – dopiero przechodzącej swój chrzest w ramach transformacji politycznej – żołnierza polskiego, tego samego, który mu się kojarzył z jego własnym ojcem. Słowa skierowane do żołnierzy były jakimś źródłem optymizmu, że uda nam się przemiana kraju, także w tych miejscach, które były filarami poprzedniego systemu – powiedział prezydent.",,
Zandberg: te 4 proc. to jest nasz pierwszy krok,"– Udowodniliśmy, że inna polityka jest możliwa. Te 4 procent, jeśli się potwierdzą, to jest nasz pierwszy krok – mówił w niedzielę lider partii Razem Adrian Zandberg po ogłoszeniu wyników sondaży exit poll.","Z sondażu Ipsos dla TVP1 wynika, że partia Razem uzyskała 3,9 proc. głosów. Jeśli partia nie przekroczy 5-procentowego progu, nie wprowadzi swoich posłów do Sejmu; dostanie jednak - po przekroczeniu 3 proc. – subwencję z budżetu państwa.– Udowodniliśmy, że inna polityka jest możliwa, że jest możliwa polityka robiona przez zwykłych ludzi i w interesie zwykłych ludzi. Że jest możliwa polityka, która nie kończy się na roszadach w telewizyjnych studiach, ale która dzieje się na ulicy, w kontakcie ze zwykłymi ludźmi, która jest robiona przez związkowców, przez spółdzielców, przez ludzi, którzy walczą przeciw umowom śmieciowym. To jest nasz pierwszy krok – mówił Zandberg. „Głosy wywalczyliśmy na ulicy” – Te 4 proc., jeśli się potwierdzą, to jest nasz pierwszy krok. To są 4 proc., które wywalczyliśmy na ulicach, które wywalczyliśmy, chociaż przez większą część kampanii telewizje poświęciły nam 8 sekund – mówił.Zaznaczał, że polityka nie zaczyna się i nie kończy w telewizyjnych studiach ani nad urną wyborczą. – Polityka jest każdego dnia, kiedy tysiące ludzi razem będą stać w swoich miastach, w swoich miasteczkach, stać po stronie ludzi pracy, organizować się w obronie pracowników, których prawa są łamane, budować spółdzielnie, prowadzić edukację - jutro, pojutrze, przez kolejny miesiąc, przez kolejny rok, przez kolejne lata. Bo w końcu będzie w Polsce demokratyczna lewica, za którą nie trzeba się wstydzić – oznajmił.",,
Sondaż: PiS z wyraźną przewagą nad innymi partiami,"Gdyby wybory do parlamentu odbyły się w najbliższą niedzielę, wygrałoby je Prawo i Sprawiedliwość. W Sejmie znaleźliby się również przedstawiciele Platformy Obywatelskiej, Wiosny Biedronia, ruchu Kukiz’15 i Polskiego Stronnictwa Ludowego  – wynika z najnowszego sondażu pracowni Social Changes, opracowanego dla portalu wpolityce.pl.","W Sejmie znaleźliby się przedstawiciele pięciu ugrupowań. Na partię Jarosława Kaczyńskiego zagłosowałoby 40,6 proc. wyborców, na PO – 22,9 proc., na Wiosnę – 9 proc., na Kukiz’15 – 8,9 proc., na PSL – 5,5 proc. Pod progiem znalazłyby się: SLD z wynikiem 4 proc., Nowoczesna – 3,5 proc., KORWiN – 2,8 proc., Razem – 1,8 proc., Federacja dla Rzeczypospolitej – 0,7 proc., Ruch Narodowy – 0,3 proc.Badanie zostało przeprowadzone w dniach 24-29 maja na próbie 1040 osób.",,
"Ardanowski o politykach PSL: Wieś nie rozumie tej wolty obyczajowej, koalicji ze środowiskami LGBT","– Dla polityków PSL chęć utrzymania się u władzy jest ważniejsza niż sprawy wsi. Ja nie rozumiem tej wolty kulturowo-obyczajowej, czyli tej koalicji ze środowiskami LGBT, wieś tego nie rozumie. Zwracają się do mnie ludzie z PSL i mówią: „czy ci nasi ogłupieli?” – powiedział w TVP Info minister rolnictwa Jan Krzysztof Ardanowski.","Sejm odrzucił w czwartek wniosek PO-KO o wotum nieufności wobec ministra rolnictwa Jana Krzysztofa Ardanowskiego. Wnioskodawcy zarzucili mu niekompetencję i nieudolność w rozwiązywaniu problemów wsi. Według Ardanowskiego oskarżenia są głupie i szkodliwe dla polskiego rolnictwa.Za wotum nieufności głosowało 170 posłów, przeciw było 233, a 20 wstrzymało się od głosu.W TVP Info minister Ardanowski skomentował działania opozycji i odpowiedział na zarzuty kierowane w jego stronę. – To jest pewnego rodzaju rytuał i teatr, w którym opozycja chce zaistnieć i zwrócić na siebie uwagę. I wniosek o wotum nieufności jest takim dobrym pretekstem – mówił. Minister skomentował też działania poprzedniej władzy dot. polskiego rolnictwa. – Patologie w polskim rolnictwie, m.in. sprzedaż przetwórstwa rolno-spożywczego podmiotom głównie zagranicznym, która doprowadziła do tego, że rolnicy nie są partnerem, a właściwie są skazani na dyktat tych, którzy uwłaszczyli się na polskim majątku – to są właśnie lata rządów PO i PSL – oznajmił.– 6 lat rządów PO-PSL to było pilnowanie posad i urzędów, w mniejszym stopniu rozwiązywanie problemów wsi – dodał. – Jeżeli nie odbudujemy tych relacji między rolnikami a przetwórstwem i między przetwórstwem a handlem, to rolnicy będą przegrywali – mówił Ardanowski.",,
"Majstersztyk Morawieckiego, woda Kidawy-Błońskiej, trawa Hołowni","Premier Mateusz Morawiecki załatwił dla Polski rabat klimatyczny w ramach „Nowego Zielonego Ładu” UE, co jest sukcesem negocjacyjnym nie widzianym w UE od 20 lat. Szymon Hołownia ogłosił, że chce być prezydentem wszystkich Polaków. Jak Aleksander Kwaśniewski, który jak zdradziła jego żona cierpi na „nietolerancję alkoholu”. Małgorzata Kidawa-Błońska wygrała prawybory w Platformie Obywatelskiej i to zapewne jej ostatni sukces w walce o prezydenturę.","Niedziela. Szymon Hołownia ShowByły dziennikarz TVN Szymon Hołownia wynajął (cena nieznana) Teatr Szekspirowski w Gdańsku i załatwił sobie transmisję w innej telewizji (cena nieznana). Wszystko po to, by pokazać swój nowy „one man show”: – Pokornie proszę, byście powierzyli mi funkcję stróża naszej narodowej wspólnoty. (…) To wam chcę przez najbliższe pół roku opowiedzieć o Polsce moich marzeń – mówił Hołownia, deklarując chęć bycia wybranym na prezydenta RP. Mowa-trawa Hołowni trwała niemal godzinę, podczas której przechwalając się i opowiadając banały w rodzaju: „niemożliwe jest możliwe, że prezydent może być prezydentem wszystkich obywateli”. Jeśli uda mu się zebrać 100 tys. podpisów obiecał, że będzie nudził nas przez następne pół roku. Poniedziałek. Raport KaletyO wiceministrze sprawiedliwości Sebastianie Kalecie nie da się powiedzieć, że w poniedziałek nudził. Tego dnia poseł PiS przedstawił swój liczący 127 stron miażdżący raport poświęcony wydatkom miasta stołecznego Warszawy na rzecz organizacji pozarządowych. Wynika z niego, że z publicznych pieniędzy warszawskiego samorządu płynął miliony złotych na fundacje i organizacje, które m.in. promują ideologię LGBT, a także instruują, jak zażywać narkotyki, by akty homoseksualne po ich przyjęciu, tzw. chesmex, były bardziej satysfakcjonujące. Jak podał portal tvp.info: „Organizacje te bezpośrednio i pośrednio – firmując się często logo Warszawy – informują, jak zażywać narkotyki, promują dewiacje seksualne, a nawet walczą o legalizację prostytucji.” – Nie ma pieniędzy na inwestycje, od kilku dni słyszymy o cięciach w komunikacji miejskiej (...), ale jak widać pieniądze dla organizacji promujących ideologię LGBT są – mówił Sebastian Kaleta. Wtorek. Perły Polskiej GospodarkiPrezydent Warszawy Rafał Trzaskowski nie zdementował informacji zawartych w raporcie, ale odpowiedział Sebastianowi Kalecie, że „samorządy podejmują heroiczną walkę o to, żeby rozwijać programy profilaktyki”. A jak wiadomo, kiedy jest walka to muszą być i ofiary. W tym przypadku są nimi dzieci skazane na deprawacje, w ramach programów rzekomo profilaktycznych. A kto będzie nową ofiarą Joanny Muchy? Małgorzata Kidawa-Błońska potwierdziła, że Mucha zgłosiła chęć kandydowania na szefową Platformy Obywatelskiej. Na razie w rankingu jest daleko za Borysem Budką. Ale we wtorek ciekawszy ranking ujawniła redakcja anglojęzycznego magazynu „Polish Market”. Na Zamku Królewskim w Warszawie po raz siedemnasty przyznano tytuły „Perły Polskiej Gospodarki” – nagrody dla najlepszych polskich podmiotów gospodarczych. Tytuły są przyznawane na podstawie badania kondycji ponad 2000 przedsiębiorstw przeprowadzanego według specjalnego algorytmu opracowanego przez naukowców ze Szkoły Głównej Handlowej w Warszawie.W kategorii Perły Duże (co najmniej 100 milionów złotych przychodów rocznych) nagrodzono Zarząd Morskiego Portu Gdynia S.A., carSolutions Sp. z.o.o. Sp. k. oraz firmę Wawel S.A. W kategorii Perły Wielkie (powyżej 1 miliarda złotych przychodu rocznego) trzy pierwsze miejsca zajęły Sitech Sp. z o.o., Mondi Świecie S.A. i Volkswagen Motor Polska Sp. z o.o. W kategorii kultura Perły otrzymali gitarzysta Janusz Strobel, kompozytor Krzesimir Dębski, malarka Maria Wollenberg-Kluza i aktor Emilian Kamiński. Patronat nad wydarzeniem objęło TVP Info. Środa. Kolejna rura Trzaskowskiego W warszawskim ratuszu skończyła się polityka „ciepłej wody w kranie”. Przy ulicy Powsińskiej doszło do poważnej awarii ciepłowniczej. W rozlewisku i w gęstej mgle utknęło ok. 200 samochodów, w tym siedem autobusów. Dwie osoby zostały poparzone. Ulice były zamknięte, połowa miasta stanęła w rekordowych korkach. W wielu mieszkaniach w Warszawie zrobiło się zimno a w całym mieście spadło ciśnienie wody. Awaria przypomniała o kolejnym skandalu związanym z warszawskim samorządem. W 2011 roku władze stolicy z Hanną Gronkiewicz-Waltz na czele zdecydowały o sprzedaży Stołecznego Przedsiębiorstwa Energetyki Cieplnej za sumę blisko 1,5 mld zł. Prywatyzacja wzbudzała liczne protesty warszawiaków, którzy zebrali ponad 150 tys. podpisów popierających przeprowadzenie referendum w tej sprawie. Ratusz zakwestionował część z nich i zrobił, to co chciał, czyli sprzedał przynoszącą dochód miejską spółkę. Wszystko w świetle prawa. O prawie i sądownictwie mówił tego dnia ostro i stanowczo prezydent Andrzej Duda w Nowym Mieście Lubawskich. Podczas spotkania z mieszkańcami prezydent obiecał dokończenie reformy wymiaru sprawiedliwości. Prezydent Duda mówił o sędziach, że „muszą zrozumieć, że ich praca to także służba dla Rzeczypospolitej i przede wszystkim dla polskich obywateli. I że to jest najważniejsze.”  Czwartek. Horrendalne podwyżki w WarszawieTymczasem w czwartek Obywatele RP blokowali od rana bramy Ministerstwa Sprawiedliwości. Przeszkadzających wejść do pracy urzędnikom musiała usnąć policja. Obywatele RP protestują znów przeciwko reformie wymiaru sprawiedliwości, ale zupełnie nie przeszkadzają im podwyżki cen śmieci jakie w przyszłym roku czekają warszawiaków. Prezydent Trzaskowski zaplanował w prezencie pod choinkę podwyżki, które jak policzył warszawski PiS to wzrost „dla konkretnych osób od 2 do nawet 6 krotności aktualnej opłaty”. Podwyżki przyniesie Dziadek Mróz, bo radni rządzącego miastem PO-KO nawet nie chcą słyszeć o łamaniu się opłatkiem, co dopiero o świętym Mikołaju. Chyba, że stanie się cud…  Piątek. Majstersztyk Morawieckiego…taki jak miał miejsce w Brukseli. Premier Mateusz Morawiecki podczas szczytu Unii Europejskiej wywalczył dla Polski „rabat ekologiczny” osiągnięciu stawianego przez Unię celu – osiągnięcia przez kraje członkowskie tzw. gospodarki zeroemisyjnej już w 2050 r. Będziemy zmniejszać emisję CO2 ale w takim tempie, żeby nie zaszkodzić polskiej gospodarce i znacząco nie pogorszyć jej konkurencyjności i naszym gospodarstwom domowym, które nie będą w stanie ponosić droższych cen energii. Jednocześnie będziemy mieć dostęp do dodatkowych funduszy unijnych na modernizację naszej energetyki. Sukces negocjacyjny premiera jest nazywany przez media zagraniczne majstersztykiem i jest wyczynem jakiego unijna dyplomacja nie widziała od 20 lat. Zapewne także takim majstersztykiem miała być dyplomatyczna wypowiedź byłej pierwszej damy Jolanty Kwaśniewskiej w Radio Zet. Ale nie wyszło.– To idiotycznie zabrzmi, ale mąż ma nietolerancję alkoholu. Nie powinien w ogóle pić żadnych alkoholi – powiedziała w piątek o byłym prezydencie Aleksandrze Kwaśniewskim jego żona. Można by się nawet pośmiać, ale nie w ten piątek. 38 lat temu wcale nie było zabawnie, chociaż rządziła wtedy właśnie partia Kwaśniewskiego, czyli PZPR, w której był jednym z wyróżniających się młodych polityków. Tego dnia Wojciech Jaruzelski poinformował o ukonstytuowaniu się Wojskowej Rady Ocalenia Narodowego i wprowadzeniu dekretem Rady Państwa stanu wojennego na terenie całego kraju. – Gdyby „Solidarność” mogła wtedy zwyciężyć i dalej prowadzić proces zmian Rzeczpospolitej, wiele trudnych dla nas momentów dziejowych pewnie by się nie zdarzyło. To zostało jednak brutalnie przerwane – mówił prezydent Andrzej Duda podczas uroczystości wręczenia odznaczeń państwowych w 38. rocznicę wprowadzenia stanu wojennego w Polsce. Prezydent podkreślił, że obchodzimy pamięć wydarzenia, które „położyło się cieniem na całych latach 80. i cofnęło nas w państwowym rozwoju”. Sobota. Kidawa-Błońska płynie Bohater tamtych czasów – Lech Wałęsa, którego pozytywna rola w „Solidarności” jest dzisiaj kwestionowana przez historyków, zgłosił się jako chętny do obalenia demokratycznie wybranego rządu. „Dość ustępstw. Jeśli PiS uruchomi proces likwidacji sądownictwa, wzywam do ponad milionowego marszu na Warszawę i zrobienia porządku, będę na czele” – napisał były prezydent na Twitterze. Jak podają mapy Google z ul. Polanki w Gdańsku pod Sejm na Wiejską w Warszawie jest w niecałe 340 km. Jeśli Lech Wałęsa wyruszy w poniedziałek i będzie szedł na Warszawę bez przerwy zajmie mu to ok. 70 godzin. Dojdzie na dziesiątą wieczorem w środę. Pytanie, czy ktoś się wybierze wraz z nim. Wydaje się, że jest jeden chętny. – Zachęcam wszystkich ludzi, żeby protestowali, żeby wychodzili na ulice. W Brukseli nie będą się wami zajmować, jeśli na gnicie i zło będziecie reagować zmęczeniem i apatią – mówił były premier Donald Tusk podczas spotkania promującego jego książkę. Tusk przyznał, że stęsknił się za taką formą uprawiania polityki i – jak podkreślił – „uruchamiania emocji”.Czy wezwania do rewolucji przez obu panów zostaną potraktowane przez Polaków serio? Wygląda na to, że zarówno Tusk i Wałęsa tęsknią za czasami, kiedy mieli wpływ na coś więcej, niż komentarze na Twitterze.Małgorzata Kidawa-Błońska wygrała prawybory w Platformie Obywatelskiej i to zapewne jej ostatni sukces w walce o prezydenturę. W „elektryzującej” mowie wicemarszałek Sejmu przedstawiła swoją geograficzną wizję Polski: - Powinny być rzeki, zieleń, powinniśmy móc zobaczyć słońce – mówiła Małgorzata Kidawa-Błońska na konwencji PO. Tym samym Kidawa-Błońska przebiła politykę „ciepłej wody w kranie” Donalda Tuska obiecując Polakom już nie wodę w kranie, ale w rzece. Złośliwi mówią, że jeśli PO wróci do władzy, to wkrótce faktycznie w Polsce będą już tylko rzeki i zieleń.",,
Kaczyński z opozycją o kompromisie. Spotkanie partyjnych liderów,"Spotkanie partyjnych liderów w Sejmie trwało ponad półtorej godziny. Wzięli w nim udział szefowie partii, m.in.:  Jarosław Kaczyński (PiS), Grzegorz Schetyna (PO), Paweł Kukiz (Kukiz'15), Ryszard Petru (Nowoczesna) i Władysław Kosiniak-Kamysz (PSL).","Przybyli także przedstawiciele ugrupowań pozaparlamentarnych: Przemysław Wipler (KORWiN), Włodzimierz Czarzasty (SLD) i Agnieszka Dziemianowicz-Bąk (Partia Razem).Spotkanie odbyło się pod hasłem: „Dialog i kompromis polityczny w Polsce”. Liderzy ugrupowań politycznych rozmawiali w gabinecie marszałka Sejmu Marka Kuchcińskiego. Apel Kaczyńskiego W ubiegły czwartek szef PiS Jarosław Kaczyński poinformował, że zwróci się do marszałka Sejmu o zwołanie spotkania liderów partii po Wielkanocy. Zdaniem Kaczyńskiego takie spotkanie jest potrzebne, żeby „stan uspokojenia przynajmniej na kilka miesięcy uzyskać”. Prezes PiS zaapelował wówczas także, by nie prowadzić ostrych walk politycznych przynajmniej do końca pielgrzymki papieża Franciszka, który ma odwiedzić Polskę pod koniec lipca, i o to, by nie wynosić sporów na zewnątrz. Propozycje na stole Z czym politycy przyszli na dzisiejsze spotkanie? PiS nie zdradził przed nim, czy i jaką ma propozycję rozwiązania sporu wokół TK. Politycy tej partii powtarzają natomiast, że orzeczenie TK z 9 marca to prywatne stanowisko pewnej grupy osób. PO stawia dwa warunki: przyjęcie ślubowania od 3 sędziów TK wybranych przez poprzedni Sejm i opublikowanie orzeczenia Trybunału z 9 marca. Publikacji wyroku domaga się również Nowoczesna. Partia Ryszarda Petru proponuje ponadto, by sędziowie wybrani przez PiS po kolei zastępowali   tych, którym kończy się kadencja. Kukiz’15 chce zmiany konstytucji. Proponuje, by sędziów było 18 zamiast 15 i byli oni wybierani na 9 lat większością kwalifikowaną.  Natomiast warunki  PSL to poszanowanie dotychczasowych rozstrzygnięć TK oraz wprowadzenie zasady, by orzeczenia TK mogły być odrzucane przez Sejm większością 2/3 głosów.                                                teraz odtwarzanePolitycy opozycji przed spotkaniem w Sejmie",,
„KOD w Polsce mówi językiem Putina”,"– KOD, który protestuje przeciwko obecności wojsk amerykańskich w Polsce, mówi językiem Putina. Tak to jest. Przypomnę, że Lech Kaczyński, kiedy razem z innymi przywódcami naszej części Europy zatrzymał inwazję rosyjską na Gruzję, na wiecu w Tbilisi mówił, że jeśli nie będzie jednoznacznej postawy ze strony świata Zachodu, to najpierw zagrożona będzie Gruzja, później Ukraina, potem kraje bałtyckie, a później być może Polska – powiedział w programie „Gość poranka” szef MSWiA Mariusz Błaszczak.","W sobotę w Żaganiu odbyła się oficjalna uroczystość powitania żołnierzy amerykańskich, którzy przyjechali do Polski w ramach wzmocnienia wschodniej flanki NATO.  Ceremonię próbowali zakłócić działacze KOD.  Na zaczepki działaczy KOD mieszkańcy Żagania odpowiadali oklaskami i machaniem amerykańskimi flagami. Po zakończeniu oficjalnych uroczystości doszło do ostrej wymiany zdań.  „Polska się rozwija” Zdaniem ministra Błaszczaka „Polska się rozwija”. – Problem koalicji PO-PSL polegał na niesprawiedliwym dzieleniu owoców wzrostu gospodarczego. Można się zastanowić nad podziałem administracyjnym Polski, ale to nie jest postulat na dziś. Postulatem na dziś jest stworzenie warunków, aby ludzie aktywni, którzy chcą się poświęcić wspólnocie samorządowej, mieli taką szansę. Dziś takiej szansy nie mają, bo prezydent, wójt czy burmistrz rządzący kilka kadencji, jest nie do pokonania – powiedział minister. – Kto odpowiada za organizację wyborów samorządowych? Otóż tenże wójt, burmistrz i prezydent. To jest patologia, nie może być tak, że sędzią był we własnej sprawie ten, kto rządzi – podkreślił szef MSWiA. „W Polsce lokalnej są układy, tworzą się sitwy”   Minister przypomniał, że postulat wprowadzenia dwukadencyjności w przypadku wójtów, burmistrzów i prezydentów jest w programie Prawa i Sprawiedliwość.  – Jest to korzystne, dlatego że powoduje rozmontowanie lokalnych układów. W Polsce lokalnej są układy, tworzą się sitwy. Jeśli są tam media, to są uzależnione finansowo od ogłoszeń wójta, burmistrza czy prezydenta. Chodzi o to, żeby wybory były rzeczywistymi wyborami – tłumaczył polityk.W opinii ministra Prawo i Sprawiedliwości „wychodzi z założenia, że wybory muszą być reprezentatywne”. – Jednomandatowe okręgi wyborcze niosą ze sobą problem, polegający na tym, że osoby zamożniejsze, mogą zdobywać poparcie tylko i wyłącznie dzięki finansom, a to przecież nie o to chodzi.     Ministra mówił, że „poparcie Nowoczesnej i PO razem liczone jest mniejsze niż Prawa i Sprawiedliwości. – Wynika to z  awanturnictwa i pieniactwa opozycji – skonkludował Błaszczak.",,
"Prezydent: Sędziowie mają twarde obowiązki. Muszą eliminować tych, którzy im nie podołają","– Sędzia nie wydaje wyroku w swoim imieniu. On wydaje wyrok w imieniu państwa polskiego. (…) Tak, sędziowie są szczególną grupą społeczną. Mają swoje przywileje jak choćby immunitet sędziowski. Ale mają też bardzo twarde obowiązki. (…) Jeśli się okazuje, że nie są w stanie sprostać tej odpowiedzialności, to stan sędziowski powinien być na tyle odpowiedzialny, by taką osobę natychmiast eliminować – mówił Andrzej Duda. Prezydent wziął udział w Karczmie Piwnej Zarządu Regionu Śląsko-Dąbrowskiego NSZZ „Solidarność”.","– Ja rozumiem, że często jest niebezpieczeństwo rutyny, jest bardzo dużo spraw, że te sprawy są często podobne do siebie, ale służba sędziowska, bo to jest służba, ma ten szczególny wymiar. Owszem, macie immunitet, ale macie też i ogromną odpowiedzialność. Ludzie na was patrzą, zwłaszcza w mniejszych ośrodkach miejskich. Jak się zachowujecie, jak żyjecie, kim jesteście, czy przestrzegacie prawa, czy nie. I czy jeżeli w waszym środowisku zdarza się, że ktoś prawa nie przestrzega, czy są wobec niego wyciągane konsekwencje, czy nie. Tego w Polsce do tej pory cały czas ogromnie brakuje i właśnie dlatego ocena wymiaru sprawiedliwości jest tak zła – mówił prezydent Duda.  Jak dodawał, „prezydent w sposób symboliczny przekazuje część władzy sędziemu w jego ręce, żeby on mógł potem iść na salę sądową, włożyć łańcuch, wydawać wyrok w imieniu Rzeczpospolitej Polskiej”.  – On nie wydaje wyroku w swoim imieniu. On wydaje wyrok w imieniu państwa polskiego. On musi rozumieć, co to znaczy i jak wielka powaga jest związana z jego rolą. Od tego powinniśmy zaczynać całą naprawę wymiaru sprawiedliwości, żeby ci ludzie to rozumieli – kontynuował. Andrzej Duda odniósł się także do sprawy nagrań, gdzie utrwalono rozmowę kompromitującą wysoko postawionych sędziów. W grudniu 2014 r. dziennikarze Telewizji Republika dotarli do zapisu audio z rozmów między sędzią SN Henrykiem Pietrzkowskim a sędzią NSA Bogusławem Moraczewskim oraz korespondencji SMS-owej między nimi. Nagrania ukazywały prowadzone między sędziami pertraktacje. W pierwszej rozmowie Moraczewski prosi Pietrzkowskiego o sprawdzenie, czy „kasacja jest prawidłowo sformułowana”. W drugiej rozmowie Pietrzkowski tłumaczy swemu koledze błędy, jakie popełnił.   – Sprawa jest wstrząsająca, nie wyciągnięto z tego żadnych konsekwencji. W ostateczności, po prostu zaprasza się takiego pana i mówi: „Panie kolego, pan musi odejść. Dla dobra wymiaru sprawiedliwości, proszę pożegnać się z sądem”. Jak oni mogą z kimś takim zasiadać za stołem sędziowskim i razem orzekać? To plami cały stan sędziowski, to plami SN. Przecież to ludzie widzą. Wierzcie mi, nie jestem w stanie tego zrozumieć. Jest to coś, co nie mieści mi się w głowie, ale z drugiej strony ja rozumiem, dlaczego oni sami nie wyszli z żadnym postulatem mądrej i dobrej naprawy wymiaru sprawiedliwości – stwierdził.  Jak powiedział, „szkoda, że nie chce tego zrozumieć wielu profesorów prawa na wydziałach polskich uczelni. Strasznie mi jest z tego powodu przykro, no ale trudno. Taką mamy Polskę i taki mamy dzisiaj stan”.  – Mam nadzieję, że zdołamy to przełamać tak jak przełamaliśmy przełamać wiele innych barier, które nas blokowały. Tak jak udało się przełamać komunę, tak samo wierzę, że uda się oczyścić do końca nasz polski domu, by był czysty, porządny, piękny – dodał.",,
Rząd Johnsona prosi królową o zawieszenie parlamentu. Umożliwi to brexit bez umowy,"Brytyjski premier Boris Johnson poprosił w środę królową Elżbietę II o zgodę na zawieszenie obrad Izby Gmin na pięć tygodni i rozpoczęcie nowej sesji parlamentu, skupiającej się na planach reform i wyjściu z UE. Krytycy uznali ten ruch za „konstytucyjny skandal”.","Rządowy plan zakłada, że parlament miałby wznowić obrady zgodnie z dotychczasowym harmonogramem w przyszły wtorek, 3 września, ale zakończyć je ledwie kilka dni później, w drugim tygodniu września. Posłowie zostaliby wówczas zmuszeni do ponad miesięcznej przerwy w pracy przed mową tronową 14 października, w której Elżbieta II przedstawiłaby plany legislacyjne nowego rządu Johnsona, zarówno dotyczące polityki wewnętrznej, jak i wyjścia z Unii Europejskiej. Głosowanie nad planem legislacyjnym rządu i jego strategią w sprawie brexitu odbyłoby się wówczas najprawdopodobniej w dniach 21-22 października, tuż po ostatnim szczycie UE przed zaplanowanym na 31 października wyjściem Zjednoczonego Królestwa ze Wspólnoty. To dawałoby też premierowi szansę na przyjęcie przez Izbę Gmin w ostatniej chwili ewentualnego nowego porozumienia z Brukselą. We wtorek politycy opozycyjnych ugrupowań zapowiedzieli koordynację działań w celu podjęcia próby zablokowania zawieszenia parlamentu i zatrzymania brexitu bez porozumienia za pomocą ustaw przyjętych przez Izbę Gmin, nie wykluczając nawet próby doprowadzenia do odwołania rządu Johnsona. Zawieszenie obrad parlamentu skróci jednak znacząco czas, jaki będą mieli do dyspozycji, by przeprowadzić swoje działania, potencjalnie ograniczając także szanse na ich powodzenie. Opozycyjne ugrupowania nie mają wystarczającej liczby mandatów w Izbie Gmin, ale liczą na poparcie części proeuropejskich posłów Partii Konserwatywnej lub przeciwników politycznych Johnsona. W wypowiedzi dla telewizji Sky News Johnson uspokajał, że posłowie będą mieli „wiele czasu” na dyskusje dotyczące brexitu i tłumaczył, że decyzja została podjęta ze względu na wiszącą nad rządem koniecznością zakończenia wyjątkowo długiej, dwuletniej sesji parlamentu i rozpoczęcia nowej, co pozwoli na płynniejszą realizację programu legislacyjnego gabinetu. Krytycy premiera wskazali jednak, że zakończenie sesji i rozpoczęcie nowej zazwyczaj trwa ledwie kilka dni, podczas gdy postulowane przez Johnsona rozwiązanie zakłada aż pięciotygodniową przerwę w obradach w kluczowym momencie negocjacji dotyczących brexitu. Downing Street argumentowało w odpowiedzi, że zwyczajowo Izba Gmin przerywa obrady na przełomie września i października na czas konferencji programowych największych ugrupowań, więc ten okres został po prostu włączony w rządowe plany. Ale wcześniej media informowały, że opozycja planowała wyjątkowo zablokować w tym roku zawieszenie obrad ze względu na wyzwania dotyczące brexitu. Skalę podziałów w ramach rządzącej Partii Konserwatywnej podkreśla fakt, że wśród najostrzejszych krytyków tej decyzji są prominentni posłowie tego ugrupowania. Były szef prokuratorii generalnej Dominic Grieve ocenił, że taki ruch jest „bezprecedensowy” i stanowi naruszenie praw parlamentu, a były minister finansów Philip Hammond uznał go za „konstytucyjny skandal”. Stanowcze oświadczenie w sprawie rządowych planów wydał także spiker Izby Gmin John Bercow, który podkreślił, że rząd nie przeprowadził z nim konsultacji w tej sprawie. – Jakkolwiek to będą próbowali ubrać, jest oczywiste, że celem tej prorogacji jest powstrzymanie parlamentu przez debatowaniem na temat brexitu i wykonywaniem swoich obowiązków – ocenił. – W tym momencie, jednym z najtrudniejszych w historii naszego narodu, jest kluczowe, aby wybierany parlament miał prawo głosu; w końcu żyjemy w demokracji parlamentarnej. Zamknięcie (Izby Gmin) byłoby naruszeniem demokratycznego procesu i praw parlamentarzystów jako wybranych reprezentantów narodu – podkreślił Bercow. Jednocześnie grupa około 70 posłów i członków Izby Lordów zapowiedziała zaskarżenie planu premiera w szkockich sądach, domagając się powstrzymania wykonalności tej decyzji. Pierwsze posiedzenie sądu w tej sprawie spodziewane jest na początku września. Brytyjskie media spekulowały także, że rządowe plany mogą doprowadzić do zmiany taktyki polityków opozycji, którzy mogliby złożyć w przyszłym tygodniu wniosek o wotum nieufności wobec rządu Johnsona, potencjalnie doprowadzając do jego upadku i – w razie niepowstania innego gabinetu - przedterminowych wyborów parlamentarnych. Ustalenie ich terminu byłoby jednak w gestii ustępującego premiera, który mógłby próbować je odroczyć do czasu wyjścia Wielkiej Brytanii z UE z końcem października.",,
Frachtowiec z węglem zatonął na Morzu Czarnym. Kilku załogantów utonęło,"Z 13 członków załogi frachtowca pod banderą Panamy, który w poniedziałek zatonął na Morzu Czarnym, sześciu nie udało się uratować – poinformowała turecka agencja prasowa Anatolia.","W operacji ratunkowej uczestniczyły dwa kutry, cztery śmigłowce i samolot. Statek zatonął w odległości ok. 130 km od wybrzeża tureckiej prowincji Samsun. Przyczyna zatonięcia nie jest na razie znana. Statek z ładunkiem węgla płynął z rosyjskiego Azowa.Anatolia informuje, że w skład załogi wchodziło dziewięciu Ukraińców, dwóch Rosjan i dwóch obywateli Azerbejdżanu.",,
„Przetrzymywanie wraku tupolewa nosi znamiona zagarnięcia mienia”,"– Złożenie skargi w sprawie rosyjskiego śledztwa dotyczącego katastrofy smoleńskiej do Międzynarodowego Trybunału Sprawiedliwości w Hadze to kwestia dni lub tygodni – poinformował w środę minister Witold Waszczykowski. – Przez ten rok staraliśmy się sprawdzić, czy jest możliwość bezpośredniego dotarcia do Rosjan. Rosjanie odpowiadają w sposób negatywny, czasami arogancki – dodał szef MSZ.","O możliwości złożenia w sprawie śledztwa smoleńskiego skarg m.in. do Europejskiego Trybunału Praw Człowieka w Strasburgu oraz wniesienia przeciwko Rosji sprawy o zwrot zagarniętego mienia (wraku prezydenckiego tupolewa) minister mówił już w listopadzie 2015 roku.  Pytany na środowej konferencji prasowej w Akademii Dyplomatycznej MSZ, czy wciąż rozpatrywana jest koncepcja zaskarżenia rosyjskiego śledztwa do instytucji międzynarodowych, Waszczykowski zaznaczył, że do tej pory Polska starała się rozwiązać problem innymi metodami.  Inne metody zawiodły – Najpierw – przez ten rok – staraliśmy się sprawdzić, czy jest możliwość bezpośredniego dotarcia do Rosjan. Rosjanie, jak państwo wiedzą, odpowiadają w sposób negatywny, czasami arogancki – podkreślił szef MSZ. „Trwa proces kończenia pisania skargi” – Ponieważ sprawa jest już sprzed siedmiu lat nasze możliwości wyczerpały się, w związku z czym rzeczywiście w tej chwili trwa proces kończenia pisania skargi do MTS i w najbliższym czasie taką skargę przedstawimy – zapowiedział minister. Dopytywany, kiedy skarga może zostać złożona, dodał, że dokładny termin zależy od tego, jak szybko będą w stanie ją opracować prawnicy, ale mogą to być „dni bądź tygodnie”.",,
Branża gastronomiczna w długach. Ponad 273 mln zł,"Ponad 273 mln zł długów mają restauratorzy oraz producenci piwa, napojów i lodów – wynika z danych Krajowego Rejestru Długów. Rekordzista, restaurator z Rybnika, ma do oddania, jak wyliczono, 4 mln zł.","W czołówce najbardziej zadłużonych firm z branży gastronomicznej przoduje Mazowsze z kwotą 54,7 mln zł. Tam też jest najwięcej dłużników – 2097 podmiotów. Kolejne miejsce zajmuje województwo śląskie z 36 mln zł zobowiązań, które rozkłada się na 1474 firmy. Na trzeciej pozycji jest Dolny Śląsk z sumą 24,5 mln zł, którą są winne wierzycielom 982 firmy. Właściciele lokali gastronomicznych notowani w bazie KRD mają 238,2 mln zł zobowiązań. – Jeszcze w 2015 r. wynosiły one 86,3 mln zł. Obecnie średnie zadłużenie restauratora to 22,1 tys. zł, podczas gdy cztery lata temu było to znacznie mniej, bo 13,6 tys. zł – wskazał prezes KRD Adam Łącki. Jak dodał, zwiększyła się także liczba dłużników z 6,3 tys. do prawie 11 tys. Doliczając do zobowiązań restauratorów zaległości producentów lodów, piwa i napojów, którzy figurują w bazie Krajowego Rejestru Długów, zadłużenie całego tego segmentu wynosi 273,8 mln zł. W 2014 r. było to 99,7 mln zł. Według KRD rekordzistą w skali kraju jest restaurator z Rybnika, który ma dziewięć zobowiązań wobec pięciu wierzycieli (fundusze sekurytyzacyjne, producenci napojów i fundusz poręczeniowy), ale ma im do oddania aż 4 mln zł. Drugie miejsce zajmuje restaurator z Bielska-Białej, który nie zapłacił 3,6 mln zł, a jego długi przejął fundusz sekurytyzacyjny. Trzeci jest natomiast właściciel lokalu z Warszawy z kwotą 1,8 mln zł zaległości wobec banku, hurtowni spożywczej i firmy zajmującej się ochroną przeciwpożarową budynków. Jak wskazał Jakub Kostecki z firmy Kaczmarski Inkasso, która jest partnerem Krajowego Rejestru Długów, wierzycielami restauratorów są firmy windykacyjne, do których trafiły długi pierwotnych wierzycieli (101,6 mln zł), banki i ubezpieczyciele (67,6 mln zł), firmy z branży spożywczej (9,4 mln zł), dostawcy prądu, wody i gazu oraz właściciele dzierżawionych lokali (9,4 mln zł), operatorzy komórkowi (6 mln zł) i firmy budowlane (3,2 mln zł).",,
"„Prezydent wziął na siebie gigantyczną odpowiedzialność, wetując ustawy”","– Wyczekujemy projektów prezydenta. Zobaczymy, jakie propozycje w sprawie sądów przedstawi za dwa miesiące – powiedział w programie TVP info „Gość poranka” Michał Woś. Wiceminister sprawiedliwości odniósł się do zawetowanych przez Andrzeja Dudę dwóch ustaw o SN i KRS. – Nie wyobrażamy sobie, żeby nie znalazła się w nich zmiana ustrojowa w Sądzie Najwyższym, czyli wprowadzenie Izby Dyscyplinarnej. To dla nas absolutny priorytet w związku z licznymi wątpliwościami co do etycznego zachowania wielu sędziów – dodał Woś.",,,
Amerykańskie kongresmenki z zakazem wjazdu do Izraela,Amerykańskie kongresmenki reprezentujące skrajnie lewicowe skrzydło Partii Demokratycznej Rashida Tlaib i Ilhan Omar otrzymały zakaz wjazdu do Izraela. Obydwie nawoływały do bojkotu tego państwa.,"– Izrael okazałyby wielką słabość, gdyby pozwolił im na wjazd – skomentował prezydent Donald Trump. Lewicowe media stoją na stanowisku, że to pod wpływem nacisków amerykańskiego przywódcy nie doszło do wizyty kongresmenek w Izraelu. Rashida Tlaib i Ilhan Omar są pierwszymi muzułmankami w Kongresie. Obydwie otwarcie występują przeciwko Trumpowi, oskarżając go o rasizm, popieranie białych i żądają pozbawienia go władzy. Wygłaszają antyizraelskie poglądy i nie kryją sympatii do palestyńskich ugrupowań terrorystycznych.Media zwracają uwagę, że Tlaib i Omar prowadzą walkę nie tylko z prezydentem, ale i z zachowawczym skrzydłem Partii Demokratycznej. Zdaniem komentatorów mogą one doprowadzić do rozłamu wśród demokratów.",,
"Mieszkańców Italii ubywałoby, gdyby nie imigranci. Co piąty Włoch ukończył już 65. rok życia","Liczba mieszkańców Półwyspu Apenińskiego malałaby z każdym rokiem, gdyby nie imigranci. Jak podaje tamtejszy państwowy urząd statystyczny ISTAT, dzięki cudzoziemcom przyrost naturalny we Włoszech jest tylko zerowy.","31 grudnia 2014 roku we Włoszech mieszkało prawie 61 milionów osób – o 13 tys. więcej niż w roku poprzednim. Biorąc jednak pod uwagę wyłącznie obywateli tego kraju, przybyło zaledwie dwa tysiące.  Tak niskiego wzrostu liczby ludności nie było od pierwszej wojny światowej –  zwraca uwagę ISTAT. Ograniczając się jednak do liczby narodzin, była ona mniejsza w ubiegłym roku od 2013 o 12 tys.  15 proc. dzieci, które przyszły na świat we Włoszech, to potomstwo cudzoziemców, których jest obecnie pięć milionów, stanowią więc niewiele ponad osiem procent mieszkańców. Połowa z nich pochodzi z Europy, a jedna piąta z samej Rumunii. Średnia wieku wynosi 44 lata. Co piąty Włoch ukończył już 65. rok życia.",,
Koncert w Londynie pomógł wygrać Kukizowi w Wielkiej Brytanii? „Zadziałał tu sentyment”,"Kiedy w sobotę w Polsce trwała cisza wyborcza, Paweł Kukiz pojechał do Londynu zagrać darmowy koncert dla Polonii. Chętnych było tak dużo, że trzeba było zagrać dwa razy. Następnego dnia okazało się, że Ruch Kukiza wygrał wybory na Wyspach, zdobywając 24 proc. głosów.","Zdaniem politologa Jacka Zaleśnego, koncert mógł pomóc w osiągnięciu tak dobrego wyniku. Kierowany przez Kukiza zespół „Piersi” miał status wielkiej gwiazdy w latach 90-tych, zatem ludzie, którzy wyjechali na Wyspy, bardzo często wychowali się na jego muzyce. Kiedy w sobotę mogli go posłuchać za darmo, zadziałał tu sentyment – uważa Jacek Zaleśny. Dodaje, że to zupełnie naturalne, iż emigranci zarobkowi głosują na radykalne partie opozycyjne. W końcu opuścili kraj właśnie dlatego, że w dotychczasowym systemie nie byli w stanie odnieść sukcesu. Kukiz bierze wyspy Specjalista od wizerunku politycznego Andrzej Pomarański uważa jednak, że koncert raczej nie zapewnił muzykowi dodatkowych wyborców. Mógł natomiast zmobilizować tych, którzy i tak chcieli na niego głosować. Pewnie stąd też taka wysoka frekwencja – powiedział Pomarański. Rekordowa frekwencja w Wielkiej Brytanii Chęć udziału w niedzielnym głosowaniu w Wielkiej Brytanii zagłosowało 63 tys. Polaków. Frekwencja wyniosła ponad 86 proc. Wygrał Ruch Kukiz'15, ale tuż zanim uplasowało się Prawo i Sprawiedliwość, zdobywając niecałe 23 proc. głosów. Co piąty wyborca z Wysp poparł partię KORWiN. 15 proc. głosów uzyskała Platforma Obywatelska, niecałe 8 proc. Nowoczesna, nieznacznie próg wyborczy przekroczyłaby Partia Razem. Zjednoczona Lewica zdobyła w Wielkiej Brytanii 4,3 proc. głosów, a Polskie Stronnictwo Ludowe 0,35 proc.",,
Niemiecki dziennik: To Iran mógł zestrzelić ukraiński samolot,"Niemiecki dziennik „Bild” przekonuje, że to irańska obrona przeciwlotnicza mogła zestrzelić pasażerski ukraiński samolot z 176 osobami na pokładzie. Powołuje się przy tym na opinie ekspertów i podobieństwo do innych tego rodzaju wypadków.","„Do katastrofy doszło 4 godziny i 14 minut po ataku rakietowym Iranu na bazy wojskowe w Iraku. Jest zatem prawdopodobne, że mułłowie spodziewali się amerykańskiego kontrataku (...). Możliwe, że irańska obrona przeciwlotnicza wzięła ukraińską maszynę za nadlatujący amerykański samolot wojskowy lub rakietę i go zestrzeliła” – pisze tabloid.  Wyklucza jednocześnie, by pasażerską maszynę mogła trafić amerykańska rakieta. Dziennik uważa bowiem, że rakieta wystrzelona (z amerykańskiej bazy) zaraz po poderwaniu się ukraińskiego Boeinga 737-800 z pasa startowego w Teheranie, nie byłaby w stanie w tak krótkim czasie go trafić.  Podejrzenia ekspertów cytowanych przez najpoczytniejszy niemiecki dziennik wzbudza fakt, że irańskie władze bardzo szybko uznały, że przyczyną tragedii była usterka techniczna.  „W przypadku rozbicia się samolotu rzadko zdarza się, że od razu podaje się przyczynę. Analiza przyczyn wypadku wymaga dni, tygodni a czasem nawet dłużej. (...) To, że w tym przypadku (irańskie) media państwowe niemal natychmiast po katastrofie zaczęły mówić o usterce technicznej, jest niewiarygodne. W tym momencie prawie nie ma żadnych informacji, nie mówiąc już o poszlakach wskazujących na defekt techniczny” – powiedział Jakob Wert, ekspert ds. lotnictwa i redaktor naczelny portalu „International Flight Network”.  Analizując znane obecnie fakty na temat katastrofy gazeta dochodzi do wniosku, że jej przyczyna mogła być inna – zestrzelenie.  Przede wszystkim, wyprodukowany w 2016 r. Boeing 737-800 do ostatniej chwili się wznosił i nabierał prędkości. Nic nie wskazuje zatem na problemy z pracą silników. Dziennik zwraca uwagę, że na częściach wraku widać charakterystyczne małe dziurki i rysy, które mogą – choć nie muszą – pochodzić z eksplozji rakiety przeciwlotniczej.",,
Zniszczono pomnik Jana Pawła II w Barwicach,W Barwicach w województwie zachodniopomorskim nieznany sprawca wyciągnął ze stojącego przy kościele pomnika Jana Pawła II pastorał i rozbił na kawałki. Okoliczności zdarzenia wyjaśnia policja.,"Figura papieża została sprofanowana w nocy z piątku na sobotę. Skradziony przedmiot został odnaleziony kilka godzin później przez dzieci. Leżał połamany w krzakach. – Myślę, że to bardziej efekt atmosfery, która w ostatnich dniach jest wokół Kościoła, niż bezmyślnej głupoty. Jeśli do tego dochodzi alkohol, nie potrzeba dużo, żeby doszło do aktu wandalizmu – powiedział ks. Jaskółka, cytowany przez „Gościa Niedzielnego”. W ustaleniu tego co zaszło pomoże z pewnością nagranie z monitoringu miejskiego, który obejmuje także plac przed kościołem. – To jest sprawa nas wszystkich, nie możemy przechodzić obok niej obojętnie. Mamy nadzieję, że uda zamówić nowy pastorał. Na razie trudno oszacować koszt zniszczeń – dodał proboszcz miejscowej parafii. Pomnik św. Jana Pawła II stoi przed kościołem w Barwicach od roku. Został ufundowany przez jedną z rodzin.",,
„Pływający Czarnobyl” gotowy. Rosjanie budowali go przez ponad dwie dekady,"W lipcu, po ponad dwóch dekadach budowy, pływająca elektrownia jądrowa Akademik Łomonosow wyruszy tzw. Szlakiem Północnym do swojego miejsca docelowego w rejonie Czukotki na Dalekim Wschodzie Rosji. Pomalowana w barwach rosyjskiej flagi 144-metrowa platforma będzie najbardziej wysuniętą na północ działającą elektrownią atomową na świecie i jedyną pływającą.","Łomonosow ma zacumować w okolicach czterotysięcznego portowego miasta Pevek i zapewniać energię elektryczną mieszkańcom regionu oraz firmom wydobywczym. To część planów Władimira Putina dotyczących eksploracji Antarktyki. W pobliżu wybrzeży Morza Arktycznego mieszka ok. 2 mln Rosjan, którzy do swoich wiosek i miast mogą dostać się jedynie statkiem lub samolotem, o ile pozwala na to pogoda. Mimo to, generują oni nawet 20 proc. PKB kraju i są kluczowi dla rosyjskich planów wykorzystania tamtejszych ropy i gazu, ponieważ stale zmniejszają się rezerwy tych złóż na Syberii.Na pokładzie statku znajdują się dwa reaktory niskiej mocy, produkujące po 35 megawatów każdy – dla porównania, elektrownia w Czarnobylu produkowała aż 4 tys. megawatów. Odniesienia do Czarnobyla są zresztą nieprzypadkowe, bo właśnie jako „pływający Czarnobyl” lub „Czarnobyl na lodzie” nazywają statek ekolodzy z Greenpeace’u. Porównania do ukraińskiej elektrowni kwestionują budowniczowie statku i oceniają je jako bezpodstawne. – Oczywiście to, co wydarzyło się w Czarnobylu, nie może się powtórzyć. Akademik Łomonosow będzie stacjonować na wodach Arktyki, gdzie nie brakuje zimnej wody – będzie się stale ochładzać – powiedział główny inżynier Łomonosowa ds. ochrony środowiska Vladimir Iriminku, cytowany przez CNN.",,
Rocznica największej tragedii stanu wojennego. Mija 37 lat od śmierci górników z Wujka,"37 lat temu, 16 grudnia 1981 r., w czasie pacyfikacji strajku w Kopalni Węgla Kamiennego „Wujek” w Katowicach milicja użyła broni palnej - zginęło dziewięciu górników, wielu zostało rannych. Śmierć górników kopalni Wujek była największą tragedią stanu wojennego.","Protest w kopalni Wujek rozpoczął się po wprowadzeniu stanu wojennego, na wieść o zatrzymaniu szefa zakładowej Solidarności Jana Ludwiczaka. W niedzielny poranek 13 grudnia, na prośbę górników, do kopalni przyszedł z pobliskiego kościoła ks. Henryk Bolczyk, który odprawił mszę w zakładzie. Po jej zakończeniu pracownicy rozeszli się do domów.14 grudnia pierwsza zmiana rozpoczęła strajk, wysuwając postulaty zwolnienia z więzienia Ludwiczaka i innych działaczy „S” z całego kraju, respektowania Porozumienia Jastrzębskiego oraz niewyciągania konsekwencji wobec protestujących. Do strajku przyłączali się górnicy z dalszych zmian, którzy sformułowali kolejne postulaty – zniesienia stanu wojennego i przywrócenia działalności Solidarności. Przywódcą strajku wybrano Stanisława Płatka, sekretarza komisji rewizyjnej „S” w zakładzie.Negocjacje strajkujących z władzami nie przyniosły rezultatu. Zawiązał się komitet strajkowy. W pierwszych dniach stanu wojennego na Śląsku zastrajkowało w sumie ok. 50 zakładów. 15 grudnia do strajkujących zaczęły dochodzić wieści, że milicja i wojsko spacyfikowały niektóre strajkujące zakłady, m.in. kopalnię Manifest Lipcowy w Jastrzębiu-Zdroju, gdzie milicjanci użyli broni palnej.– Byliśmy górnikami, a nie żołnierzami, nie byliśmy uzbrojeni, nie mieliśmy przywództwa. Wiedzieliśmy tylko, że nie możemy wyjść poza kopalnię, bo wcześniej władza strzelała na ulicach, a nigdy wcześniej nie strzelała w zakładach pracy – tak przynajmniej wtedy myśleliśmy – wspominał po latach jeden z czterech postrzelonych w Manifeście górników, Czesław Kłosek.Górnicy z Wujka, nie wiedząc jeszcze wówczas, że strzelano do robotników w Manifeście, rozpoczęli przygotowania do obrony swojego zakładu. Bronią stały się łopaty, kilofy, łańcuchy, zaostrzone pręty, cegły i śruby. Następnego dnia kopalnię, gdzie strajkowało już ok. 3 tys. górników, otoczyły oddziały milicji, czołgi i wozy pancerne. Wokół zebrał się też tłum kobiet, młodzieży i dzieci. Do strajkujących poszli przedstawiciele wojska, by nakłonić ich do poddania się. Propozycja została odrzucona. Wtedy armatkami wodnymi, przy 16-stopniowym mrozie, zaatakowano ludzi otaczających zakład. Milicjanci obrzucili tłum gazami łzawiącymi i świecami dymnymi. Przed godziną 11 czołgi sforsowały kopalniany mur, a uzbrojone oddziały ZOMO wkroczyły na teren zakładu. Górnicy byli ostrzeliwani środkami chemicznymi i polewani wodą. Stawiali opór. W czasie walki górnicy ujęli trzech milicjantów, a resztę pacyfikujących zmusili do wycofania. Po tym do akcji wprowadzony został pluton specjalny ZOMO, padły strzały. Na miejscu zginęło sześciu górników, jeden umarł kilka godzin po operacji, dwóch kolejnych na początku stycznia 1982 r. Dla Józefa Czekalskiego, Krzysztofa Gizy, Ryszarda Gzika, Bogusława Kopczaka, Zenona Zająca, Zbigniewa Wilka, Andrzeja Pełki, Jana Stawisińskiego i Joachima Gnidy była to ostatnia szychta w życiu. 22 górników zostało postrzelonych. Nie jest znana liczba tych, którzy zostali lżej ranni, m.in. zatruci gazem łzawiącym.Straty drugiej strony to 41 rannych, z których 10 wymagało leczenia w szpitalu. Po zakończeniu pacyfikacji doszło do rozmów przedstawicieli obu stron. Górnicy zwolnili ujętych trzech milicjantów, oddali broń i zakończyli strajk. Wkrótce potem służba bezpieczeństwa zatrzymała osiem osób, które oskarżono o organizowanie i kierowanie strajkiem w Wujku. W lutym 1982 roku czterej z nich otrzymali wyroki od 3 do 4 lat więzienia, czterej inni zostali uniewinnieni.20 stycznia 1982 roku sterowane przez władze śledztwo w sprawie odpowiedzialności milicjantów za użycie broni palnej podczas pacyfikacji kopalni Wujek umorzono. Prokuratura Garnizonowa w Gliwicach uznała, że milicjanci działali w obronie koniecznej.Według ustaleń specjalnej komisji sejmowej, tzw. komisji Rokity, powołanej w 1990 roku do badania zbrodni okresu PRL, tamto śledztwo prowadzone było z naruszeniem prawa. Sprawę wznowiono po upadku komunizmu. W czerwcu 2008 r. Sąd Apelacyjny w Katowicach skazał prawomocnie b. dowódcę plutonu specjalnego Romualda C. na 6 lat więzienia, a 13 jego podwładnym wymierzył od 3,5 do 4 lat więzienia. To C. dał sygnał do otwarcia ognia - wynika z procesu.",,
"Pereira: Giertych korzysta ze śmierci Kosteckiego, jakby była trampoliną polityczną","Trudno się dziwić, że kiedy ktoś umiera w celi – czy popełnia samobójstwo, czy ktoś dokonuje morderstwa – sprawa budzi zainteresowanie mediów; nie inaczej jest w tym przypadku – ocenił Samuel Pereira, odnosząc się do śmierci boksera Dawida Kosteckiego. W ocenie szefa portalu tvp.info Roman Giertych, jako mecenas rodziny zmarłego, „doprowadził do instrumentalizacji politycznej tej sprawy”. – Tak naprawdę korzysta z tej śmierci, jakby była trampoliną polityczną dla niego w tych wyborach – ocenił Pereira.","Według nieoficjalnych informacji portalu tvp.info mecenas stara się o miejsce na listach wyborczych do parlamentu.  – Czy to do Senatu, czy do Sejmu – jak powiedział Samuel Pereira. – Codzienne oświadczenia Romana Giertycha, którymi próbuje łączyć tę sprawę z obecną partią rządzącą, nie sprzyjają wyjaśnieniu tej sprawy w sposób uczciwy i rzetelny – ocenił szef portalu.We wtorek mec. Giertych opublikował na Facebooku oświadczenie, w którym – w imieniu rodziny Kosteckiego – domaga się wyjaśnienia „wszystkich wątpliwości powstałych w związku z jego śmiercią”.„Zupełnie niezrozumiały jest opór przed ponowną sekcją zwłok zmarłego, w sytuacji, gdy dotychczasowa nie odpowiedziała na podstawowe pytanie o mechanizm rzekomego samobójstwa oraz mechanizm powstania śladów na ciele mogących wskazywać na udział osób trzecich. Domagamy się w imieniu rodziny wyjaśnienia dlaczego lekarze przeprowadzający sekcję nie zrealizowali zaleceń prokuratora Kapuścińskiego, który wskazał konieczność zweryfikowania sposobu powstania śladów na karku zmarłego” – stwierdził Giertych.  Wcześniej „Gazeta Wyborcza” napisała, że „prokurator, który pierwszy oglądał ciało, odkrył dwa maleńkie – jak po igle – nakłucia na szyi byłego boksera”. „Dr Sadowski po przekręceniu ciała na brzuch odkrył z tyłu na szyi dwa maleńkie ślady w odległości 0,5 cm” – czytamy w „GW”. „Podejrzewał, że mógł zostać najpierw odurzony, a potem uduszony, tak by wyglądało to na samobójstwo. Podczas sekcji zwłok tych śladów nie zbadano” – napisano.Rzecznik Prokuratury Okręgowej dla Warszawy–Pragi Marcin Saduś stwierdził, że w czasie sekcji zwłok zbadano wspomniane ślady i wykluczono, by były to ślady „po ukłuciu czy wkłuciu”. – Mieliśmy do czynienia z sytuacją, w której „Gazeta Wyborcza” z dwóch ran, które miał Kostecki, stworzyła taką teorię, że mogły być spowodowane igłą, mimo że ustalenia śledczych – przynajmniej na obecnym etapie – mówią, że są to rany spowodowane najprawdopodobniej ukąszeniem. Były tam od kilkunastu godzin strupy na szyi – skomentował szef portalu tvp.info. Powtórzył, że „taka atmosfera nie ułatwia wyjaśnienia sprawy”.Jak ustalił w poniedziałek portal tvp.info, Dawid Kostecki w połowie lipca trafił do psychiatry z powodu kłopotów ze snem. Wiadomo jednak, że lekarz nie dał służbie więziennej żadnych zaleceń.Bokser odsiadywał pięcioletni wyrok za kierowanie gangiem w zakładzie karnym w Załężu. „Rzeczpospolita” ujawniła, że 1 lipca miał zeznawać jako świadek w sprawie o pobicie sprzed 11 lat, ale rozprawa się nie odbyła. „Cygan” nie wrócił do Załęża, bo sąd uznał, że będzie czekał na kolejny termin w areszcie w Białołęce. 2 sierpnia został znaleziony martwy w celi. Więzień powiesił się na pętli z prześcieradła, leżąc w łóżku pod kocem. Sekcja zwłok wykluczyła wstępnie udział osób trzecich w związku ze śmiercią „Cygana”.W samobójstwo Kosteckiego nie wierzy jego rodzina.",,
Producent sprzętu AGD ma zainwestować w Łodzi setki milionów złotych,"Ok. 100 mln zł ma kosztować platforma produkcyjna, którą stworzy  firma Whirlpool w swojej Fabryce Kuchenek w Łodzi. Inwestycja ma zaowocować zwiększeniem zatrudnienia prawdopodobnie już w 2020 roku.","– Inwestujemy ok. 100 mln zł w rozwój produktu, który pozwoli nam na wysyłanie kuchenek nie tylko na rynek polski i europejski, ale również do Stanów Zjednoczonych – poinformował dyrektor Łódzkiej Strefy Przemysłowej Whirlpool Company Polska Szymon Krupiński na briefingu z okazji 20-lecia działalności firmy w Łodzi. Jak zapowiedział, inwestycja ma zaowocować zwiększeniem zatrudnienia, prawdopodobnie już w 2020 roku.  Zdaniem prezesa Łódzkiej Specjalnej Strefy Ekonomicznej Marka Michalika, plany Whirpoola to bardzo dobra wiadomość dla mieszkańców regionu.  – Przypomnę, że firma Whirlpool – a wcześniej Indesit - otrzymała trzy zezwolenia na działalność w ŁSSE. To nasz wieloletni partner. Co prawda pierwsza inwestycja uruchomiona w 1999 roku powstała jeszcze bez zezwolenia, bo strefy na dobre się wtedy nie rozpędziły, ale wszystkie następne realizowano ze wsparciem – podkreślił Michalik.  Prezes ŁSSE dodał, że przez 20 lat trzy inwestycje firmy w strefie przyniosły prawie 1 mld zł nakładów i prawie dwa tysiące miejsc pracy, przyczyniając się do rozwoju łódzkiego klastra producentów AGD.  – Branża produkcji AGD jest kluczowa dla regionu. To swoisty fenomen, bo przed 1998 rokiem tej branży w Łodzi nie było, a w tej chwili w regionie łódzkim produkuje się 33 proc. całego sprzętu AGD w Europie – zaznaczył Michalik.  Whirlpool jest trzecim największym inwestorem amerykańskim w Polsce i największym producentem sprzętu AGD w naszym kraju.",,
„Spotkanie Szydło-Macron ukazuje chęć skończenia z atakami”,– Spotkanie premier Beaty Szydło w Paryżu z prezydentem Francji Emmanuelem Macronem ukazuje chęć położenia kresu obustronnym atakom – powiedział dziennikarz „Le Monde” Alain Salles. Poprawa klimatu leży w interesie obu krajów – uważa prof. Christophe Bouillaud.,"„To spotkanie ukazuje chęć skończenia ze słodko-kwaśnymi atakami za pośrednictwem konferencji prasowych, ale nie należy sądzić, że będzie przełomem w stosunkach francusko-polskich” – ocenił dziennikarz „Le Monde”.„Forma spotkania była bardzo kurtuazyjna, ale ta rozmowa niczego nie zmieni, gdy chodzi o meritum” – podsumował Salles.Inni obserwatorzy również zwracają uwagę na kurtuazję, z jaką prezydent Francji przyjmował Szydło, i podkreślają, że po udanych, z punktu widzenia Paryża, negocjacjach w sprawie pracowników delegowanych napięcie się zmniejszyło.",,
"Grzegorz Schetyna: Jeśli Beata Szydło nie poda się do dymisji, zgłosimy wniosek o wotum nieufności","– Rząd PiS jest odpowiedzialny za przyzwolenie dla mowy nienawiści podczas Marszu Niepodległości. Jeśli Beata Szydło nie poda rządu do dymisji, PO razem z Nowoczesną i PSL, zgłosi w przyszłym tygodniu wniosek o konstruktywne wotum nieufności – powiedział lider PO Grzegorz Schetyna. – Rozmowy na ten temat nawet się jeszcze nie rozpoczęły - mówił w odpowiedzi lider Nowoczesnej Ryszard Petru.","– Są odpowiedzialni za te zachowania. To rząd PiS jest odpowiedzialny za przyzwolenia dla mowy nienawiści, dla takich zachowań, dla agresji i wewnętrznej wojny, dla hołubienia bojówek, które z nacjonalistycznych haseł próbują tworzyć język polityczny – mówił Grzegorz Schetyna podczas konferencji prasowej odnosząc się do wydarzeń podczas sobotniego Marszu Niepodległości. – To brak reakcji ze strony premier Szydło jest odpowiedzią na tę hańbę i wstyd, który widzieliśmy 11 listopada – dodał lider PO. „Rozmowy nawet się jeszcze nie rozpoczęły”Ryszard Petru przyznał, że jego ugrupowanie bierze pod uwagę symboliczne poparcie dla wniosku PO o konstruktywne wotum nieufności dla rządu Beaty Szydło. – Ale rozmowy na ten temat nawet się jeszcze nie rozpoczęły –  powiedział  lider Nowoczesnej. Zdaniem Petru trzeba rozmawiać o tym, co jest najważniejsze w tym momencie. – Bo prawdziwy, realny cios, jaki możemy zadać PiS-owi, to stworzenie szerokiej koalicji – dodał szef Nowoczesnej. – Tak naprawdę tam będzie dopiero prawdziwa możliwość przejęcia władzy od PiS-u – argumentował.Schetyna na premieraRzecznik PO Jan Grabiec pytany, kto będzie kandydatem na premiera we wniosku o wotum nieufności, odparł, że to jest do przewidzenia. Dopytywany, czy to będzie Schetyna, odparł, że  to oczywiste. – Myślę, że to nie wymaga większego uzasadnienia – powuiedział.Grabiec zapewnił również, że jego partia będzie przygotowywać wniosek wspólnie z partnerami z opozycji. Dopytywany, czy wniosek był już konsultowany z innymi ugrupowaniami, odparł, że Grzegorz Schetyna poinformował już wcześniej liderów partii opozycyjnych o tym, że zamierzamy zgłosić taki wniosek. – Wstępne uzgodnienia, co do współpracy przy tym wniosku, są zawarte. Myślę, że dalsze rozmowy je potwierdzą – dodał.Zgodnie z konstytucją Sejm wyraża Radzie Ministrów wotum nieufności większością ustawowej liczby posłów (co najmniej 231) na wniosek zgłoszony przez co najmniej 46 posłów i wskazujący imiennie kandydata na premiera. Głosowanie nad wnioskiem odbywa się nie wcześniej niż po upływie 7 dni od jego złożenia.",,
Z Warszawy bliżej. Nowe połączenia z Lotniska Chopina,"Osiem nowych połączeń, w tym bezpośredni lot do Singapuru, znalazło się w letnim rozkładzie lotów warszawskiego Lotniska Chopina. W sumie w tym sezonie będzie można z niego wyruszyć w 122 regularne trasy.","Od 25 marca na Lotnisku Chopina obowiązuje letni rozkład lotów. „Lista połączeń zawiera 122 trasy regularne. Nowy sezon to dla Lotniska Chopina ciąg dalszy rozwijania siatki przesiadkowej, a także zwiększanie liczby połączeń z południowo-wschodnią Azją, a przez hub w Singapurze, także z Australią” – poinformowało w komunikacie lotnisko. Jak podał port, od marca do lipca 2018 r. w rozkładzie pojawi się osiem nowych tras regularnych z Warszawy do i z Bordeaux (Wizz Air), a także Norymbergi (Niemcy), Kowna (Litwa), Skopje (Macedonia), Hanoweru (Niemcy), Zaporoża (Ukraina), Singapuru i Dubrownika (Chorwacja), które będą obsługiwane przez PLL LOT.  Bliżej do Singapuru  – Znaczącym wydarzeniem, które czeka nas wiosną 2018 roku, jest pojawienie się już w maju stałych, realizowanych przez LOT, połączeń z Singapurem. Poszerzą one ofertę podróży z Lotniska Chopina do południowo-wschodniej Azji. Połączenie to doskonale wpisuje się w strategię rozwoju naszego lotniska. Dzięki dogodnym przesiadkom, zwiększamy naszą wartość jako ważny węzeł komunikacyjny, łącznik między Wschodem a Zachodem – powiedział, cytowany w komunikacie, dyrektor biura marketingu i PR Lotniska Chopina Hubert Wojciechowski.",,
Nieformalne spotkanie prezydentów Polski i Słowacji w Wiśle,Prezydenci Polski Andrzej Duda i Słowacji Andrej Kiska spotkali się w prezydenckiej rezydencji na Zamku w Wiśle na nieformalnych rozmowach. Kancelaria prezydenta nie ujawniła tematów rozmów.,"Szef gabinetu prezydenta Krzysztof Szczerski pytany o szczegóły spotkania odparł jedynie, że miało ono charakter nieformalny.Rezydencja Prezydenta RP Zamek – Narodowy Zespół Zabytkowy w Wiśle, wybudowany w latach 1929-1930, jest darem Ślązaków dla prezydenta Ignacego Mościckiego i jego następców. Zamek należy do grupy najważniejszych w kraju realizacji awangardowych z tego okresu. W rezydencji można zobaczyć m.in. autentyczne meble z okresu dwudziestolecia międzywojennego.",,
„Szkodnik społeczny”. Kandydat KO oskarżany o szkodę na rzecz miasta i okradanie partii,"Mecenas Marek Śmierzyński, pełnomocnik warszawskiego dewelopera, złożył w prokuraturze zawiadomienie o możliwości popełnienia przestępstwa przez Janusza Gromka. To kandydat Koalicji Obywatelskiej na senatora, a jednocześnie były prezydent Kołobrzegu. Gromek miał doprowadzić do szkody na rzecz miasta a także zabrać dla siebie pieniądze przeznaczone na kampanię wyborczą PO. Kandydat zapowiedział pozew sądowy, ale nie korzysta z trybu wyborczego, dzięki któremu, jeśli zarzuty są nieprawdziwe, może zostać z nich oczyszczony w ciągu trzech dni.","Śmierzyński, pełnomocnik przedsiębiorstwa TMM Investment Trust, twierdzi, że sam wręczył Januszowi Gromkowi pieniądze na kampanię wyborczą Platformy Obywatelskiej. – Do przekazania kwoty pieniężnej doszło bezpośrednio w Kołobrzegu, w jednym z hoteli w obecności osób trzecich. Te pieniądze nie poszły na kampanię wyborczą, ponieważ Janusz Gromek nie przedstawił mi wymaganego poświadczenia wpłaty na rzecz komitetu wyborczego, a wręcz oświadczył, że pieniądze wziął dla siebie – mówił adwokat na antenie TVP3 Szczecin. Do sytuacji miało dojść w 2014 r. Dla Arkadiusza Marchewki, posła PO i kandydata KO do Sejmu, to argument za tezą, że oskarżenia są motywowane politycznie.  – Jest ostatnia prosta kampanii wyborczej i niektórym może po prostu zależeć, żeby innych zdyskredytować. Nie wiem, czemu to ma służyć. Jestem zdziwiony, dlaczego to się dzieje akurat teraz, a nie wcześniej, skoro – jak ten pan rzekomo mówi – miało to miejsce ładnych parę lat temu. Stawiam duży znak zapytania na tej sprawie – oświadczył Marchewka. Mec. Śmierzyński wyjaśnił, że przed laty liczył na dobrą współpracę z ówczesnym prezydentem Kołobrzegu, dlatego wówczas zignorował sprawę. Dziennikarzowi TVP3 Szczecin wytłumaczył też, dlaczego powrócił do niej teraz. – Może pójść w trybie wyborczym. Na jego miejscu, jak każdy kandydujący, skorzystałbym z tego trybu. Natomiast nie rozumiem, dlaczego on tego nie robi. W mojej subiektywnej ocenie jest tak, jak mówi druga strona – skomentował tę decyzję Krzysztof Zaremba, poseł PiS i kandydat Zjednoczonej Prawicy do Sejmu. Dodał, że zarzuty stawiane Gromkowi to obok afer Stanisława Gawłowskiego i Olgierda Geblewicza jeden z poważnych problemów zachodniopomorskiej Platformy Obywatelskiej.   – Jeżeli jest czysty i nie ma nic na sumieniu, nikt nie ma prawa mu nic zarzucić, to powinien pójść w ten tryb wyborczy, żeby jak najszybciej wyjaśnić tę sytuację, żeby wyborcy mogli podejmować decyzję zgodnie z prawdą – wskazał Sebastian Bednarski z partii Razem, również kandydat do Sejmu, ale z Lewicy.  Zawiadomienie o możliwości popełnienia przestępstwa przez Gromka, jakie Śmierzyński złożył w prokuraturze, dotyczy sprzedaży jego mocodawcy ponad hektarowej działki z możliwością zabudowy 25 proc. powierzchni. Tak zapisano w akcie notarialnym, ale plan zagospodarowania przestrzennego ogranicza zabudowę do 16 proc., zaś miasto nie zmienia tego zapisu.  Firma czuje się oszukana i nie wyklucza pozwu o wielomilionowe odszkodowanie. Wojewódzki sąd administracyjny przyznał rację inwestorowi. Miasto odwołało się od wyroku.",,
Grecja znów ma media publiczne,"Nowy publiczny nadawca NERIT, obejmujący radio, telewizję i internet, rozpoczął w niedzielę po południu działalność w Grecji. Powstał on w miejsce oskarżanego o niegospodarność ERT, którego likwidacja w 2013 roku wywołała społeczne protesty i rządowy kryzys.","NERIT zastąpił tymczasowego nadawcę radiowo-telewizyjnego, który działał od lipca ubiegłego roku. Jako pierwszy został wyemitowany przez nowego nadawcę publicznego programinformacyjny. Jak podała agencja prasowa ANA, na antenie telewizji NERIT wciągu najbliższych dwóch tygodni pojawi się 16 nowych propozycji, a takżecykl programów poświęconych wyborom lokalnym i do Parlamentu Europejskiego w dniach 18-25 maja. 11 czerwca 2013 roku rząd Grecji zamknął ERT, uzasadniając to koniecznościąwprowadzania dalszych oszczędności budżetowych i ukróceniem niegospodarnejdziałalności nadawcy. Decyzja wiązała się ze zwolnieniem liczącego blisko 2,7 tys. osób personelu.Decyzja rządu wywołała burzliwe protesty w Grecji oraz krytykę w wielukrajach europejskich. Zwolnieni pracownicy ERT przez kilka miesięcy okupowali gmach firmy i dopiero w listopadzie zostali stamtąd usunięci przez policję.Na skutek sporów o zamknięcie ERT z trójpartyjnej koalicji rządzącej wycofała się też lewicowa partia Dimar (Demokratyczna Lewica), co doprowadziło do rekonstrukcji gabinetu.  CZYTAJ TAKŻE: Grecja strajkuje w obronie mediów publicznych",,
Sasin: Macierewicz poza PiS-em to scenariusz science-fiction,"– Były szef MON Antoni Macierewicz nigdy nie mówił ani nie sugerował, że widzi swoją rolę poza PiS – powiedział w sobotę szef Komitetu Stałego Rady Ministrów Jacek Sasin. „Mówienie o nowych politycznych pomysłach Macierewicza” nazwał „scenariuszami science-fiction”.","– Antoni Macierewicz zawsze podkreśla, że jest wiceprezesem partii, dlatego mówienie o jakichś jego nowych politycznych pomysłach nie ma żadnych podstaw. To są scenariusze science fiction czy political fiction – powiedział Sasin na antenie PR 24, komentując doniesienia medialne, że Macierewicz mógłby włączyć się w budowę nowej partii politycznej, tworzonej przez środowisko związane z o. Tadeuszem Rydzykiem. W opinii szefa Komitetu Stałego Rady Ministrów „ojciec Rydzyk odcinał się wyraźnie” od pomysłów, że mogłaby powstać nowa siła polityczna pod jego patronatem.Sasin odniósł się również do sprawy zatrzymania Bartłomieja M. i Mariusza Antoniego K. w związku z nieprawidłowości w MON oraz do zarzutów opozycji, że świadczy to o upadku moralnym partii rządzącej. – Nie można mówić o moralnym upadku rządzących, bo upadek moralny byłby wtedy, kiedy byłaby jakaś tolerancja dla tego typu zachowań, które legły u podstaw zatrzymania obu panów – ocenił Sasin. W jego opinii „smutne jest, że również w środowisku PiS są osoby, które postanowiły łamać prawa”. – Ważna jest tutaj reakcja. My jesteśmy jednoznaczni. Nie bronimy na siłę osób, które popełniły przestępstwo czy złamały prawo. Mówimy, że wszyscy są równi wobec prawa, niezależnie, z której strony politycznej barykady pochodzą – podkreślił.",,
"Dwa lata temu na Ukrainie zaczęła się „rewolucja godności”. „Dawno nie było tak, żeby za unijne wartości ginęli ludzie”","Dwa lata temu na Ukrainie rozpoczęła się rewolucja godności. Dla wielu obserwatorów Majdan był początkiem narodzin ukraińskiego społeczeństwa obywatelskiego. – Dawno nie było tak, żeby za wartości unijne ginęli ludzie, żeby o wartości unijne ktokolwiek się bił i to wcale nie na terenie Unii Europejskiej, a poza jej granicami – powiedziała TVP Info Anna Dyner z Polskiego Instytutu Spraw Międzynarodowych.","Ukraińcy zjednoczyli się w walce z reżimem Wiktora Janukowycza, w Kijowie i w całym kraju organizowano pomoc dla demonstrantów: przywożono jedzenie, śpiwory, paliwo. Po tym, gdy skończyła się rewolucja godności i rozpoczęła wojna w Zagłębiu Donieckim, wolontariusze działający na Majdanie zaczęli pomagać ukraińskiej armii.– Przed Majdanem Ukraina była na ścieżce stopniowej wasalizacji, Putin liczył, że Janukowycz będzie zmuszony sfałszować wybory, że wpadnie w pułapkę uzależnienia i tak naprawdę Majdan pokrzyżował mu plany – powiedział TVP Info Adam Eberhardt z Ośrodka Studiów Wschodnich. Po Majdanie częściowo zmieniło się podejście władz do społeczeństwa. Rządzący starają się współpracować z sektorem pozarządowym. W niektórych resortach pojawiły się całe grupy wolontariuszy. Tak się stało w Ministerstwie Obrony, gdzie dzięki nim niemal całkowicie udało się wykorzenić korupcję ze sfery zaopatrzenia armii.                                                    (fot. tvp.info)",,
Przepychanki w parlamencie ws. Brexitu. „Rząd może przegrać”,"Brytyjski rząd musi liczyć się z porażką w Izbie Gmin, jeśli zdecyduje się na głosowanie nad poprawką do ustawy o wyjściu kraju z Unii Europejskiej, zawierającą proponowaną datę Brexitu – oceniają tamtejsze media. Dziennik „The Times” twierdzi, że około 20 posłów rządzącej Partii Konserwatywnej może zagłosować wraz z opozycją za odrzuceniem poprawki.","Przeciwnicy projektu sugerują, że wskazanie daty Brexitu ograniczy pole manewru brytyjskim negocjatorom.W poniedziałek miało dojść do spotkania konserwatywnych parlamentarzystów z odpowiedzialnym za dyscyplinę partyjną Julianem Smithem. Gdy poinformowali o swoich planach doszło do „burzliwej” wymiany zdań.Apel do posłów„Times” ocenia, że ich postawa może sprawić, że gabinet Theresy May zdecyduje się wycofać z własnej poprawki. Tę sugestię odrzucił jednak rzecznik premier, który na porannym briefingu powiedział, że przegłosowanie zapisu „da pewność co do naszego stanowiska”. Dodał, że zachęca „wszystkich posłów, by udzielili swojego poparcia” temu rozwiązaniu.W opublikowanym w zeszłym tygodniu artykule w dzienniku „The Daily Telegraph” szefowa rządu przypomniała, że „Brytyjczycy wyrazili jasno” wolę wyjścia ich kraju z Unii w zeszłorocznym referendum, a parlament sam zagłosował za uruchomieniem artykułu 50 traktatu UE, formalnie rozpoczynającego proces wyjścia ze Wspólnoty oraz za drugim czytaniem ustawy o wyjściu Wielkiej Brytanii z UE.",,
"„PiS z wyborów na wybory rozwija swoją kulturę organizacyjną, coraz więcej umie”",Prawo i Sprawiedliwość z wyborów na wybory rozwija swoją kulturę organizacyjną; PiS coraz więcej umie – podkreśla szef rządowego Centrum Analiz Strategicznych prof. Waldemar Paruch w wywiadzie dla tygodnika „Sieci”.,"Prof. Paruch w wywiadzie dla „Sieci” podkreślił, że „opozycja przegrała wybory, o których myślała, że są już wygrane”. „W tym sensie powtórzył się scenariusz z roku 2015. Liderzy Koalicji Europejskiej naprawdę wierzyli, że idą po zwycięstwo, mówili o tym niemal publicznie. O narastającej pewności siebie Koalicji Europejskiej świadczyły również coraz głośniejsze groźby pod adresem całego obozu rządzącego” – zaznaczył.Jak podkreślił profesor ostatnie wybory zweryfikowały też kilka popularnych tez, sformułowanych po wyborach samorządowych. „Choćby tę, że nie ma podziału na wschodnią Polskę i zachodnią Polskę w rozumieniu głosowania na poziomie gminno-powiatowym” – dodał. „PiS wygrało w ponad 80 proc. gmin, a w moim macierzystym województwie lubelskim we wszystkich gminach, włącznie z Lublinem” – stwierdził Paruch. Jak podkreślił, okazało się też, że wysoka frekwencja wcale nie musi działać na korzyść strony lewicowo-liberalnej. „PiS coraz lepiej rozwiązuje typowe klasyczne sytuacje w ramach kampanii wyborczej. Potrafi zarządzać stanami kryzysowymi. Ostatnia kampania była pod tym względem szczególnie intensywna, porównywalna tylko z wyborami prezydenckimi sprzed 4 lat” – dodał.Profesor pytany, czy to sukces opozycji w narzucaniu tematów debat był źródłem jej klęski, odparł: „Nie mam żadnych wątpliwości, że wystąpienie Jażdżewskiego, profanacje wizerunku Matki Boskiej, moment wprowadzenia filmu Sekielskich, nie były przypadkowym ciągiem zdarzeń. Moim zdaniem przełomowa była profanacja świętej ikony. Z badań wynika, że 65 proc. Polaków uznała się za osobiście obrażonych tym faktem. Ponad połowa popierała interwencję organów państwowych”.Prof. Paruch uważa, że przekroczono granicę, za którą „Koalicja Europejska stała się w oczach wyborców siłą zarówno radykalną, jak i opresyjną, próbującą narzucać Polakom antywartości”.„Liderzy Platformy nawet gdyby bardzo chcieli zmienić strategię, gdyby chcieli wyjść z opozycyjności totalnej, nie są już w stanie tego zrobić. Ich wyborcy tego nie zaakceptują. Tu zmianę może przynieść tylko krach” – podkreślił.",,
Franciszek w Hiroszimie: Wykorzystanie energii atomowej do celów wojennych jest zbrodnią,"– Wykorzystanie energii atomowej do celów wojennych jest zbrodnią przeciwko człowiekowi i przyszłości – mówił papież Franciszek w Hiroszimie w niedzielę. Swoje orędzie wygłosił przy Pomniku Pokoju, w miejscu wybuchu bomby atomowej.","Podczas spotkania w intencji pokoju w Hiroszimie papież powiedział, przywołując dzień wybuchu bomby w tym mieście, czyli 6 sierpnia 1945 roku: „Tutaj, z tak wielu mężczyzn i kobiet, z ich marzeń i nadziei, pośród blasku błyskawicy i ognia, nie pozostało nic prócz cienia i milczenia. W jednej chwili wszystko pochłonęła czarna dziura zniszczenia i śmierci”. – Z tej otchłani milczenia wciąż słychać głośny krzyk tych, których już nie ma  – dodał. – Wszystkich połączyło to samo przeznaczenie w straszliwej godzinie, która na zawsze naznaczyła nie tylko historię tego kraju, ale także oblicze ludzkości –  dodał. Wyznał, że poczuwał się do obowiązku, aby przybyć do tego miejsca jako pielgrzym pokoju i modlić się za ofiary „tak wielkiej przemocy”. Papież wskazał, że nosi w sercu błagania i pragnienia mężczyzn i kobiet, zwłaszcza młodych, którzy pragną pokoju, działają na jego rzecz i poświęcają się dla niego. – Przybyłem do tego miejsca pełnego pamięci i przyszłości, przynosząc ze sobą wołanie ubogich, którzy zawsze są najbardziej bezbronnymi ofiarami nienawiści i konfliktów  – oświadczył. Wyjaśnił następnie intencje swego przesłania. – Chciałbym być pokornie głosem tych, których głos nie jest wysłuchany i którzy patrzą z niepokojem i obawą na rosnące napięcia, jakie przeżywa nasz czas, niedopuszczalne nierówności i niesprawiedliwości zagrażające ludzkiemu współistnieniu, poważną niezdolność do troski o nasz wspólny dom, nieustanne i kurczowe odwoływanie się do broni, tak jakby mogły one zapewnić przyszłość pokoju  – powiedział. Wyraził przekonanie, że wykorzystanie energii atomowej do celów wojennych jest obecnie „bardziej niż kiedykolwiek zbrodnią nie tylko przeciwko człowiekowi i jego godności, ale także przeciwko wszelkiej szansie na przyszłość w naszym wspólnym domu”. – Wykorzystanie energii atomowej do celów wojennych jest niemoralne. Będziemy za to sądzeni. Nowe pokolenia powstaną jako sędziowie naszej przegranej, jeśli mówiliśmy o pokoju, ale nie dokonaliśmy tego naszymi działaniami pośród narodów ziemi – mówił. Papież dodał też, że niemoralne jest też „posiadanie broni atomowej”. Franciszek zapytał: „Jakże możemy mówić o pokoju, budując nowe i znakomite narzędzia wojny? Jakże możemy mówić o pokoju, kiedy uzasadniamy pewne bezprawne działania słowami dyskryminacji i nienawiści?”. Jak powiedział, „jeśli naprawdę chcemy zbudować bardziej sprawiedliwe i bezpieczne społeczeństwo, musimy pozwolić, aby broń wypadła z naszych rąk"". Przywołał słowa świętego Pawła VI wygłoszone ponad 50 lat temu w ONZ: ""Nie można miłować z ofensywną bronią w ręku”. Papież wskazał trzy imperatywy płynące z Hiroszimy: „Pamiętać, podążać razem, chronić”. – W imieniu wszystkich ofiar bombardowań, eksperymentów atomowych i wszelkich konfliktów, wspólnie podnieśmy okrzyk: Nigdy więcej wojny, nigdy więcej zgiełku broni, nigdy więcej tak wiele cierpienia! – wezwał papież. Wcześniej w Nagasaki w epicentrum wybuchu bomby atomowej Franciszek modlił się za dziesiątki tysięcy ofiar i zaapelował o wprowadzenie zakazu broni nuklearnej.",,
Słowenia: antyimigrancka SDS wygrywa wybory parlamentarne,"Opozycyjna, antyimigrancka Słoweńska Partia Demokratyczna (SDS) byłego premiera Janeza Janszy wygrywa niedzielne wybory parlamentarne. Jak poinformowała państwowa komisja wyborcza, po przeliczeniu 75 proc. głosów partia Janszy ma poparcie wynoszące 25,2 proc.","Centrolewicowa, antysystemowa Lista Marjana Szareca (LMS) zajmuje drugie miejsce z wynikiem 12,7 proc. Na trzecim miejscu plasują się Socjaldemokraci (9,9 proc.), na czwartym z wynikiem 9,4 proc. socjalliberalna SMC byłego premiera Miro Cerara, a na piątym Zjednoczona Lewica (9,1 proc.). Zgodnie z tymi wskazaniami SDS może liczyć na 25 mandatów w 90-miejscowym parlamencie, LMS na 13, a SMC na 10, podobnie jak Lewica i Socjaldemokraci. Jeśli wyniki exit polls się potwierdzą, będzie to oznaczać, że zgodnie z oczekiwaniami żadne z ugrupowań nie ma szans na samodzielną większość i w Słowenii będzie musiał powstać rząd koalicyjny. Według komentatorów w toku negocjacji może powstać koalicja z wykluczeniem partii Janszy. Przed wyborami wiele partii – SMC, Zjednoczona Lewica i Socjaldemokraci, a także liberalny Sojusz byłej premier Alenki Bratuszek i Demokratyczna Partia Emerytów Słowenii (według exit polls – po pięć mandatów) – deklarowało, że nie chce tworzyć z SDS politycznego sojuszu. Jansza sprawował urząd premiera dwukrotnie, w latach 2004-2008 i 2012-2013. Jest sojusznikiem premiera Węgier Viktora Orbana, który podobnie jak Jansza sprzeciwia się imigracji. Rząd z Janszą na czele oznaczałby, że w Unii Europejskiej przybył kolejny rząd wypowiadający się przeciwko przyjmowaniu migrantów. W 2015 roku, w szczytowej fazie kryzysu migracyjnego, przez terytorium Słowenii w drodze do Europy Zachodniej przeszło ok. 500 tys. migrantów. Obecnie, według oficjalnych danych, w kraju przebywa łącznie 1000 uchodźców i osób starających się o azyl.Przyszły rząd Słowenii będzie musiał zmierzyć się z zadaniem prywatyzacji największego państwowego banku, Nova Ljublanska Banka. Ustępujący gabinet zgodził się na jego sprzedaż w zamian za zgodę Komisji Europejskiej na pomoc państwa dla tej instytucji w 2013 roku. Nowy rząd będzie się musiał także zająć reformą niewydolnego państwowego sektora ochrony zdrowia i systemu emerytalnego.Do głosowania w wyborach parlamentarnych uprawnionych było 1,7 mln spośród 2 mln mieszkańców Słowenii.",,
Terlecki: układ uzyskał chwilową przewagę w postaci decyzji prezydenta,"– Układ uzyskał chwilową przewagę, myślę jednak, że sobie z tym poradzimy – powiedział szef klubu PiS Ryszard Terlecki, komentując decyzję prezydenta o zawetowaniu dwóch ustaw dotyczących sądownictwa.","Andrzej Duda zamierza zawetować ustawę o Sądzie Najwyższym oraz nowelę o Krajowej Radzie Sądownictwa. – Wyrażamy tylko swój niepokój, że układ, który tak histerycznie się broni, uzyskał chwilową przewagę w postaci decyzji pana prezydenta, ale myślę, że sobie z tym poradzimy – powiedział Ryszard Terlecki. W siedzibie PiS po raz kolejny w poniedziałek, przed godz. 17. zebrały się władze partii. Na Nowogrodzką przyjechał ponownie m.in. Ryszard Terlecki, Adama Lipiński oraz Mariusz Kamiński. Po godz. 17.30  zakończyło się z kolei spotkanie prezydenta Andrzeja Dudy z premier Beatą Szydło oraz marszałkami Sejmu i Senatu Markiem Kuchcińskim i Stanisławem Karczewskim, które odbywało się w Belwederze.",,
Liderzy akcji protestacyjnych radnymi. Wyniki wyborów w Hongkongu,"Kandydaci obozu demokratycznego zdobyli ponad połowę, czyli 300 na 492 mandatów w wyborach do rad dzielnicowych, jakie przeprowadzono w niedzielę w Hongkongu – podaje Reuters. W ocenie telewizji RTHK kandydaci pro-demokratyczni zdobyli 390 mandatów (90 proc.).","Siły opowiadające się za zacieśnieniem więzów z Pekinem zdobyły w sumie 59 mandatów na wszystkie 452, o jakie toczyła się rywalizacja – twierdzą media w Hongkongu. Niedzielne głosowanie było wyraźnym sygnałem ze strony społeczeństwa 7,4–milionowego Hongkongu, że popiera ideały przyświecające organizatorom protestów społecznych i że rozumie ich postulaty. Radnymi zostali liderzy akcji protestacyjnych, w tym Jimmy Sham, koordynator Obywatelskiego Frontu Praw Człowieka, który organizował potężne manifestacje, jakie wstrząsnęły Hongkongiem w czerwcu. Według informacji dziennika „South China Morning Post” Sham wygrał w swoim okręgu w dzielnicy Sha Tin na Nowych Terytoriach. W październiku padł on ofiarą ataku napastników uzbrojonych w młotki. Radnym został również Andrew Chin z platformy „Siła Demokracji”. On także był atakowany, w tym fizycznie za głoszone przez siebie poglądy. Wstępne wyniku wskazują również, że w okręgu South Horizons West na Wyspie Hongkong zwyciężył demokratyczny kandydat Kelvin Lam, który zastępował w wyborach zdyskwalifikowanego przez władze aktywistę Joshuę Wonga, jednego z przywódców rewolucji parasolek z 2014 roku. Lam pokonał prorządową kandydatkę Judy Chan – przekazał „SCMP”. – To jest właśnie siła demokracji. To prawdziwe demokratyczne tsunami – powiedział korespondentowi agencji Reutera Tommy Cheung, jeden z liderów protestu studenckiego, który zdobył mandat. Symboliczne zwycięstwo kandydatów z koalicji sił prodemokratycznych jest tym bardziej spektakularne, że w niedzielę odnotowano bardzo wysoką frekwencję – 71,2 proc. Fakt, że głosowało prawie 3 mln ludzi jest, zdaniem lokalnych środków masowego przekazu, najlepszym dowodem poparcia społecznego dla trwających od czerwca prodemokratycznych protestów. W ostatnich tygodniach stały się one gwałtowniejsze i były brutalniej tłumione. Ich uczestnicy domagają się m.in. demokratycznych wyborów władz regionu i niezależnego śledztwa w sprawie brutalności policji. Popierane przez rząd centralny w Pekinie władze Hongkongu wykluczają jednak ustępstwa. Hongkończycy wybierali w niedzielę 452 radnych 18 dzielnic spośród 1,1 tys. kandydatów.",,
Włochom grozi paraliż parlamentarny,"Wynik wyborów we Włoszech może doprowadzić do paraliżu parlamentarnego. Wiele też wskazuje, że reformy w tym kraju nie będą kontynuowane.",,,
"Stoltenberg o wschodniej flance NATO: jeden za wszystkich, wszyscy za jednego","Lipcowy szczyt NATO w Warszawie będzie przełomowy – tak ocenia sekretarz generalny Sojuszu Północnoatlantyckiego. Jens Stoltenberg udzielił wywiadu Polskiemu Radiu przed zbliżającym się spotkaniem przywódców 28 krajów Paktu. Mówił między innymi o wzmocnieniu wschodniej flanki NATO w odpowiedzi na nowe zagrożenia i wyzwania, włączając w to agresywną politykę Rosji.","Sekretarz generalny nie chciał zdradzić szczegółów i nie skomentował nieoficjalnych informacji pojawiających się w prasie, że do Polski i krajów bałtyckich wysłanych ma być około czterech tysięcy żołnierzy. Jens Stoltenberg potwierdził natomiast oficjalnie, które państwa między innymi wzmocnią wschodnią flankę NATO. Zdecydowaliśmy, że to będą wielonarodowe, wysunięte siły NATO. Niektórzy sojusznicy – Stany Zjednoczone, Wielka Brytania i Niemcy – już zadeklarowali, że będą w czołówce krajów wzmacniających te siły –  powiedział szef Sojuszu. Zastrzegł, że jest wiele szczegółów, które trzeba dopracować i ostatecznie uzgodnić.  Rozmawiamy z naszymi planistami wojskowymi, z naszymi wojskowymi ekspertami i ostateczne decyzje zapadną na szczycie w Warszawie  – dodał sekretarz generalny NATO.  To ma być największe wzmocnienie zdolności obronnych Sojuszu od czasu zimnej wojny. – To będzie jasny sygnał, że atak na jednego z członków NATO, będzie atakiem na cały Sojusz. To pokaże jedność całego Paktu w myśl zasady – jeden za wszystkich, wszyscy za jednego  – podkreślił sekretarz generalny. Jens Stoltenberg powiedział, że wysunięte, rotacyjne, wielonarodowe wojska będą współpracować z siłami zbrojnymi kraju, do którego zostaną wysłane. – Te siły będą w stanie zareagować, jeśli dojdzie do ataku i będziemy je mogli wzmocnić, jeśli zajdzie taka potrzeba. To tylko jeden z elementów naszej strategii obrony i odstraszania – powiedział szef Sojuszu. W rozmowie z Polskim Radiem podkreślił, że to nie oznacza prowokowania konfliktu zbrojnego. – Nam chodzi o to, by nie dopuścić do wojny. Jeśli będziemy silni, jeśli będziemy zjednoczeni i nieustępliwi, odstraszymy ewentualnego wroga, by nawet nie pomyślał o zaatakowaniu któregoś z członków NATO – powiedział sekretarz generalny.",,
Papież do księży: uciekajcie przed karierowiczostwem,"Papież Franciszek zaapelował do księży, aby unikali pogoni za karierą. – Uciekajcie przed karierowiczostwem, to prawdziwa plaga Kościoła – oświadczył podczas sobotniego spotkania z delegacją Papieskiego Kolegium Hiszpańskiego.","W czasie audiencji z okazji 125-lecia placówki dla hiszpańskich księży w Rzymie Franciszek mówił też: – Diabeł zawsze wchodzi przez kieszeń.W improwizowanym przemówieniu, wygłoszonym podczas spotkania w Sali Klementyńskiej w Watykanie, przypominał kapłanom o potrzebie tego, by „kochać całym sercem”. – To oznacza – czynić to bez żadnej rezerwy i bez zastrzeżeń, bez fałszywych interesów i myślenia o osobistym sukcesie.Franciszek podkreślił, że miłość duszpasterska polega na wychodzeniu naprzeciw drugiej osobie, rozumieniu jej, akceptacji i przebaczaniu. – Nie można zadowalać się tym, że ma się uporządkowane i komfortowe życie, które pozwala funkcjonować bez trosk, bez odczuwania potrzeby pielęgnowania ducha ubóstwa – zauważył Franciszek.",,
„Kaczyński dzieli prawicę”,– W liście brakuje refleksji nad przyczynami sześciu kolejnych porażek – tak Tadeusz Cymański skomentował w TVP Info słowa  prezesa Prawa i Sprawiedliwości skierowane do partyjnych działaczy.,"Jarosław Kaczyński wysłał list do szefów terenowych struktur Prawa i Sprawiedliwości i do lokalnych działaczy, w którym tłumaczy przyczyny porażki wyborczej i kryzysu w partii. W liście prezes obarcza winą wykluczonych niedawno z partii europosłów Zbigniewa Ziobro, Jacka Kurskiego i Tadeusza Cymańskiego. Zarzuca posłom, którzy odeszli do nowego klubu Solidarna Polska, związki z Januszem Palikotem. Przekonuje, że prawica ponosi porażki przez nadmierną ambicję polityków.List Kaczyńskiego skomentował w TVP Info jeden z wykluczonych europosłów – Tadeusz Cymański:–  Przez wiele lat współpracowaliśmy, działając jako Prawo i Sprawiedliwość. Szkoda, że decyzje prezesa Kaczyńskiego tworzą pewien podział. Jest to bardzo szkodliwe dla polskiej prawicy i nad tym bolejemy. Oczywiście możemy się spierać, ale nie na tym polega rozmowa. W tej chwili powstaje pytanie o przyszłość PiS–u , nasz elektorat oczekuje mobilizacji i zwycięstwa – powiedział w TVP Info Cymański. Odnosząc się bezpośrednio do treści pisma Kaczyńskiego, polityk powiedział: – W liście brakuje refleksji nad przyczynami sześciu kolejnych porażek. Również warto zauważyć, że moment zwycięstwa, do którego prezes nawiązuje, miał miejsce gdy walczyły dwie partie prawicowe. Brakuje mi również odważnej refleksji na temat zwrotu liberalnego w partii. Tu się na pewno bardzo różnimy z prezesem, ale reformy, które wprowadziliśmy – kierunkowo słuszne – jednak pogłębiły rozwarstwienie społeczne - podkreślił Cymański. Europoseł żałuje, że władze PiS–u nie chcą podjąć rozmów. –  Trudno, nie chcemy prowadzić polemiki, nie chcemy sporów. Myślę, że każdy z członków naszej partii będzie mógł spokojnie ten list przeanalizować.  - przyznał Cymański.",,
Tusk nie ma za co przepraszać; sąd oddalił pozew Korwin-Mikkego,"Premier Donald Tusk nie musi przepraszać Janusza Korwin-Mikkego – orzekł Warszawski Sąd Okręgowy, który oddalił pozew w trybie wyborczym, złożony przez prezesa Kongresu Nowej Prawicy. Zdaniem Korwin-Mikkego, Tusk naruszył jego dobra osobiste.","Korwin-Mikke, kandydat do PE, domagał się przeprosin za słowa premiera Tuska, które – jak mówił – naruszają jego dobra osobiste, „przypisując mu działanie z niskich pobudek oraz motywów zasługujących na potępienie”.Enfant terribleTusk, komentując aktywność Korwin-Mikkego na Facebooku, powiedział m.in., żeprezes KNP zasłużył „ciężką pracą przez długie lata na opinię i status enfantterrible, chociaż już nie w wieku dziecięcym”. – Podejrzewam, że każdego dnia będzie się można spodziewać też chęci zwrócenia uwagi na siebie – dodał premier.Dowcipna replikaKorwin-Mikke tłumaczył, że jego wpis o pośle PO Tomaszu Tomczykiewiczu izgwałceniu kelnerki był częścią „dowcipnej repliki” na pomówienia ze stronyposłów PO Sławomira Nitrasa i Tomczykiewicza w wywiadzie dla tygodnika„Wprost”.Premier zaskoczyłWe wniosku do sądu podkreślił, że obaj posłowie „odczytali jego replikę wsposób właściwy, zaprzestając dalszej wymiany zdań”. Lider KNP dodał, że kujego zaskoczeniu i rozczarowaniu odniósł się do tego sam przewodniczący PODonald Tusk, który usiłował go zdyskredytować jako kandydata w wyborach. Żądania prezesa KNPKorwin-Mikke domagał się w pozwie opublikowania w „Rzeczpospolitej”oświadczenia z przeprosinami za naruszenie jego dóbr osobistych – czci orazdobrego imienia. Wnosił też o nakazanie KW PO wpłacenia 50 tys. zł na rzeczWarszawskiego Hospicjum dla Dzieci.Korwin-Mikke jest liderem listy kandydatów Nowej Prawicy w wyborach doParlamentu Europejskiego na Śląsku.CZYTAJ TAKŻE Korwin-Mikke: spisek jest w Brukseli; tam się kradnie prawdziwe pieniądze",,
Seminarium o „tęczowych rodzinach” na Uniwersytecie Warszawskim,Na Uniwersytecie Warszawskim odbędzie się ideologiczne seminarium o „tęczowych rodzinach” – zapowiada „Nasz Dziennik”. Według informacji podanych na jednym z portali społecznościowych konferencja została sfinansowana z budżetu Samorządu Studentów UW.,"W przyszły czwartek w Kampusie Głównym UW, w budynku Samorządu Studentów, ma się odbyć konferencja poświęcona związkom homoseksualnym pt. „O co chodzi tęczowym rodzinom?”. Organizatorem wydarzenia jest sekcja „Queer UW” – pisze dziennik.„Jak żyją tęczowe rodziny w Polsce? Czego wymaga od nich życie w kraju, w którym według litery prawa pozostają wobec siebie obcymi osobami? Wiele par homoseksualnych wychowuje dzieci. Jak radzą sobie w szkole, w urzędzie, w przychodni? Czym różnią się od »tradycyjnego« modelu rodziny i dlaczego tak dużo osób LGBT je wybiera?” – takie treści mają pojawić się na seminarium.„W pierwszym bloku chodzi o to, żeby przybliżyć sytuację rodzin, które wychowują dzieci w Polsce lub chcą te dzieci mieć. Jakie mają problemu prawne, a jakie wynikające z sytuacji, jaka panuje w społeczeństwie. Jak sobie radzą z tymi problemami, ile da się załatwić albo dogadać. Można by przedstawić wyniki badań np. ile około takich rodzin jest w Polsce, jaka jest ich sytuacja, gdzie mieszkają” – pisze szerzej o tematach seminarium „ND”.",,
"Schetyna: Pokażemy kandydata, który będzie w stanie pokonać Andrzeja Dudę","Prawybory prezydenckie są niezbędne. Pokażemy dobre programy, emocje i kandydata, który będzie w stanie odebrać prezydenturę Andrzejowi Dudzie – powiedział w sobotę w Swarzędzu w woj. wielkopolskim lider PO Grzegorz Schetyna. Przypomniał, że prawybory rozpoczną się w przyszłym tygodniu, a zakończą 14 grudnia.","Przewodniczący Platformy Obywatelskiej przyjechał do Swarzędza na zebranie rady regionu wielkopolskiej PO. Pytany o to, jaka osoba ma szanse wygrać wybory prezydenckie powiedział, że musi to być osoba „ciężko pracująca w kampanii, przekonywująca, wyrazista; taka, której będzie zależeć na tej kampanii”. – Na pewno musi to być osoba, która będzie bardzo zaangażowana w codzienną obecność, w rozmowę z ludźmi, w prezentację programu. I taka, która będzie w stanie w drugiej turze – bo jestem przekonany, że ta druga tura będzie – przekonać wyborców środowisk partii kandydatów opozycyjnych do głosowania na siebie – powiedział. Odnosząc się do informacji, że Rafał Trzaskowski zadeklarował, że nie będzie startował jako kandydat opozycji w wyborach prezydenckich i wskazał jako najlepszego kandydata wicemarszałek Sejmu Małgorzatę Kidawę-Błońską, Schetyna powiedział, że kandydata i tak powinny wyłonić prawybory. – Prawybory są niezbędne. Pokażą dobrą prezentację programów, dobrą konkurencję, dobre emocje i to, że kandydat Platformy Obywatelskiej, Koalicji Obywatelskiej będzie faworytem do tego, żeby w drugiej turze odebrać prezydenturę Andrzejowi Dudzie – powiedział. Jak stwierdził, „właśnie po to są te prawybory, właśnie po to jest nasze zaangażowanie, właśnie dlatego tak głęboko wierzymy, że to ma sens żeby do tego doprowadzić”.",,
"Greenpeace: Halicki robi briefing na tle strajkującej Ingi, ale przychodzi bez konkretów","„Fakty są takie: PO wciąż nie pokazała planu odejścia od węgla, wsparcie dobrym słowem to za mało, panowie politycy!” – pisze na Twitterze Greenpeace Polska. Ekologiczne stowarzyszenie odniosło się do udziału posła PO Andrzeja Halickiego w akcji poparcia dla 13-letniej Ingi protestującej pod Sejmem w sprawie zmian klimatycznych.  Dopytywany o stanowisko jego partii w sprawie dekarbonizacji Polski, Halicki nie potrafił podać żadnych konkretów.","– Oficjalna data? Dla mnie, choćby jutro – odpowiedział Halicki na pytanie, w którym momencie zdaniem jego partii, Polska powinna odejść od węgla. Dopytywany dalej polityk zaczął mówić o jesiennych wyborach do parlamentu i o tym, że powstała w ich wyniku parlamentarna większość oraz rząd „postawią tę sprawę w naprawdę poważny sposób”. „Dzisiaj młodzież posiada wielką wiedzę i ma wielką wrażliwość. Pomimo wakacji jest gotowa spędzać czas przed Sejmem, by politykom i decydentom przypominać jak wielkie i cywilizacyjne jest to wyzwanie. Jesteśmy pełni podziwu i wsparcia!” – pisał dziś Halicki na Twitterze. Inga przyznała w rozmowie z PAP, że wiele osób już proponowało jej spotkanie, w tym rzecznik praw obywatelskich Adam Bodnar. – Ja się boję, żeby nie było czegoś takiego, że politycy poobiecują przed wyborami, a potem nic nie zrobią – powiedziała.",,
Kaczyński: Komisarz ds. rolnictwa to „super ważny komisarz”,"Prezes PiS Jarosław Kaczyński ocenił w czwartek, że komisarz ds. rolnictwa to „super ważny komisarz”. Lider Prawa i Sprawiedliwości komplementował też samego kandydata na to stanowisko Janusza Wojciechowskiego, podkreślając, że ma świetne kwalifikacje do pełnienia tej funkcji.","Kaczyński, który wystąpił podczas konwencji swej partii w Koninie (Wielkopolskie), podkreślił, iż sukcesem Polski jest to, że jak wszystko na to wskazuje, będziemy mieć komisarza ds. rolnictwa. – To jest super ważny komisarz – ocenił prezes PiS. – To jest człowiek, który nadzoruje w ciągu kadencji 380, nie chcę się pomylić, być może 340 miliardów euro, ale w każdym razie to jest suma, która jeśli ją przeliczyć na złotówki, to odpowiada czterem polskim budżetom – wskazywał lider Prawa i Sprawiedliwości. Przekonywał, że Janusz Wojciechowski jako komisarz ds. rolnictwa może bardzo dużo zdziałać dla Polski. – Bardzo wzmocnić nasze gospodarstwa, szczególnie bardzo wzmocnić te mniejsze gospodarstwa i dlatego, że jest do tego świetnie przygotowany i dlatego, że to jest jego idea i dlatego, że to wpisuje się dobrze też w różnego rodzaju oczekiwania europejskie – argumentował Kaczyński. Podkreślał przy tym, że małe gospodarstwa ekologiczne to przyszłość polskiego rolnictwa. – A bardzo doświadczony polityk, który ma to prowadzić, ma naprawdę świetne kwalifikacje – wskazywał prezes PiS. Przypomniał, że Janusz Wojciechowski przez trzy kadencje zasiadał w komisji ds. rolnictwa Parlamentu Europejskiego; był także jej wiceprzewodniczącym. – Jest człowiekiem, który nie tylko świetnie zna się na rolnictwie, sam się wywodzi z rolniczej rodziny, zna to z bliska, ale to jest człowiek, który świetnie zna to, co można określić jako europejską politykę rolną, jest specjalistą w tej dziedzinie – mówił Kaczyński. Lider PiS podkreślił też, że Wojciechowski jest „wielkim przyjacielem zwietrząt”. – Ja go za to też strasznie lubię osobiście – dodał.",,
Do łagru za korupcję. Były rosyjski minister skazany,"Były minister rozwoju gospodarczego Federacji Rosyjskiej Aleksiej Uljukajew został skazany na osiem lat kolonii karnej oraz 130 milionów rubli (2,2 mln dolarów) grzywny. Moskiewski sąd uznał go za winnego przyjęcia łapówki w wysokości 2 mln dolarów od szefa koncernu Rosnieft Igora Sieczyna. Skazany twierdzi, ze padł ofiarą prowokacji.","Ulukajew był oskarżony o przyjęcie 2 mln dolarów w zamian za pozytywną decyzję w sprawie udziału koncernu naftowego Rosnieft w prywatyzacji mniejszej spółki Basznieft. W czasie procesu zaprzeczył zarzutom i oświadczył, że padł ofiarą prowokacji.Prokurator zażądał dla niego 10 lat kolonii karnej o zaostrzonym rygorze, grzywny w wysokości 500 mln rubli (ok. 8,5 mln euro) i zakazu pełnienia funkcji państwowych przez 10 lat. Zaapelował ponadto, by były minister został pozbawiony nagród i odznaczeń.Z pobudek materialnych Sędzia Łarisa Siemionowa oceniła m.in., że Ulukajew działał zgodnie z przygotowanym wcześniej planem, z pobudek materialnych i ze świadomością, iż to od niego zależeć będzie przebieg prywatyzacji Basznieftu.Ulukajew miał zażądać od Sieczyna łapówki podczas szczytu BRICS (Brazylia, Rosja, Indie, Chiny i RPA) w Indiach w październiku 2016 r. Zatrzymano go w listopadzie zeszłego roku w siedzibie Rosnieftu, po spotkaniu z Sieczynem. W samochodzie ministra znajdowała się torba, a w niej 2 mln dolarów gotówką. Ulukajew zapewniał, że był przekonany, że w ciężkiej torbie, zamkniętej na klucz, znajdowało się wino, o którym wcześniej wspomniał Sieczyn.Sąd podkreślił w poniedziałek, że Sieczyn „przystał na bezprawne żądanie Ulukajewa”, ale po powrocie do Moskwy skontaktował się z organami ścigania.",,
W Hiszpanii zwycięża centroprawica,Centroprawicowa Partia Ludowa (PP) wygrała niedzielne wybory parlamentarne w Hiszpanii. Jej lider i przyszły premier Mariano Rajoy zapowiedział pełną wyrzeczeń walkę z kryzysem przed – jak uważają ekonomiści – nadciągającą kolejną już recesją.,"W wyborach do głosu doszło rozczarowanie siedmioma latami rządów socjalistów – podkreślają media. Rządzący od 2004 r. socjaliści krytykowani są za to, że początkowo zaprzeczali, iż Hiszpanię również ogarnia globalny kryzys finansowy, potem zaś reagowali na niego chaotycznie. Dopuścili też do zapaści rynku nieruchomości, który napędzał hiszpański wzrost gospodarczy przez niemal całą dekadę. Z danych po przeliczeniu głosów z 98 proc. lokali wyborczych wynika, że PP odniosła miażdżące zwycięstwo – uzyskała ok. 44 proc. głosów, co przekłada się na 186 mandatów dających większość bezwzględną w 350-osobowej izbie niższej. To najlepszy wynik w historii ugrupowania. Z kolei socjalistyczna PSOE ustępującego premiera Jose Luisa Zapatero odniosła porażkę z wynikiem na poziomie ok. 29 proc., co daje jej 111 mandatów. To najgorszy wynik partii od dekad. Jeszcze w niedzielę PSOE oficjalnie uznała wygraną rywala. Sukces odniosła także Zjednoczona Lewica (IU), która według wstępnych danych wywalczyła 11 mandatów. Po raz pierwszy od ponad 10 lat przedstawiciela w parlamencie będą mieć także Baskowie. Do urn poszło 35,8 mln Hiszpanów. Frekwencja wyborcza wyniosła 71,8 proc., znacznie mniej niż w ostatnich wyborach w 2008 r. Nowy rząd wprowadzi oszczędności?Świetny wynik PP daje ugrupowaniu silny mandat na wdrożenie zapowiadanego programu drastycznych oszczędności – zauważa Reuters. Szczegóły tego planu nie są znane. Aby obniżyć deficyt budżetowy do 4,4 proc. PKB w 2012 r., jak wymaga porozumienie z UE, PP musi zaoszczędzić co najmniej 20 mln euro. Chce tego dokonać m.in. poprzez ograniczenie biurokracji i prywatyzację przedsiębiorstw państwowych oraz szeroko rozumiane cięcia, które ominąć mają tylko emerytów. W walce z rekordowo wysokim bezrobociem (21,5 proc., czyli 5 mln obywateli) pomóc ma reforma rynku pracy oraz uelastycznienie prawo do zwalniania pracowników. To ostatnie ma zachęcić pracodawców do zatrudniania nowych pracowników - każdej małej lub średniej firmie, która w 2012 r. zatrudni nowego pracownika, Rajoy obiecał 3 tys. euro, choć nie wiadomo na razie, czy w postaci subwencji czy ulgi podatkowej. Zapowiedział ponadto ulgi podatkowe w celu napędzenia gospodarki, ale ich wprowadzenie uzależnia od sytuacji gospodarczej. Rajoy: nadchodzą trudne czasyPrzyszły premier Rajoy podkreślił w niedzielę wieczorem, że walka z kryzysem będzie wymagała od Hiszpanów dalszych wyrzeczeń.– Nadchodzą trudne czasy – ostrzegł, przemawiając do narodu. – Walka z wysokim bezrobociem i pogrążoną w stagnacji gospodarką nie jest prosta, wymaga wsparcia wszystkich obywateli. Jednak dzięki niej przestaniemy być częścią problemu, a staniemy się częścią rozwiązania – zapewnił szef PP, który podkreślił jednocześnie, że  „Hiszpania musi odzyskać zaufanie europejskich partnerów”. Zaprzysiężenie Rajoya na premiera nie nastąpi przed 20 grudnia – przewiduje Reuters. Tak długi okres przejściowy może się okazać bolesny i ryzykowny dla Hiszpanii, jeśli reakcja rynków jeszcze bardziej wywinduje koszty obsługi hiszpańskiego długu. W zeszłym tygodniu oprocentowanie hiszpańskich obligacji wzrosło do 7 proc. i jest dla Madrytu na dłuższą metę nie do obsłużenia. Przy oprocentowaniu na tym poziomie Grecja i Portugalia zmuszone były zwrócić się o międzynarodową pomoc.                                                    fot. PAP/EPA/CHEMA MOYA                                            Hiszpanie cieszą się z wygranej PP (fot. PAP/EPA/CHEMA MOYA)",,
Wiceminister inwestycji: Oprócz bonifikaty prezydent Warszawy dokonał aktualizacji opłaty rocznej,"– Całą operację przygotowano i wymyślono dużo wcześniej. Już w październiku ratusz Warszawy musiał wiedzieć, że zamierza dokonać podwyżek bonifikat i czekał z tą informacją cicho w kampanii wyborczej– mówił w programie „Minęła 20” wiceminister inwestycji i rozwoju Artur Soboń. Jak zaznaczał, po ostatnich decyzjach nowego prezydenta nie można już wierzyć w żadne jego słowo. – Platforma Obywatelska próbowała oszukać mieszkańców Warszawy – podkreślał wiceminister. Postawę Rafała Trzaskowskiego tłumaczył senator RP Grzegorz Napieralski. – Jeżeli prezydent wysłuchał warszawiaków i wycofał się ze swojej decyzji, to zrobił dobrze – mówił.",,,
Duża grupa działaczy Ruchu Palikota przeszła do SLD,"Grupa 30 działaczy Ruchu Palikota z Dolnego Śląska przeszła dziś do SLD – dowiedział się portal tvp.info. Uważają, że Ruch Palikota jest partią „antydemokratyczną”, a sam Janusz Palikot głosi puste slogany. Władze Ruchu Palikota odejście działaczy jednak bagatelizują.","Działacze ogłosili zmianę barw partyjnych pod wrocławskim pomnikiem Bolesława Chrobrego w towarzystwie eurodeputowanej SLD Lidii Geringer de Oedenberg. W wystąpieniu mówili: „Przekonaliśmy się, że polityka Janusza Palikota nie opiera się na żadnym konkretnym programie, a szyld Nowoczesnego Państwa jest pustym hasłem. Nie chcemy dalej marnować naszego zaangażowania i pieniędzy na wspieranie pustosłowia liderów ugrupowania. Po prostu wykorzystano nasz entuzjazm i lewicowe przekonania”.Na czele „buntowników” stoi Kornel Lenkowski, były członek zarządu dolnośląskiego okręgu Ruchu Palikota. – Partia liczy na Dolny Śląsku 180 członków, z czego około stu płaci składki. Odejście 30 działaczy jest więc istotnym ubytkiem. Odchodzi m.in. aktualna skarbnik okręgu oraz sekretarz sądu koleżeńskiego – mówi portalowi tvp.info. – Ruch Palikota to dzisiaj tylko szyldy i hasła. Oprócz kwestii ideowych do opuszczenia partii skłania nas też fakt, że jest ona zarządzana w sposób antydemokratyczny. Nie przestrzega się w niej regulaminu i wyklucza członków, nawet ich o tym nie informując – dodaje.Od czasu październikowych wyborów parlamentarnych z SLD przeszło do Ruchu Palikota dwóch posłów. Jednak ostatnio głośno jest także o transferach w drugą stronę. W marcu około 40 działaczy Ruchu Palikota z regionu pomorskiego przeszło do SLD. Szef Sojuszu Leszek Miller zapowiadał, że takich transferów będzie więcej.Mimo to wiceprzewodniczący Ruchu Palikota Artur Dębski bagatelizuje sprawę odejścia działaczy z Dolnego Śląska. – Bardzo żałuję każdego członka partii, który od nas odchodzi. Jednak przypadki transferów między partiami zdarzały się i będą zdarzać zawsze, nasili się to przed wyborami – prognozuje. – Jeśli chodzi o Kornela Lenkowskiego, został wykluczony z partii przed około dziesięcioma dniami. Konkurencja między działaczami w regionie się nasilała i dostaliśmy sygnały z kilku stron, że Lenkowski zachowywał się nie fair – dodaje wiceszef Ruchu Palikota.",,
Erdogan leci do USA. Biały Dom potwierdził wizytę,"Mimo napięcia w relacjach między USA a Turcją, prezydenci obu krajów, Donald Trump i Recep Tayyip Erdogan, potwierdzili w środę, że w przyszłym tygodniu spotkają się w Białym Domu.","„Cieszę się, że zobaczę się z Erdoganem” – napisał w środę Trump na Twitterze, po telefonicznej rozmowie z tureckim prezydentem.Do spotkania obu przywódców dojdzie 13 listopada, co potwierdziła w środę także kancelaria Erdogana.Po tym, jak pod koniec października Izba Reprezentantów USA uznała za ludobójstwo rzeź Turcji na Ormianach w Imperium Osmańskim w czasie I wojny światowej, Erdogan nie wykluczał możliwości odwołania wizyty w Waszyngtonie. Turcja oficjalnie nie przyznaje się do ludobójstwa i twierdzi, że Ormianie padli ofiarą epidemii.Stosunki amerykańsko-tureckie są napięte już od wielu miesięcy, m.in. z powodu zakupu przez Turcję rosyjskiego systemu obrony powietrznej S-400.Donald Trump napisał w środę na Twitterze, że Erdogan poinformował go także o schwytaniu w Syrii przez siły tureckie żony i siostry Abu Bakra al-Bagdadiego, byłego lidera dżihadystycznej organizacji Państwo Islamskie (IS), a także wielu bojowników IS.Abu Bakr al-Bagdadi zginął 27 października podczas operacji przeprowadzonej przez amerykańskie siły specjalne w pobliżu granicy Syrii z Turcją.",,
„Jarosław Kaczyński dał zielone światło Morawieckiemu do sejmowej ofensywy”,"Wniosek premiera Mateusza Morawieckiego o wyrażenie jego rządowi wotum zaufania pokazał, że prezes PiS dał mu „zielone światło” do sejmowej ofensywy – napisał na portalu 300polityka.pl Łukasz Mężyk.  „Złożenie wniosku przez premiera i wyjście z ofensywą zaskakuje komentatorów i opozycję, pomaga po okresie pewnego marazmu i zniechęcenia przejąć inicjatywę” – dodał.","Premier Mateusz Morawiecki zwrócił się w środę do marszałka Sejmu z wnioskiem o wotum zaufania, o to – jak powiedział – żeby Wysoka Izba mogła wyrazić swoje zdanie, czy ma być kontynuowany program reform.Wcześniej Sejm miał zająć się wnioskiem o wyrażenie wotum nieufności wobec obecnego rządu, który złożyła Platforma Obywatelska. Na portalu 300polityka.pl skomentowano decyzję premiera i określono ją jako „próbę skradnięcia show przygotowanego od dawna wniosku opozycji”.„Złożenie wniosku przez premiera i wyjście z ofensywą zaskakuje komentatorów i opozycję, pomaga po okresie pewnego marazmu i zniechęcenia przejąć inicjatywę. Widać wyraźnie, że Jarosław Kaczyński dał zielone światło Morawieckiemu do sejmowej ofensywy” – napisano na portalu.",,
Radykałowie rosną w siłę. Na AfD chce głosować już 15 proc. Niemców,Poparcie dla prawicowo-populistycznej i antyislamskiej Alternatywy dla Niemiec (AfD) wzrosło w maju do rekordowego poziomu; partie koalicji rządowej tracą wyborców - wynika z sondażu Deutschlandtrend opublikowanego w środę wieczorem przez telewizję ARD.,"Gdyby wybory odbyły się w najbliższą niedzielę, na AfD głosowałoby 15 proc. wyborców - o jeden punkt procentowy więcej niż miesiąc temu. To najlepszy wynik antymigranckiego i antyislamskiego ugrupowania od rozpoczęcia działalności ponad trzy lata temu.Największe niemieckie partie - CDU/CSU i SPD, które tworzą koalicyjny rząd Angeli Merkel, odnotowały dalszy spadek poparcia.Chrześcijańscy demokraci stracili jeden punkt procentowy i popierani są obecnie przez 33 proc. wyborców, co jest ich najgorszym wynikiem od jesieni 2011 roku. Jeden punkt procentowy stracili też socjaldemokraci; ich wynik - 20 proc. jest najgorszy od początku sondażu Deutschlandtrend przeprowadzanego przez instytut Infratest dimap co miesiąc od 1997 roku.Bez zmian pozostało poparcie dla partii Zielonych (13 proc.), natomiast druga partia opozycyjna Lewica poprawiła swoje notowania o 1 pkt. proc. do 8 proc.Odrzucają islam, nie chcą AmerykanówAfD uchwaliła na zjeździe w Stuttgarcie podczas minionego weekendu swój program. Opozycyjna partia odrzuca islam i wielokulturowość, propaguje tradycyjny model rodziny, chce ograniczyć prawo do aborcji oraz domaga się wycofania z Niemiec zagranicznych oddziałów wojskowych i broni atomowej.",,
"Halicki: wolę postawę Kwaśniewskiego, niż „pójście w zaparte” Millera","– Czarne chmury nad Polską nie zawisły. To nieprzyjemne, że wydano takie orzeczenie (ETPC uznał, że Polska naruszyła m.in. zakaz tortur i nieludzkiego traktowania w sprawie więzień CIA – przyp. red.), ale wolałbym taką postawę, jaką prezentuje Aleksander Kwaśniewski, bo wydaje się ona zgodna z faktami, niż pójście w zaparte – mówił gość „Polityki przy kawie” TVP 1 Andrzej Halicki. Poseł PO skrytykował tym samym Leszka Millera, który stwierdził wczoraj w TVP Info, że „Europejski Trybunał Praw Człowieka jest trybunałem terrorystów”.","– To pójście w zaparte jest niepoważne – dodał poseł. – Jeżeli słyszę wymawiane jednym oddechem takie stwierdzenie, że Europejski Trybunał Praw Człowieka w Starsburgu, to „trybunał współpracy z terrorystami”, to jest to absurd. Tego rodzaju zdania nie powinny paść, niezależnie od poczucia błędu, które się ma – podkreślił Halicki. Polityk zgodził się jednocześnie z postawą, którą zaprezentował wczoraj Aleksander Kwaśniewski. Były prezydent, za czasów urzędowania którego miały się w Polsce znajdować tajne więzienia CIA stwierdził: – Szanuję wyroki niezawisłych sądów, ale ich nie komentuję. CZYTAJ TAKŻE  Trybunał: w Kiejkutach torturowali agenci CIA; polskie władze nie miały świadomości  teraz odtwarzane„Jeżeli to był błąd nieświadomy, to jest to oczywiście »inna wina«” – Polska współpracowała w koalicji antyterrorystycznej, przez co, natychmiast stała się jej aktywnym członkiem. Zawsze polski głos był mocny i stanowczy, i zawsze Polska mówiła mocnym głosem o konieczności respektowania norm demokratycznych – mówił w kontekście wczorajszego wyroku Trybunału w Strasburgu, zgodnie z którym Polska ma zapłacić 100 tys. euro al-Nashiriemu i 130 tys. euro Abu Zubajdzie, którzy twierdzą, że byli przetrzymywani w więzieniu CIA na terenie naszego kraju. „Jeżeli to był błąd nieświadomy, to jest to »inna wina«”– W przypadku tej kwestii trzeba by sięgnąć do wiedzy, której my nie mamy, ale na temat której powinni się wypowiedzieć premier Miller, czy prezydent Kwaśniewski: na jakiej zasadzie i jak szeroko ta współpraca (antyterrorystyczna z USA – przyp. red.) była określona – wysunął poseł PO. – Jeżeli to był błąd nieświadomy, to jest to „inna wina”, a jeżeli świadomy, to są tego oczywiście inne konsekwencje – podkreślił Halicki.                                                teraz odtwarzaneSzczerski: nie należy podgrzewać atmosfery Koszt polityczny tego wyroku i tak jest już duży– Przede wszystkim trzeba pamiętać o tym, żeby nie podgrzewać atmosfery i nie mówić (o wyroku – przy. red.) w kontekście torturowania i oskarżania polskich władz – dodał Krzysztof Szczerski. – Koszt polityczny tego wyroku i tak jest już duży – podkreślił poseł Prawa i Sprawiedliwości. CZYTAJ TAKŻE  „Europejski Trybunał Praw Człowieka jest trybunałem terrorystów”",,
Ukraiński dziennikarz: Sprawca ataku na Skripala wywiózł Janukowycza do Rosji,"Pułkownik rosyjskiego wywiadu wojskowego Anatolij Czepiga, który uczestniczył w ataku na Siergieja Skripala w Salisbury, kierował operacją wywiezienia do Rosji byłego prezydenta Ukrainy Wiktora Janukowycza – twierdzi rosyjski dziennikarz Siergiej Kaniew. Janukowycz zbiegł z własnego kraju w lutym 2014 r., po zwycięstwie w Kijowie tzw. rewolucji godności.","Czepiga znany był wcześniej jako Rusłan Boszyrow. Według dziennikarzy serwisu Bellingcat ten 39-letni mężczyzna służył na misjach w Czeczenii i na Ukrainie, a w 2014 r. otrzymał nawet nadawany przez prezydenta Rosji Władimira Putina tytuł honorowy Bohatera Federacji Rosyjskiej, prawdopodobnie za działalność na wschodzie Ukrainy. Kaniew, który brał udział w śledztwie Bellingcata w sprawie próby otrucia Skripala, uważa, że tytuł bohatera Czepiga dostał właśnie za wywiezienie Janukowycza do Rosji – napisał portal Hromadske. Czepiga „wraz ze swoim oddziałem specjalnym przybył do rezydencji Janukowycza (pod Kijowem) Meżyhiria. Mieszkał tam i zajmował się ochroną. Stamtąd przetransportowali go (Janukowycza - red.) na Krym i dalej do Rosji”  – powiedział Kaniew. Na początku marca były pułkownik rosyjskiego wywiadu wojskowego GRU i współpracownik wywiadu brytyjskiego Siergiej Skripal oraz jego córka Julia zostali znalezieni nieprzytomni w swoim domu w Salisbury na południu Anglii. Skripal mieszkał tam od wyjazdu z Rosji, gdzie został skazany za szpiegostwo na rzecz Wielkiej Brytanii. Bellingcat ujawnił tożsamość Czepigi w zeszłym tygodniu. Serwis podał, że jest on od 17 lat związany z rosyjskimi siłami specjalnymi Specnaz. Przez co najmniej ostatnie dziewięć lat używał swojej drugiej tożsamości – Rusłan Boszyrow. Jednocześnie serwis internetowy brytyjskiego dziennika „The Telegraph” częściowo potwierdził tożsamość drugiego ze sprawców, który podróżował do Wielkiej Brytanii na podstawie paszportu wystawionego na Aleksandra Pietrowa. Dziennikarze ustalili, że jego imię jest prawdziwe, a zmienił jedynie nazwisko. Jak zaznaczono, jego prawdziwe dane osobowe są znane brytyjskim śledczym. Na początku września premier Wielkiej Brytanii Theresa May powiedziała, że mężczyźni podejrzani przez brytyjską prokuraturę o próbę zabicia Skripalów zostali zidentyfikowani jako oficerowie rosyjskiego wywiadu wojskowego. Jak oceniła, musieli oni działać za przyzwoleniem władz Rosji. Marcowy zamach na Skripalów na terytorium Wielkiej Brytanii wywołał jeden z największych kryzysów dyplomatycznych w relacjach brytyjsko-rosyjskich od zakończenia zimnej wojny i doprowadził do wydalenia ponad 150 rosyjskich dyplomatów z państw Zachodu, w tym z USA i większości krajów UE.",,
Albania: dwie główne koalicje ogłaszają zwycięstwo,W niedzielnych wyborach parlamentarnych w Albanii obie rywalizujące koalicje: lewicowy sojusz opozycji pod przywództwem Ediego Ramy i prawica skupiona wokół premiera Salego Berishy ogłosiły zwycięstwo. Wyników można oczekiwać najwcześniej w poniedziałek.,"Obie koalicje przedstawiły sondaże świadczące o ich wygranej. Agencja Reutera zastrzega, że badania takie w przeszłości nie okazywały się dokładne.Na konferencji prasowej w Tiranie po zamknięciu większości lokali wyborczych Rama ogłosił: – Zwyciężyła Partia Socjalistyczna i Sojusz na rzecz Europejskiej Albanii. Nasze dane pokazują, że zwyciężyliśmy nad siłami destrukcji. Wezwał Berishę, żeby przygotował przekazanie władzy po dwóch kolejnych kadencjach. Licznie zgromadzeni sympatycy lewicowego sojuszu skandowali: „Zwycięstwo!”.Zwycięstwo obwieścił także prawicowy sojusz z rządzącą Partią DemokratycznąBerishy. – Jestem przekonany o naszym wielkim zwycięstwie – oznajmił Berisha.Minister ds. integracji Majlinda Bregu oświadczyła: – Wszystkie nasze sondaże w przekonujący sposób wskazują, że obywatele głosowali na nasz sojusz. Rama przypieczętował swoją głęboką porażkę.Oba sojusze zaapelowały do swoich przedstawicieli w komisjach wyborczych, by uważali na przeliczanie kart do głosowania, aby zapobiec nadużyciom. WAlbanii głosy wyborcze liczą przedstawiciele partii, co – jak twierdzązachodni dyplomaci, na których powołuje się Reuters – często prowadzi dosporów i opóźnień.Pierwsze rezultaty spodziewane są w poniedziałek. Nie jest jednak jasne, czy nie nastąpi to później w konstytucyjnie przewidzianym terminie trzech dni.Zwłoka może wyniknąć z sytuacji w Centralnej Komisji Wyborczej (CKW): trzech z siedmiu członków komisji wycofało się z niej w wyniku sporów politycznych i nie będzie ona mogła zatwierdzić wyników wyborów – ma to uczynić sąd.Lokale wyborcze miały być zamknięte o godz. 19, ale CKW ogłosiła, że zatwierdziła przedłużenie głosowania tam, gdzie to konieczne ze względu na znaczne kolejki wyborców.Na dwie godziny przed zamknięciem lokali wyborczych frekwencja wynosiła 43 proc., a więc 3 pkt proc. więcej niż w poprzednich wyborach parlamentarnych w 2009 r.Przemoc w dniu wyborówDzień wyborów przyćmiła również przemoc, której ofiarami padły trzy osoby. Jak podał rzecznik policji, podczas strzelaniny zginął działacz AlbańskiejPartii Socjalistycznej (PSSh) 53-letni Gjon Gjoni, a ranny został Mhill Fufi, 49-letni kandydat rządzącej Partii Demokratycznej. Ranny został także krewny Fufiego. Okoliczności zdarzenia, do którego doszło w Lacu, ok. 50 km na północny wschód od Tirany, nie są jasne; rzecznik policji potwierdził, że zaczęło się od sprzeczki.Doszło też do innego incydentu: do lokalu wyborczego nie wpuszczono dziennikarza i zniszczono kamerę prywatnej stacji telewizyjnej Top Channel, a jej operatora pobito.Niedzielne wybory są bacznie obserwowane przez Zachód z powodu obaw o stan demokracji w dążącej do UE i należącej do NATO Albanii. Od poprzednich wyborów kraj pogrążony jest w kryzysie politycznym, ponieważ opozycja do tej pory nie chce uznać wyników tamtego głosowania.Obie główne partie są jednomyślne ws. dążenia kraju do członkostwa w UE. Jednak sytuacja polityczna hamuje postęp Albanii na tej drodze. UE dwukrotnie odmówiła przyznania jej statusu kandydata.Tirana od stycznia 2003 r. prowadzi negocjacje z UE w sprawie podpisania układu stowarzyszeniowego. Spodziewała się go podpisać w 2004 r., ale wiele krajów uznało jej postępy za niewystarczające, zwłaszcza w walce z korupcją i przestępczością zorganizowaną.",,
"„Oszukiwaliśmy się, że kiedyś odejdą”","Próby stworzenia w Niemczech społeczeństwa wielokulturowego „zdecydowanie zawiodły” – powiedziała w sobotę kanclerz Niemiec Angela Merkel. Uwagi kanclerz „podgrzały” atmosferę, w jakiej toczy się w Niemczech debata na temat imigracji i islamu.","Merkel wygłosiła swe przemówienie w Poczdamie, przed publicznością złożoną z młodych członków jej partii – CDU.  Kanclerz powiedziała, że w praktyce nie zadziałała koncepcja społeczeństwa wielokulturowego – mulitkulti, jak nazwali je Niemcy – w którym ludzie o różnym zapleczu religijnym, kulturowym, etnicznym żyliby obok siebie szczęśliwie i zgodnie. To wielokulturowe podejście nie sprawdza się zwłaszcza wobec liczącej ponad 4  mln ludzi mniejszości muzułmańskiej.  BBC przytacza wyniki przeprowadzonego niedawno sondażu, według którego ponad 30 proc. Niemców uważa, że ich kraj jest zalany przez cudzoziemców. Badanie, które zrobiono na zlecenie Fundacji Friedricha Eberta, wskazuje również, że taka sama grupa respondentów sądzi, że 16 mln imigrantów i osób obcego pochodzenia, przybyło do Niemiec ze względu na korzyści, jakie oferuje państwo opiekuńcze.  Merkel musi stawić czoło presji, jaką wywiera na nią jej własna partia. CDU nalega, by przyjęto bardziej wymagające stanowisko wobec imigrantów, którzy nie wykazują woli przystosowania się do niemieckiego społeczeństwa. Wygłoszone w sobotę uwagi pani kanclerz mają uspokoić jej krytyków – pisze Reuters.  Zdaniem Merkel, zbyt mało wymagało się w przeszłości od imigrantów, którzy powinni robić więcej, by zintegrować się z niemieckim społeczeństwem, zwłaszcza zaś uczyć się języka, by móc uczęszczać do szkół i znaleźć sobie miejsce na rynku pracy.   Na początku lat 60. nasz kraj zaprosił pracowników zza granicy    przypomniała Merkel.   Oszukiwaliśmy się przez jakiś czas; mówiliśmy oni nie zostaną, któregoś dnia odejdą, ale rzeczywistość jest inna   - powiedziała. Debata na temat imigrantów  Na tydzień przed wystąpieniem w Poczdamie Merkel spotkała się premierem Turcji Recepem Tayyipem Erdoganem, z którym ustaliła, że obydwie strony podejmą kroki, by ułatwić integrację liczącej 2,5 mln społeczności tureckich imigrantów, którym szczególnie trudno przychodzi przystosowanie się do niemieckiej rzeczywistości.  Kilka dni wcześniej lider bawarskiej CSU – siostrzanej partii CDU – Horst Seehofer powiedział, że staje się oczywiste, że imigranci z innych kultur, jak Turcja i kraje arabskie, mają większe trudności z integracją. Mulikulti nie żyje – stwierdził Seehofer.  Debata na temat imigrantów stała się szczególnie ożywiona, odkąd były członek zarządu Banku Centralnego RFN i polityk SPD Thilo Sarrazin opublikował w sierpniu książkę, w której oskarża muzułmańską mniejszość o zaniżanie poziomu inteligencji niemieckiego społeczeństwa. Według Sarrazina żadna inna grupa imigrantów (...) nie jest tak mocno kojarzona z roszczeniami pomocy społecznej i z przestępczością. Sarrazin musiał zrezygnować z funkcji w Bundesbanku, ale jego poglądy okazały się popularne, a sondaże dowiodły, żewiększość Niemców zgadza się z wieloma opiniami wyrażonymi w jego książce.  Tak intensywne antymigranckie nastroje, wyrażane nawet przez znane postaci głównego nurtu polityki, pojawiły się w Niemczech razem z falą społecznego niezadowolenia wywołaną bezrobociem - uważa berliński korespondent BBC Stephen Evans.  Zdaniem Evansa ostry ton, jaki przybrała debata, może spowodować, że niektóre aspekty historii Niemiec, uznawane dotąd za tabu, nie będą już wspominane tak powściągliwie.",,
"Szef MSWiA pyta, kto stał za tzw. sądem nad Judaszem","Minister spraw wewnętrznych Joachim Brudziński przypomniał, że „Kościół w Polsce w czasach niemieckiej okupacji i niemieckiego nazistowskiego barbarzyństwa, często heroicznie, tak jak wielu Polaków, ratował życie swoich żydowskich braci”. Zadał  też pytanie, „jacy »szatani« byli w Pruchniku czynni, że po latach przerwy (…) ktoś reaktywował idiotyczną, pseudoreligijną hucpę”.","Na Twitterze Joachim Brudziński odniósł się w ten sposób do wydarzenia w Pruchniku na Podkarpaciu, gdzie w Wielki Piątek odbył się obrzęd tak zwanego sądu na Judaszu, polegający na biciu kijami kukły przedstawiającej Judasza Iskariotę – z pejsami, długą brodą i w jarmułce.  Minister Joachim Brudziński napisał, że takimi „akcjami” jak ta w Pruchniku, która odbyła się wbrew miejscowemu proboszczowi, „zaciera się piękne świadectwo rodziny Ulmów”, zamordowanych przez Niemców za pomoc Żydom. „Pytanie, jacy byli w Pruchniku czynni, że po latach przerwy i wezwań miejscowego proboszcza, ktoś reaktywował idiotyczną, pseudoreligijna hucpę? Koszta wizerunkowe dla Kościoła, Polski i Polaków olbrzymie” – napisał szef MSWiA.",,
Słynna modelka może znaleźć się w gronie przysięgłych podczas procesu Weinsteina,"Słynna modelka ma szansę zasiąść na ławie przysięgłych podczas procesu oskarżonego o nadużycia seksualne Harveya Weinsteina. Choć Gigi Hadid poznała osobiście okrytego złą sławą producenta filmowego, twierdzi, że jest w stanie zachować w tej sprawie bezstronność.","Jak donosi CNN, jedna z najbardziej rozchwytywanych modelek Gigi Hadid prawdopodobnie weźmie udział w głośnym procesie Harveya Weinsteina. Niegdyś szanowany i wielokrotnie nagradzany producent filmowy, w 2017 roku został oskarżony o gwałt. Wkrótce po tym w mediach zaczęły pojawiać się doniesienia o kolejnych przypadkach seksualnych nadużyć producenta. W efekcie wyszło na jaw, że Weinstein molestował wiele spośród współpracujących z nim kobiet.  Zarzuca mu się też, że kilka z nich zgwałcił. Oskarżenie przeciwko filmowcowi wniosło ponad 80 jego ofiar, ale mówi się, że było ich więcej. Proces karny Weinsteina rozpoczął się w poniedziałek w sądzie na Manhattanie. Ale jeszcze w zeszłym tygodniu Hadid ujawniła w krótkiej wideo-relacji w swoich mediach społecznościowych, że została „wezwana do pełnienia obowiązków przysięgłej”. – Spełniło się moje marzenie. Jestem podekscytowana, że dostałam tę szansę. Chcę podziękować stanowi Nowy Jork. Wiem, że prawdopodobnie będzie do bani. Ale na razie pozwólcie mi pomarzyć - wyznała modelka. W poniedziałek, gdy proces ruszył, Hagid została sfotografowana przed siedzibą sądu. Modelka potwierdziła, że poznała osobiście zarówno oskarżonego, jak i należącą do grona świadków w procesie Salmę Hayek. Jak donosi Buzzfeed News, miała ona jednak stwierdzić w rozmowie z sędzią, że potrafi zachować obiektywizm w sprawie oraz „otwarty umysł”.",,
Baltic Pipe będzie na czas. „Polski terminal LNG ma najwyższy poziom wykorzystania mocy”,"Terminal LNG w Świnoujściu ma najwyższy poziom wykorzystania mocy w Europie – czytamy w „Rzeczpospolitej” w wywiadzie z prezesem Gaz-Systemu Tomaszem Stępniem. Wyjaśnił on, że trwają prace nad podłączeniem do krajowego systemu przesyłowego statku LNG z technologią regazyfikacji na pokładzie, zakotwiczonego w okolicach Gdańska.","Prezes Gaz-Systemu Tomasz Stępień zapytany, czy w przypadku ewentualnych opóźnień w budowie gazociągu Baltic Pipe jest jakiś plan awaryjny, odpowiedział, że „w projekcie w ramach zarządzania ryzykiem analizujemy wszelkie możliwe scenariusze i zdarzenia”. – Dla każdego zagrożenia opracowaliśmy określony plan naprawczy. Niezależnie od tego, dziś nie mamy żadnych przesłanek, by sądzić, że mogłyby nastąpić jakiekolwiek opóźnienia - powiedział Stępień.Pytany o postępy prac przy rozbudowie gazoportu w Świnoujściu prezes Gaz-Systemu poinformował, że „rozpoczęły się już prace związane z jego rozbudową z 5 mld m sześc. do 7,5 mld m. sześc. Zakończenie prac planowane jest na 2021 r. Nieco później, obok terminalu ma powstać bocznica kolejowa do przeładowywania LNG i nowe stanowisko dla statków. Obecnie terminal ma najwyższy poziom wykorzystania mocy spośród 22 lądowych obiektów tego typu w Europie. Wynosi on ok. 60 proc., a w przypadku większości europejskich gazoportów średnia to 30 proc.”. Prezes ujawnił również, że trwają analizy pod kątem zwiększenia przepustowości terminala w Świnoujściu do 10 mld m sześc. rocznie.",,
"Holandia nie deportuje migrantów kryminalistów, bo nie ma pieniędzy","Holenderska służba imigracyjna IND nie radzi sobie z deportowaniem wszystkich osób ubiegających się o azyl z kryminalną przeszłością. Dziennik „NRC Handelsblad” informuje, że decydują o tym ograniczone środki finansowe.","Gazeta podała, że w IND odbyło się spotkanie kryzysowe w tej sprawie. Pracownicy przyznawali, że osobom, które dokonały przestępstw nie są odbierane dokumenty zezwalające na pobyt ze względu na brak czasu i środków.Z danych przedstawionych przez dziennik wynika, że od stycznia 2017 do lutego 2019 rok odebrano zaledwie 37 pozwoleń na pobyt migrantom przestępcom, czyli w zaledwie 2,4 proc. spraw.W maju szef holenderskiego resortu ds. imigracji Mark Harbers został zmuszony do dymisji po tym jak okazało się, że fałszuje statystyki przestępstw popełnianych przez osoby ubiegających się o azyl. Minister zataił szczególnie groźne zdarzenia.",,
Ciemna strona szwedzkiego multikulti. „Po prostu” w raju dla imigrantów,"Tomasz Sekielski z ekipą programu „Po prostu” odwiedził Szwecję, by sprawdzić, jak kraj ten radzi sobie z napływem imigrantów. Byli m.in. w owianej złą sławą dzielnicy Malmö - Rosengard. Spotkał się też z artystą Larsem Vilksem, na którego islamiści wydali wyrok śmierci za publikację karykatur Mahometa oraz Ingrid Carlqvist, która bada przypadki gwałtów.","– Szwedzkim dziewczętom nie bardzo już można chodzić w krótkich strojach, bo to też się nie podoba. Czy chcecie państwo, żeby to pojawiło się także w Polsce? – grzmiał niedawno w Sejmie prezes PiS Jarosław Kaczyński. Były premier przekonywał, że w skandynawskim państwie istnieją „strefy z szariatem”, gdzie „nie ma żadnej kontroli państwa”.Ekipa „Po prostu” sprawdziła, jak zmienia się skandynawskie państwo pod napływem uchodźców i imigrantów. Dzielnica o złej sławieW 9,5-milionowej Szwecji 15 proc. mieszkańców to imigranci. Tylko do końca tego roku może tam trafić około 100 tysięcy uchodźców. Jeśli ktoś dostanie tam azyl, może liczyć na miejsce noclegowe i – w przeliczeniu na polską walutę – kilka tysięcy złotych na rodzinę. „Po prostu” odwiedziło jedną z dzielnic miasta Malmö – Rosengard, która znajduje się na policyjnej liście 55 stref podwyższonego ryzyka. Mieszkają tam niemal sami imigranci. – Tu jest niebezpiecznie – przyznają sami mieszkańcy. Narzekają też, że wizerunek dzielnicy w mediach jest zły.                                                teraz odtwarzaneJak się mieszka w dzielnicy imigrantów w Szwecji? – Czasami mamy tu niepokoje społeczne, ale to nie jest zjawisko stałe. Pojawia się od czasu do czasu – tłumaczy jeden ze szwedzkich policjantów. Miejscowa policja woli jednak dmuchać na zimne, więc tamtejszy komisariat przypomina warowną twierdzę. Mieszkańcy twierdzą jednak, że nie są niczemu winni. – Szwedzki system jest do d..., skupili nas w jednym miejscu, nie integrują ludzi, nie uczą języka – wskazują. Muzułmanin broni ŻydówSzwecja staje się coraz bardziej wielokulturowa. Między poszczególnymi grupami są tarcia. Ostatnio dochodziło m.in. do muzułmańskich ataków na synagogi. Jeden z młodych muzułmanów postanowił zaprotestować, za co płaci słoną cenę. – Codziennie otrzymuję około 10 maili z pogróżkami – mówi Siavosh Derakhti, z którym spotkał się kiedyś sam prezydent USA Barack Obama. – Są wpisy na mój temat w sieci, są ludzie, którzy nienawidzą tego, co robię i chcą mojej śmierci – dodał. Mężczyzna nie rozumie wzajemnej wrogości. – Dlaczego ja, jako muzułmanin, mam odpowiadać za to, co się dzieje w jakimś innym muzułmańskim kraju albo za to, co robi Państwo Islamskie? – pyta.                                                teraz odtwarzaneLars Vicks: staram się żyć normalnie Jednym z symboli walki dwóch różnych kultur jest Lars Vilks, szwedzki malarz i rzeźbiarz. W 2007 roku opublikował karykatury Mahometa, za co islamiści wydali na niego wyrok śmierci. Kilka miesięcy temu o mało nie zginął, gdy lokal, w którym prowadził debatę, został ostrzelany. Artysta jest pilnie strzeżony, a przeprowadzenie z nim wywiadu jest nie lada wyczynem. Tomaszowi Sekielskiemu udało się do niego dotrzeć.Życie pod kloszem– Przywykłem do ochrony, mogę z tym żyć – zapewnia z uśmiechem. Podczas tegorocznego zamachu w Kopenhadze on przeżył, ale zginęła przypadkowo osoba. Vilks nie czuje się jednak winny. – To zła logika. Załóżmy, że jestem zły na pana i ponieważ pan mówi coś, co mi nie odpowiada, to kogoś zastrzelę i to będzie pana wina. A przecież to morderca musi ponieść konsekwencje, nie ma innego wyjścia – dowodził. Przekonywał też, że nie żyje w strachu. – Muzułmańskie groźby to nie jest problem, bo gdy jestem otoczony przez ochronę, niełatwo mi coś zrobić. Gorzej, jak chcę wygłosić jakiś wykład – mówił.                                                teraz odtwarzaneIngrid Carlqvist badała m.in. przypadki gwałtów wśród uchodźców Tematy tabuPoprawność polityczna powoduje, że w Szwecji złe mówienie o uchodźcach jest niemile widziane. Dziennikarkę, która głośno piętnowała przyjmowanie dużej liczby imigrantów, spotkał ostracyzm. Ingrid Carlqvist badała m.in. przypadki gwałtów wśród uchodźców. – Imigranci stanowią przytłaczającą część gwałcicieli. Np. Somalijczycy gwałcą 20 razy częściej niż Szwedzi. Nie pisząc o tym, dziennikarze szwedzcy wyrządzają dziewczynkom wielką szkodę – wskazywała.Kogo jeszcze spotkał w Szwecji Tomasz Sekielski? Co jeszcze opowiedział mu w policyjnym pokoju Lars Vilks? I co o uchodźcach myślą parafianie z polskiego kościoła w Malmö? Zobaczcie cały program „Po prostu”.",,
Nowe zarzuty dla Gawłowskiego. „Platforma daje przyzwolenie na patologię”,"Do pięciu wzrosła liczba zarzutów dla Stanisława Gawłowskiego, byłego sekretarza generalnego Platformy Obywatelskiej. Goście programu „Strefa starcia” nie byli zgodni, czy polityk powinien odejść z partii i polityki. Tak pogląd wygłosił red. Michał Karnowski („Sieci”, wPolityce.pl). – On jest twarzą PO, stawia innym bardzo poważne zarzuty i ma pieczę ze strony przywództwa Platformy – powiedział, przekonując, że jego dalsza obecność w polityce jest „demoralizująca dla życia politycznego”.","Jarosław Kaczyński, radny Warszawy z Nowoczesnej, wskazał, że w Polsce obowiązuje domniemanie niewinności. – W związku z tym samo postawienie zarzutów prokuratorskich jeszcze o niczym nie świadczy. To, że taki czyn został popełniony musi być stwierdzony prawomocnie przez sąd. Dopóki nie będziemy mieli stwierdzenia przestępstwa pan Gawłowski nie powinien odchodzić z polityki, nie musi i nie takie powinny być standardy – argumentował.Z radnym polemizował Jan Dziedziczak z PiS. – Pan Marek Chrzanowski (były szef KNF – przyp. red.) też nie jest skazany, natomiast wypłynęła afera – takie są standardy w Prawie i Sprawiedliwości – ta osoba została natychmiast, w ciągu 24 godzin, zdymisjonowana. Tak było też 10 lat temu z byłym ministrem z PiS-u Tomaszem Lipcem – przypomniał.Złożona sprawaProf. Andrzej Zybała z SGH przyznał, że sprawa jest „bardzo złożona”. – Z jednej strony nie ma prawomocnego orzeczenia i człowiek w zasadzie jest niewinny. Z drugiej strony – zarzuty są bardzo poważne. Jest też kwestia standardów politycznych. W tej dziedzinie nie mam jasności. Wydaje mi się, że pewien konsensus w klasie politycznej powinien być kształtowany, jak w takiej sytuacjach postępować. Ja życzyłbym sobie, żeby ten pan (Gawłowski) nie był widoczny w polityce przynajmniej – wskazał. Politolog Prof. Antoni Dudek z UKSW ocenił, że brak usunięcia posła Gawłowskiego z PO może być również efektem głębokiej polaryzacji sceny politycznej. – Nawet posiadanie wyroku sądowego niczego nie zmienia – przypomniał sprawę Hanny Zdanowskiej z PO, która mimo wyroku sądowego uzyskała reelekcję w wyborach na prezydenta Warszawy. – Jeżeli jest się po jednej stronie, to zwolennicy tej strony wybaczają. Druga strona o tym krzyczy, ale to nie ma znaczenia – dowodził. ",,
Wałęsa udostępnia skandaliczną grafikę z Karolem Wojtyłą,"Były prezydent Polski Lech Wałęsa na swoim oficjalnym koncie na Facebooku zamieścił skandaliczną grafikę z osobą Karola Wojtyły, później papieża Jana Pawła II. „Patriotycznym obowiązkiem KAŻDEGO Polaka jest sumienna współpraca z naszymi przyjaciółmi z Gestapo” – brzmi podpis pod zdjęciem Wojtyły. „O BOŻĘ o Boże to nieprawdopodobne” – skomentował przypisane papieżowi słowa Wałęsa.","Lech Wałęsa znany jest z kontrowersyjnych wpisów w sieci. Tym razem były prezydent Polski na swoim Facebooku udostępnił mem w wizerunkiem Karola Wojtyły, na którym fałszywie przypisano polskiemu papieżowi słowa o „patriotycznym obowiązku współpracy z Gestapo”.Wałęsa udostępniając kontrowersyjną grafikę napisał: „O BOŻĘ o Boże to nieprawdopodobne”. Po chwili edytował jednak swój post. „O BOŻĘ o Boże to nieprawdopodobne kto może ogłaszać coś podobnego Musimy to opanować wolność wolnością ale gdzie odpowiedzialność i jak to wyegzekwować Ja tym ogłoszeniem wzywam do wspólnej walki i znalezienia sposobu na ściganie i wyeliminowanie takich kłamstw i pomówień .Czy nie dostrzegać i lekceważyć podobne wpisy.” – napisał później, po czym usunął w ogóle swój wpis.",,
Baltic Pipe ma być gotowy w 2022r. „Harmonogram jest bardzo napięty”,"Polska zbiera środowiskowe pozwolenia od krajów, przez których wody będzie przechodził Baltic Pipe – poinformował Piotr Naimski, pełnomocnik rządu ds. strategicznej infrastruktury energetycznej. Wiosną ustalona zostanie trasa gazociągu.","– Mamy komplet pozwoleń od urzędów niemieckich, czekamy na ostatnie pozwolenia z Danii i Szwecji. Po ich uzyskaniu wiosną ustalona zostanie trasa gazociągu – wyjaśnił Piotr Naimski. Podkreślił, że ewentualne rozmowy o dalszej współpracy z Gazpromem powinniśmy rozpocząć w grudniu 2019 r., ale musimy mieć najpierw pewność, że Baltic Pipe powstanie.  – Harmonogram jest bardzo napięty. Chcemy, by inwestycja była ukończona do 1 października 2022 r. – powiedział minister portalowi wGospodarce.pl. Dodał, że z pozoru termin wydaje się być odległy, ale jest jeszcze dużo do zrobienia. „Projekt nie jest już tylko ideą” – Na szczęście prace przy Baltic Pipe są już na tym etapie, że projekt nie jest tylko ideą, która może ulegać zmianom, ale mamy twarde zobowiązania – podkreślił Naimski. – Ze strony duńskich partnerów dokonano pewnej korekty w sensie zarządzania tym projektem, stwierdzając, że przeszedł on już do fazy dojrzałej, operacyjnej – dodał.",,
Amerykanin jechał rowerem do Tajlandii. Zatrzymała go polska Straż Graniczna,"31–letniego obywatela USA, podróżującego na rowerze, zatrzymał przy zielonej granicy z Ukrainą patrol Straży Granicznej z Medyki (Podkarpackie). Mężczyzna chciał na rowerze dojechać do Tajlandii.","Jak poinformowała w czwartek rzeczniczka Bieszczadzkiego Oddziału Straży Granicznej mjr Elżbieta Pikor, do zdarzenia doszło w środę na odcinku zielonej granicy, za który odpowiada placówka SG w Medyce. – Patrol zwrócił uwagę na osobę, która jadąc polnymi drogami na rowerze, kieruje się do granicy państwowej. Wszelkie okoliczności wskazywały, że chce nielegalnie przekroczyć granicę z Polski na Ukrainę – przekazała mjr Pikor. Dodała, że obcokrajowiec został, po krótkim pościgu, zatrzymany kilkanaście metrów od linii granicy. Na podstawie dokumentu wydanego przez władze USA, który mężczyzna miał przy sobie, strażnicy ustalili jego tożsamość. Cudzoziemiec tłumaczył, że zamierzał przekroczyć zieloną granicę i dotrzeć do Lwowa.",,
Inteligentny oddział. Elektronika i tysiące roślin w nowej PKO Rotundzie,"PKO Bank Polski otwiera w centrum Warszawy nową, trzykondygnacyjną PKO Rotundę. Obsługa klientów w najbardziej rozpoznawalnym oddziale banku w Polsce rozpocznie się w poniedziałek. W budynku jest strefa spotkań i prawie 17 tys. roślin. Stalowa konstrukcja waży ponad 500 ton.","Otwarcie nowej Rotundy wpisuje się w obchody 100-lecia istnienia banku. Rotunda była rewitalizowana przez ostatnie trzy lata, a na ostateczny efekt miały wpływ konsultacje społeczne, przeprowadzone wśród mieszkańców Warszawy. Wzięło w nich udział ponad 10 tys. osób, które zgłosiły 1500 pomysłów na funkcje społeczne budynku.  – Jestem dumny, że ponownie oddajemy mieszkańcom stolicy Rotundę, która nie tylko odzyskała swoją świetność, ale także zyskała zupełnie nową jakość. Zdajemy sobie sprawę, jak wiele osób jest emocjonalnie związanych z tym miejscem, co pokazały konsultacje społeczne, gdy przystępowaliśmy do rewitalizacji – powiedział prezes PKO Banku Polskiego Zbigniew Jagiełło.  – Zapraszamy klientów do banku przyszłości – nowoczesnego i inteligentnego oddziału, w którym mogą liczyć na obsługę na najwyższym poziomie – dodał.  Obsługa klientów będzie odbywała się na dwóch poziomach: 0 i -1, a najwyższa kondygnacja jest przeznaczona na przestrzeń publiczną, dostępną dla mieszkańców, gdzie mogą spotykać się i spędzać czas. W strefie spotkań, otwartej siedem dni w tygodniu, od poniedziałku do piątku w godzinach 8-21 i 10-21 w weekend, można skorzystać z oferty kawiarni, odpocząć albo popracować, wziąć udział w wydarzeniach, które mogą być tam organizowane. Bank chce udostępniać tę przestrzeń organizacjom wspierającym rozwój startupów w Polsce; zamierza też promować wydarzenia kulturalne czy prezentować najnowsze rozwiązania technologiczne z różnych dziedzin życia. W całym budynku dostępne jest bezpłatne Wi-Fi. Dzięki zastosowanym rozwiązaniom ograniczono do minimum konieczność drukowania papierowych dokumentów. Potwierdzenia najczęstszych zleceń (wpłaty, wypłaty i realizacji przelewu) mogą zostać wysłane do klienta drogą elektroniczną.  – W oddziale nie znajdziemy papierowych ulotek. Oferta banku jest prezentowana na interaktywnych ekranach dotykowych. Jesteśmy ekologiczni, ograniczamy papier, gdzie to możliwe – powiedziała dyrektor otwieranego oddziału Alicja Drozdowska.  Prace budowlane rozpoczęły się w styczniu 2017 roku. Generalnym Wykonawcą inwestycji została polska spółka NDI SA z Sopotu. We wrześniu 2017 roku wmurowano kamień węgielny, a w styczniu 2018 roku zakończono stan ""0"" inwestycji. Następnie trwały prace nad częścią naziemną.  Projekt nawiązuje do pierwotnego projektu Jerzego Jakubowicza, zrealizowanego w 1966 r. Do budowy nowej PKO Rotundy, która ma 3000 m kw. powierzchni licząc wszystkie kondygnacje, użyto stalowej konstrukcji o wadze ponad 500 ton. Jej szkielet tworzą: 21-tonowy słup o wysokości ponad 13,5 m, 13 podziemnych słupów obwodowych o wysokości 3,5-4 m oraz 48 słupów naziemnych, których wysokość wynosi 11-13 m. Dach rotundy powstał z 1200 elementów. Zastosowano tzw. ""podwójną fasadę"", wykonaną ze szkła laminowanego, dzięki czemu uzyskano wyjątkowy efekt wizualny. Szyby mają od około 5 do 9 metrów wysokości, a średnia masa szkła fasadowego to prawie 100 kg/m2.  Zrewitalizowany został również teren przed Rotundą. Dobudowano zewnętrzne patio w formie amfiteatru z żywymi fasadami z roślin, takich jak skrzyp zimowy, paprotka zwyczajna, turzyce, jałowce, trawy, trzmielina niska, sukulenty, które będą zielone przez cały rok. Fasady mają własny system nawadniania z wykorzystaniem deszczówki. W całej Rotundzie jest prawie 17 tysięcy roślin: 11,5 tysiąca posadzono na zewnątrz, a 5,5 tysiąca - wewnątrz budynku.       – Mam nadzieję, że budynek nowej PKO Rotundy będzie służył nie tylko klientom i pracownikom, ale warszawiakom. W budynku zmieniło się praktycznie wszystko, na piętrze pojawiła się przestrzeń publiczna, co spowoduje, że tak jak stary budynek był odbierany przez większość mieszkańców Warszawy tylko z zewnątrz, to nowa siedziba z przestronną i publicznie dostępną kondygnacją jest przeznaczona dla wszystkich, nie tylko klientów – powiedział projektant budynku Bartłomiej Gowin.  Na zewnętrzne patio została przeniesiona tablica pamiątkowa upamiętniająca ofiary katastrofy sprzed 40 lat. W lutym 1979 r. doszło do wybuchu, który spowodował zniszczenie budynku. Była to największa katastrofa powojennej Warszawy, w wyniku której zginęło 49 osób, a 135 zostało rannych.",,
„Powrót Rosji do G8 nie będzie szybki”,"Kwestia powrotu Rosji do grupy G8 nie będzie rozpatrywana, dopóki nie będzie postępów w sprawie uregulowania sytuacji na Ukrainie – oświadczył specjalny wysłannik Stanów Zjednoczonych ds. Ukrainy Kurt Volker. Nie wykluczył, że 1 września w Polsce dojdzie do spotkania prezydentów Donalda Trumpa i Wołodymyra Zełenskiego.","– Ta kwestia (powrotu Rosji do G8 – przyp. red.) nie będzie rozpatrywana natychmiast, ale będzie ona na porządku dziennym, jeśli dojdzie do postępów. W 2014 r. Rosja została wykluczona z klubu G8 właśnie przez aneksję Krymu. Chciałbym zobaczyć jego zwrot. Chciałbym zobaczyć, jak Rosja odchodzi z Krymu, i to dałoby podstawy do wznowienia współpracy. Ale nie oczekuję, że dojdzie do tego w najbliższym czasie – powiedział Volker w rozmowie z ukraińską stacją telewizyjną Priamyj.Volker powtórzył, iż nikt nie ma wątpliwości, że działania Rosji na Ukrainie są agresją, jednak – jak zaznaczył – świat nie może utracić „kanałów dialogu” z tym państwem. – Właśnie dlatego USA prowadzą najbardziej ostrą politykę wobec Rosji w ostatnich latach. Kontynuowane są i wprowadzane nowe sankcje. Dotyczy to także embarga na dostawy broni do Rosji i decyzji o przekazaniu broni Ukrainie – wskazał.– Jasno mówimy, że nie uznajemy aneksji Krymu. Zwiększenie obecności wojskowej w Europie, w tym w Polsce, Rumunii i krajach bałtyckich oraz aktywizacja (wojskowych programów szkoleniowych) jest naszą odpowiedzią na działania Rosji – podkreślił dyplomata.– Rozumiemy jednocześnie, że sytuacja pozostaje napięta, że konfrontacja z Rosją rośnie i powinniśmy mieć przekonanie, że mamy kanały dialogu. Nikt nie chce konfliktu. Tak, powinniśmy być niezłomni, ale jednocześnie otwarci na dialog – zaznaczył Volker.",,
Turecka agencja: wojsko USA zablokowało rosyjskim żołnierzom dostęp do pola naftowego,"Siły amerykańskie zablokowały rosyjskim żołnierzom drogę do pola naftowego w północnej Syrii – podała w niedzielę turecka agencja informacyjna Anatolia, powołując się na „wiarygodne miejscowe źródła”.","Według agencji między USA i Rosją trwa spór o pole naftowe Rumejlan w północno-wschodniej muhafazie Al-Hasaka. Amerykańskie siły zablokowały rosyjskiemu patrolowi dostęp do tego pola naftowego w sobotę – twierdzi Anatolia. Żołnierze USA mieli według relacji Anatolii zwrócić się do rosyjskich wojskowych, by zawrócili do miasta Amuda – pisze turecka agencja.  Anatolia dodaje, że w czwartek Rosjanie próbowali również dostać się w okolice tego pola naftowego. Wtedy drogę do niego zablokowała im kurdyjska milicja YPG.  W październiku minister obrony USA Mark Esper oznajmił, że Stany Zjednoczone chcą być pewne, że Państwo Islamskie (IS) nie uzyska dostępu do pól naftowych w Syrii i dlatego Pentagon rozważa rozlokowanie w ich pobliżu amerykańskich żołnierzy i pojazdów opancerzonych.",,
„Der Spiegel”: Lepiej uwzględnić interesy Rosji,"W niemieckim serwisie internetowym spiegel.de pojawił się artykuł mówiący o relacjach niemiecko-rosyjskich, które z punktu widzenia Polaków są bardzo ważne, szczególnie kiedy pod uwagę weźmie się budowę Nord Stream 2. Autorzy artykułu sugerują, że Zachód powinien pogodzić się z istnieniem rosyjskiej strefy wpływów.","Autorzy tekstu opisali w artykule podział panujący wśród niemieckich polityków ws. Nord Stream 2. Kiedy w Brukseli stwierdzono, że Komisja Europejska narusza prawo międzynarodowe, próbując zablokować budowę rurociągu, ambasadorzy Niemiec w Moskwie skierowali wiadomość do ludzi: „Projekt jest nie tylko ekonomicznie lukratywny, ale stał się także symbolem stosunków niemiecko-rosyjskich. I ma szczególne miejsce w sercu Putina”. Kanclerz Niemiec przez długi czas postrzegała projekt rurociągu wyłącznie pod względem ekonomicznym, jednak jej poglądy uległy zmianie. Po rozmowie z ukraińskim prezydentem dała jasno do zrozumienia, że Nord Stream 2 może powstać tylko wtedy, gdy Ukraina pozostanie krajem tranzytowym dla rosyjskiego gazu. „Debata o Nord Stream od dawna stała się debatą na temat stanowiska Niemiec i Europy wobec Rosji. Obecnie spór koncentruje się na tym, kto jest odpowiedzialny za zatwierdzenie gazociągu” – czytamy.W dalszej części artykułu autorzy postawili odważną tezę dotyczącą podziału wpływów.Rosyjskie wpływy w krajach b. ZSRR„Putin chce, aby Zachód w końcu zaakceptował, że Moskwa uznaje poprzednie państwa Związku Radzieckiego – za wyjątkiem krajów bałtyckich – jako część rosyjskiej sfery interesów, w której Kreml żąda głosu. (…) Niemcy oczywiście nie mogą zaoferować takiego oficjalnego uznania, ale de facto lepiej byłoby uwzględnić te interesy” – napisali autorzy tekstu.",,
Miller: poseł wyłudził pieniądze; Rozenek: to kłamstwo,"Rzecznik klubu Ruchu Palikota Andrzej Rozenek zapewnił, że poseł RP Łukasz Krupa, wbrew piątkowym sugestiom lidera SLD Leszka Millera, nie wyłudził nigdy żadnych pieniędzy z Kancelarii Sejmu. Sam Krupa zapowiedział wniosek do komisji etyki przeciwko Millerowi.","Szef SLD Leszek Miller zarzucił w piątek rano w Radiu Zet Krupie wyłudzanie1600 zł miesięcznie z Kancelarii Sejmu. Według szefa SLD, Krupa płaciłswojemu pracownikowi 2 tys. zł, a resztę pozostawiał sobie.Na słowa te zareagowali w piątek po południu politycy Ruchu Palikota.  – Chcemy powiedzieć, że lewica wcale nie ma takiej twarzy – lewica nie pomawia, nie oszukuje i nie oskarża. Niestety Leszek Miller zaprzecza temu, co mówi, ale to jest twarz Leszka Millera, nie twarz lewicy – powiedział Rozenek na piątkowej konferencji prasowej.Zapewnił jednocześnie, że Krupa nigdy nie wyłudzał żadnych pieniędzy zKancelarii Sejmu.  – To jest nieprawda. Leszek Miller posłużył się kłamstwem – oświadczył Rozenek.Sam Krupa również zapewnił na piątkowej konferencji prasowej, że nie wyłudzał pieniędzy z Kancelarii Sejmu. Zapowiedział, że skieruje przeciwko Millerowi wniosek do Komisji Etyki Poselskiej; nie wykluczył też pozwu do sądu. – Bardzo często mówi się, że politycy muszą mieć grubą skórę, natomiast jest pewna granica tej gruboskórności. Kiedy dzisiaj rano słuchałem Radia Zet, nie wierzyłem w to, co słyszę. Nie może być tak, że były premier, przewodniczący partii dla partykularnych, partyjnych interesów, jakiejś rywalizacji oczernia, chcąc zaszkodzić innej partii, narusza dobro posła którejkolwiek z partii – oświadczył Krupa.W związku z tym – dodał – jest zmuszony skierować wniosek do komisji etyki.Podkreślił przy tym, iż oczekuje, że komisja ta będzie „tak stanowcza i takkonsekwentna, jak to było w przypadku” karania posłów Ruchu Palikota. – A po konsultacji z prawnikami zastanowię się, czy nie pójść o krok dalej i czy następnym krokiem nie będzie skierowanie sprawy na drogę sądową, ponieważ jestem oburzony tą sytuacją, która miała dziś miejsce – zaznaczył Krupa.",,
Syria: Wizyta głowy państwa oskarżonej o zbrodnie wojenne i ludobójstwo,"Po raz pierwszy od blisko ośmiu lat Syrię odwiedził przywódca kraju należącego do Ligi Państw Arabskich. W niedzielę do Damaszku przyleciał prezydent Sudanu Omar el-Baszir, ale cel wizyty nie został podany do wiadomości.","Jak pisze AP, gość z Sudanu został powitany przez prezydenta Syrii Baszara el-Asada na lotnisku, po czym obaj przywódcy udali się do pałacu prezydenckiego gospodarza spotkania i rozmawiali o relacjach między obydwoma krajami oraz o ostatnich wydarzeniach w Syrii oraz w całym regionie.Syryjska agencja informacyjna Sana poinformowała, że sudański prezydent podczas spotkania z Asadem wyraził nadzieję, że Syria odzyska swoją ważną rolę w regionie tak szybko, jak to możliwe. Potwierdził także gotowość Sudanu do pełnego wsparcia integralności terytorialnej Syrii. Syria została wykluczona z Ligi Państw Arabskich w 2011 roku po wybuchu wojny domowej. Kraje arabskie usankcjonowały Damaszek i potępiły Asada za użycie siły militarnej w wewnętrznym konflikcie i brak negocjacji z opozycją. Jak podkreśla AP, ostatnio jednak, w miarę jak armia Asada odnosi coraz więcej sukcesów w wojnie domowej, niektórzy przywódcy państw Ligi coraz częściej mówią o możliwej odbudowie dobrych stosunków z Syrią. W 2009 roku prezydent Baszir, sprawujący władzę od 1989 roku, został pierwszym w historii urzędującym prezydentem oskarżonym przez Międzynarodowy Trybunał Karny o zbrodnie przeciwko ludzkości, zbrodnie wojenne i ludobójstwo w sudańskiej prowincji Darfur. MTK wystawił za nim dwa nakazy aresztowania – w 2009 i 2010 roku.",,
Podpisy zweryfikowane. Jedenastu kandydatów do prezydenckiego fotela,Jedenaście osób będzie sie ubiegało o urząd prezydenta Polski w majowych wyborach. Listę kandydatów ogłosiła Państwowa Komisja Wyborcza.,"W maju zmierzą się: ubiegający się o reelekcję Bronisław Komorowski (z poparciem PO), Andrzej Duda (PiS), Magdalena Ogórek (z poparciem SLD), Adam Jarubas (PSL), lider Twojego Ruchu Janusz Palikot, Janusz Korwin-Mikke (ugrupowanie KORWiN), muzyk Paweł Kukiz, Jacek Wilk (Kongres Nowej Prawicy), Marian Kowalski (Ruch Narodowy), Paweł Tanajno (Demokracja Bezpośrednia) oraz reżyser Grzegorz Braun.Ile podpisów zebrały komitety?Z informacji sztabów wyborczych wynika, że najwięcej podpisów – blisko 1,6 mln – złożył w PKW komitet Dudy; ok. 650 tys. (w tym ok. 400 tys. już po rejestracji) – komitet Komorowskiego; 510 tys. – komitet Magdaleny Ogórek; 450 tys. – komitet Jarubasa; 200 tys. – komitet Korwin-Mikkego; prawie 200 tys. – komitet Kukiza; 188 tys. – komitet Kowalskiego; 150 tys. – komitet Palikota; blisko 145 tys. – komitet Wilka; 130 tys. – komitet Tanajno; 125 tys. – komitet Brauna. Termin składania co najmniej 100 tys. podpisów poparcia koniecznych do rejestracji kandydata minął w ub. tygodniu; złożyło je 11 komitetów wyborczych z 23 do tego uprawnionych. Pięć lat temu w wyborach prezydenckich PKW przyjęła zawiadomienia o utworzeniu 17 komitetów wyborczych kandydatów na prezydenta, ostatecznie zarejestrowano 10 kandydatów. W wyborach 2005 r. PKW zarejestrowała 26 komitetów wyborczych, udało się zarejestrować 16 kandydatom. Wybory prezydenckie odbędą się 10 maja. Jeśli żaden z kandydatów nie uzyska ponad połowy ważnie oddanych głosów, 24 maja odbędzie się druga tura wyborów.",,
Marszałek Sejmu: Litwa należy do najważniejszych partnerów Polski,"Z perspektywy parlamentu Rzeczypospolitej Litwa należy do najważniejszych partnerów – powiedział będący z wizytą na Litwie marszałek Sejmu Marek Kuchciński. Podkreślił, że „w Unii Europejskiej mamy podobne punkty widzenia” na różne kwestie.","Marszałek Sejmu Marek Kuchciński przebywa na Litwie, gdzie bierze udział w uroczystościach z okazji 15. rocznicy przystąpienia tego kraju do UE. Po złożeniu kwiatów pod mauzoleum Matka i Serce Syna na cmentarzu Na Rossie marszałek spotkał się z przedstawicielami mediów.– Rozmawialiśmy o dalszym ciągu współpracy polsko-litewskiej, ale dzisiaj szczególnie w kontekście (…) 15. rocznicy wejścia naszych państw do UE – powiedział i dodał, że jest to „wielkie wydarzenie, ważne dla obu naszych państw”.– Mamy wspólne zdanie i wspólne nadzieje. Widzimy potrzebę wzmocnienia UE, ale także nie zamykamy się na inne państwa, myśląc o przyszłości – stwierdził. – 29 lat temu, tutaj w Wilnie, ważyły się losy niepodległości Litwy. My obchodzimy 30. rocznicę 4 czerwca. Te wszystkie rocznice to znaki i symbole bieżących spraw – powiedział. Zaznaczył, że „na to wszystko patrzymy (…) z perspektywy wielu wieków współpracy”.Kuchciński wskazał, że z „perspektywy sejmu RP Litwa”, obok Węgrów i Gruzinów, „należy do najważniejszych partnerów”. – W UE mamy podobne punkty widzenia na kwestie bezpieczeństwa, kwestie migracyjne, kwestie rozwoju wszystkich państw w UE – powiedział.– Myślę, że można śmiało powtórzyć za naszymi przodkami zasadę, która tworzyła wielką Rzeczpospolitą Obojga Narodów, „równi z równymi, wolni z wolnymi”. To zasada, do której się bardzo często odwołujemy, myśląc o przyszłości – oznajmił.– Wszelkie działania, jakie prowadzimy w obszarze parlamentu, to jest poszukiwanie najlepszych rozwiązań z myślą o przyszłości, o następnych pokoleniach – stwierdził.Marek Kuchciński podkreślił, że jest pod wrażeniem dzisiejszej wizyty i ma bardzo dobre przeczucia, jeżeli chodzi o przyszłość.",,
„Każde zwyrodniałe przestępstwo na czele z pedofilią będzie jeszcze bardziej napiętnowane niż do tej pory”,"– Prawo karne musi służyć zaspokojeniu poczucia bezpieczeństwa wewnętrznego – podkreślił premier Mateusz Morawiecki podczas konferencji prasowej po posiedzeniu rządu. – Mam wrażenie, że najgorsze przestępstwa, zabójstwa, gwałtów, pedofilii były dotychczas traktowane przez nasz kodeks karny zbyt łagodnie – podkreślił.","– Nie może być tak, że będzie rozdział pomiędzy orzeczeniem kary a jej wykonaniem. Każde zwyrodniałe przestępstwo na czele z pedofilią będzie jeszcze bardziej napiętnowane niż do tej pory – zapowiedział premier Mateusz MorawieckiDla naszego rządu jest oczywiste, że prawo karne musi zapewniać poczucie bezpieczeństwa obywateli. To gwarantuje art. 5. Konstytucji. Dotychczas kara była dość zauważalna, ale decyzję często zapadły w zawieszeniu. Kara musi być sprawiedliwa i odpowiednia – powiedział Mateusz Morawiecki. Podkreślił, że przestępstwo pedofilii nie powinno znać instytucji zawieszenia kary.– Przyzwolenie na czynienie zła jest niedopuszczalne. Każde bestialskie i obrzydliwe przewinienie lub czyn na czele z pedofilią musi być piętnowane. Nie będziemy dawać pretekstów sądom do poszukiwania okoliczności łagodzących w takich sytuacjach.Jak dodał, trudno sobie wyobrazić cięższe przewinienie niż „zdrada zaufania najmłodszych, tych oddanych pod opiekę”. – Dlatego osoby, które są opiekunami w różnych instytucjach, włączając w to wszystkie instytucje świeckie, kościelne; wszystkie tego typu osoby muszą ponosić jakby odpowiedzialność jeszcze wzmocnioną. To też ma odzwierciedlenie w naszych propozycjach – powiedział. Premier zaznaczył, że akty sprawiedliwości muszą być wymierzane w taki sposób, by były jawne społecznie i zrozumiałe.  – Najgorsze przestępstwa, zabójstwa, gwałtów, pedofilii były dotychczas traktowane przez nasz kodeks karny zbyt łagodnie. Wskazał, że do najważniejszych zmian należy wprowadzenie możliwości orzekania kary więzienia nawet do 30 lat. – To jest ważna zmiana. Także w przypadku zabójstwa kara dzisiaj jest możliwa do 25 lat pozbawienia wolności, ale jak np. znamy ze statystyk, tylko 0,2 – 0,3 proc. przestępców otrzymuje taki wyrok – powiedział premier.– Kolejny punkt to podwyższenie maksimum nadzwyczajnie obostrzonej kary pozbawienia wolności (...) do 30 lat, wprowadzenie obligatoryjności zakazu pracy z dziećmi dla osób skazanych za przestępstwa przeciwko wolności seksualnej, podwyższenie granic możliwości do orzekania kary w warunkach recydywy, wydłużenie okresu do zatarcia skazania, wprowadzenie obligatoryjnego zakazu stosowania warunkowego zwolnienia wobec sprawcy, co do którego orzeczono karę dożywotniego pozbawienia wolności za czyn popełniony przez niego po uprzednim skazaniu za inne przestępstwo na karę dożywotniego pozbawienia wolności – powiedział szef rządu. Przepisy zaostrzające kary za pedofilię będą obowiązywały również księżyPremier został zapytany, dlaczego po emisji filmu Tomasza Sekielskiego „Tylko nie mów nikomu” podczas konferencji w kontekście pedofilii nie pada słowo „kościół” i słowo „ksiądz”.Premier podkreślił, że przepisy wprowadzające większe możliwości walki z pedofilią, „surowe kary za wszelkie bestialskie, haniebne czyny wobec osób małoletnich na tle wolności seksualnej, będą obowiązywały absolutnie bez żadnej taryfy ulgowej również oczywiście księży”.– Kiedy mówię o innych środowiskach, to wskazuje na to, że jest rzeczą oczywistą niestety dla wszystkich, że tego typu zdarzenia, zachowania występują w wielu innych środowiskach i tym innym środowiskom też trzeba się przypatrzeć, ale oczywiście jak najbardziej to środowisko, które zostało opisane tutaj, czy pokazane w filmie – jak najbardziej również – dodał. Ziobro: kara za obcowanie płciowe z małoletnim poniżej 16 lat – od 2 do 15 lat więzieniaMinister Ziobro powiedział, że seksualne wykorzystanie małoletniego poniżej lat 16. jest dzisiaj zagrożone stosunkowo niskimi karami, dlatego rząd wprowadza w tym zakresie zmiany.I tak – jak mówił Ziobro – za obcowanie płciowe z małoletnim do lat 16 będzie to kara od 2 do 15 lat więzienia. – Ale, gdy skutkiem tego czynu jest uszczerbek na zdrowiu, będzie to już od 3 do 20 lat pozbawienia wolności – podkreślił Ziobro.Mówił, że w przypadku obcowania płciowego z dzieckiem poniżej lat 7, nawet jeśli nie poniosło ono istotnego uszczerbku na zdrowiu, to kara będzie wynosiła od 3 do 20 lat pozbawienia wolności. – Natomiast, jeśli następstwem czynu będzie ciężki uszczerbek na zdrowiu, to kara pozbawienia wolności będzie od 5 do 25 lat – powiedział minister sprawiedliwości dodając, że do tej pory kara wynosiła od 2 do 12 lat.Ziobro stwierdził, że sprawcy pod których pieczą znajdują się dzieci muszą się liczyć z surowszą odpowiedzialnością z racji nowego zapisu, ponieważ „dolna granica kary za dane przestępstwo będzie musiała być wyższa o połowę”.– Również wprowadzamy możliwość stosowania bezwzględnego dożywocia (...) dzisiaj Kodeks karny nie przewiduje czegoś takiego jak bezwzględne dożywocie, zawsze sąd ma możliwość warunkowo, przedterminowo zwolnić sprawcę. Ale jeżeli mamy do czynienia z osobą, która nie rokuje (...) że poprawi się, że będzie kontrolować swoje przestępcze zapędy na tle seksualnym w stosunku do dzieci i dopuści się któregoś z tych najcięższych czynów, które są zagrożone w naszej propozycji karą dożywotniego pozbawienia wolności bądź kara 20 lat pozbawienia wolności, to sąd może wyłączyć możliwości warunkowego, przedterminowego zwolnienia – wskazał Ziobro. Rząd zajął się we wtorek zaostrzeniem kar za przestępstwa pedofilskie. Takie rozwiązania podczas konwencji Prawa i Sprawiedliwości zapowiedzieli jej prezes Jarosław Kaczyński oraz premier Mateusz Morawiecki.To reakcja partii rządzącej po opublikowaniu w internecie filmu Tomasza Sekielskiego „Tylko nie mów nikomu”. Dokument ujawnia przypadki wykorzystywania seksualnego dzieci przez osoby duchowne.",,
Niemcy: Antysemita zaatakował profesora. Policja dołożyła... ofierze,W niemieckim Bonn Niemiec palestyńskiego pochodzenia zaatakował izraelskiego profesora w jarmułce. Podczas interwencji policja miała pomylić ofiarę z napastnikiem i zadała Izraelczykowi cios w twarz.,"Według „Rheinische Post” 20-letni Niemiec palestyńskiego pochodzenia zaatakował 50-letniego izraelskiego profesora filozofii i zerwał mu jarmułkę z głowy. Napastnik miał przy tym krzyczeć po niemiecku i angielsku antysemickie hasła, w tym „Żadnych Żydów w Niemczech!”. Na pomoc ruszyła policja, jednak gdy napastnik dostrzegł zbliżających się funkcjonariuszy, zaczął uciekać, a profesor ruszył za nim. Mundurowi pomylili sprawcę z ofiarą i w czasie obezwładniania uderzyli broniącego się 50-latka w twarz. Dopiero po tym, jak kobieta, która towarzyszyła Izraelczykowi, wyjaśniła sytuację, policja ujęła prawdziwego sprawcę. 20-latek został aresztowany i wysłany do kliniki psychiatrycznej. W czasie napaści był pod wpływem narkotyków. Izraelski naukowiec opuścił Bonn.",,
Polscy żołnierze zawieszają działania szkoleniowe w Iraku. Amerykanie w podwyższonej gotowości,"NATO zawiesiło ze względów bezpieczeństwa misję szkoleniową w Iraku. Działania szkoleniowe zawiesili także polscy żołnierze. Z kolej amerykańskie oddziały na Bliskim Wschodzie, służby wywiadowcze oraz instytucje państwowe postawiono w stan podwyższonej gotowości w obliczu potencjalnej akcji odwetowej Iranu.","Te decyzje to konsekwencja eskalacji napięcia w tym kraju po gwałtownych protestach przed amerykańską ambasadą w Bagdadzie i zabiciu przez USA najważniejszego dowódcy wojskowego Iranu, Kasema Sulejmaniego.  Misja szkoleniowa NATO w Iraku została utworzona latem 2018 roku. Prowadzone w jej ramach ćwiczenia miały pomóc w odbudowie irackiej armii, która została mocno osłabiona przez ostatnie lata walki przeciwko fanatykom z tzw. Państwa Islamskiego. Żołnierzy na Bliski Wschód wysłała też Polska. Wobec eskalacji napięcia w Iraku dowództwo misji NATO zdecydowało o zawieszeniu działań szkoleniowych. Major Adriana Wołyńska z Dowództwa Operacyjnego potwierdziła, że wchodzący w skład misji Polacy również zawiesili działania. W przesłanym Polskiemu Radiu oświadczeniu major Wołyńska napisała, że w związku z sytuacją podjęte zostały wszelkie środki ostrożności. Nie podano jednak szczegółów. Zagrożona może być też infrastruktura naftowa w takich krajach jak Arabia Saudyjska. Jedną z form odwetu mogą być cyberataki na infrastrukturę amerykańskich banków i innych instytucji. Jednak irańscy hakerzy nie są tak sprawni jak rosyjscy czy chińscy i paraliż systemów informatycznych w Stanach Zjednoczonych raczej nie wchodzi w grę.  Iran nie ma możliwości przeprowadzania konwencjonalnego ataku na terytorium Stanów Zjednoczonych. W grę wchodzą jednak ataki terrorystyczne. Służby specjalne USA monitorują potencjalne zagrożenia.  Szef Departamentu Bezpieczeństwa Krajowego Chad Wolf powiedział wczoraj, że nie ma informacji o żadnym konkretnym zagrożeniu. Władze Nowego Jorku postawiły jednak policję w stan podwyższonej gotowości, a w niektórych miejscach pojawili się funkcjonariusze z długa bronią.",,
Po dwustu latach Tors Belwederski  opuścił Watykan,Przed zbliżającymi się obchodami 60-lecia Traktatów Rzymskich po raz pierwszy od dwóch wieków mury Watykanu opuścił słynny Tors Belwederski –  pochodząca z I wieku p.n.e. rzeźba grecka przypisywana Apolloniosowi. Muzea Watykańskie wypożyczyły ją Senatowi Włoch.,"Do 26 marca, a więc do zakończenia obchodów 60. rocznicy podpisania traktatów, które dały początek integracji europejskiej, rzeźbę można oglądać bezpłatnie w siedzibie izby wyższej, Palazzo Madama w Rzymie.To najważniejsze artystyczne wydarzenie towarzyszące jubileuszowi, w ramach którego 25 marca odbędzie się szczyt przywódców Unii Europejskiej. Dzień wcześniej wszystkich szefów państw i rządów krajów członkowskich UE przyjmie na audiencji papież Franciszek.Media podkreślają, że wypożyczając antyczne dzieło sztuki władzom Włoch Watykan przyłącza się do obchodów i tym samym podkreśla swe proeuropejskie zaangażowanie. Tors wojownika przewieziony na drugą stronę TybruW zbiorach Watykanu Tors Belwederski, stanowiący fragment statuy mężczyzny, prawdopodobnie wojownika, znajduje się od początku XVI wieku. Stanął tam wtedy na dziedzińcu Belwederu; stąd nazwa dzieła.Rzeźbę, której dokładne pochodzenie nie jest znane, studiował wnikliwie m.in. Michał Anioł. Zafascynowany był pozą oraz doskonale odtworzonym napięciem mięśni. Według historyków sztuki planował nawet zrekonstruować brakujące części posągu, ale ostatecznie wycofał się z tego pomysłu.Gdy w 1798 roku wojska Napoleona weszły do Rzymu, posąg wywieziono do Paryża jako zdobycz wojenną. Do Rzymu powrócił po upadku Napoleona w 1815 roku. To jedyny raz, gdy dotąd antyczne dzieło sztuki opuściło Watykan.Obecny przewóz nadzwyczaj skrupulatnie zabezpieczonej rzeźby z Muzeów Watykańskich do Senatu na drugim brzegu Tybru był bardzo delikatną operacją.Palazzo Madama, gdzie ją wystawiono, będzie miejscem części uroczystości upamiętniających Traktaty Rzymskie.",,
Osiem osób rannych po turbulencjach podczas lotu do Berlina,"Osiem osób zostało rannych, w tym jedna poważnie, w wyniku turbulencji, do jakich doszło podczas lotu z miasta Lamezia Terme w Kalabrii na południu Włoch do Berlina – podały włoskie media. Samolot należy do linii Eurowings.","Airbus 319 wpadł w turbulencje tuż przed lądowaniem na berlińskim lotnisku Tegel. Osiem rannych osób odwieziono do szpitala. Według włoskich i niemieckich mediów poważnie ranna jest kobieta. Jej życie nie jest zagrożone – wyjaśniono. Nieznana jest na razie narodowość rannych. Obrażenia odnieśli ci pasażerowie, którzy nie mieli zapiętych pasów bezpieczeństwa – wynika z pierwszych informacji.",,
Terminal płatniczy w kościele. W Polsce pojawiły się ofiaromaty,"W kościele w Mistrzejowicach oraz archikatedrze w Lublinie stanęły pierwsze ofiaromaty. Od teraz wierni zamiast wrzucać pieniądze na tacę, mogą już dokonywać transakcji bezgotówkowych kartą, telefonem, bądź zegarkiem. Nowo postawione urządzenia to ukłon w stronę tych osób, którzy nie posiadają przy sobie gotówki.","Urządzenie umożliwia wskazanie lub samodzielne wpisanie kwoty i przekazanie jej przez tzw. transakcję zbliżeniową. Potwierdzenie takiej operacji jest opcjonalne i jest przesyłane SMS–em na numer darczyńcy. Inicjatorami wprowadzenia w archidiecezji krakowskiej ofiaromatów byli członkowie wspólnoty „Głos na Pustyni”, którzy nawiązali współpracę z firmą specjalizującą się w płatnościach elektronicznych. Pierwszy ofiaromat stanął w krakowskich Mistrzejowicach w kościele św. Maksymiliana Marii Kolbego, o którego budowę zabiegał – i który poświęcił już jako papież – kard. Karol Wojtyła. – Cztery lata temu 12 proc. ludzi w Polsce posługiwało się kartą, dziś jest ich ponad 60 proc. Jesteśmy społeczeństwem nowoczesnym, dlatego także jako Kościół otwieramy się na nowe opcje – mówił cytowany w komunikacie biura prasowego archidiecezji ks. Andrzej Kopicz, proboszcz mistrzejowickiej parafii. Kolejnym krokiem było umieszczenie terminala płatniczego w kancelarii mistrzejowickiej parafii. – Ludzie różnie reagują na kwestię pieniędzy w Kościele. Jest to temat drażliwy – zauważa ks. Kopicz, ale dodaje, że przy pełnej transparentności finansów w parafii należy również wychodzić naprzeciw ludziom, którzy potrzeby Kościoła rozumieją i chcą go wspierać finansowo.",,
"Zmarł Attila Jamrozik - artysta projektant, działacz „Solidarności”","W wieku 75 lat w Krakowie zmarł we wtorek wieczorem Attila Jamrozik, absolwent Akademii Sztuk Pięknych w Krakowie, projektant wielu obiektów użyteczności publicznych, na początku lat 80. prezes okręgu krakowskiego Związku Polskich Artystów Plastyków.","– Miałem zaszczyt być jego przyjacielem. To był człowiek niezmiernie prawy i prostolinijny, jak pisał Norwid, „bez światłocienia”. Nie wszyscy z tego powodu za nim przepadali, bo potrafił prosto w oczy powiedzieć najcięższą prawdę, a przy tym był człowiekiem wewnętrznie niezwykle ciepłym i życzliwym. Ja osobiście w czasach stanu wojennego wiele zaznałem pomocy i wiele od niego się nauczyłem – powiedział przyjaciel zmarłego Jerzy Giza.   Dodał, że kiedy w Krakowie powstała pierwsza szkoła społeczna, artysta od początku ją wspierał, choć sam nie miał dzieci - poświęcał jej czas i wykonywał dla niej społecznie różne projekty. – Straciliśmy wielkiego przyjaciela – powiedział Giza.Attila Jamrozik urodził się 24 października 1944 r. w Balatonfoldvar na Węgrzech. Jego matka wywodząca się z krakowskiego Zwierzyńca podczas okupacji była kurierką na Węgry. Attila ukończył Państwowe Liceum Sztuk Plastycznych w Krakowie i zaczął studia na Akademii Sztuk Pięknych. W 1968 r. po wystąpieniach studenckich został wydalony z uczelni. Przywrócono go na studia po interwencji kolegów. Ukończył Wydział Architektury Wnętrz w 1971 r. Był projektantem w Spółdzielni Meblomet w Mszanie Dolnej i w Spółdzielni Elektrometal w Wieliczce. Od 1973 r. pracował na własny rachunek. Wraz z żoną - także artystką - zaprojektował ok. 100 różnych obiektów użyteczności publicznej: sklepów, banków, muzeów, szpitali, domów wczasowych, mieszkań i elementów wyposażenia. Był autorem aranżacji wnętrz i kolorystyki szpitala Rehabilitacyjno-Leczniczego Instytutu Pediatrii UJ w Krakowie-Prokocimiu (1979-88).",,
Prorosyjska grupa fałszywych Ukraińców doprowadziła do odrzucenia umowy z Ukrainą,"W Holandii prorosyjska grupa osób, skupiona wokół lewicowego posła, przyczyniła się do odrzucenia przez Holendrów w zeszłorocznym referendum umowy stowarzyszeniowej między Unią Europejską a Ukrainą – donosi „New York Times”.","Członkowie tzw. grupy ukraińskiej, stworzonej wokół posła Harry'ego van Bommela, pojawiali się na publicznych spotkaniach, występowali w telewizji i korzystali z mediów społecznościowych, by „potępiać prozachodni rząd Ukrainy jako żądną krwi kleptokrację niegodną holenderskiego poparcia” – podkreśla dziennik.W artykule „Nieprawdziwe wiadomości, nieprawdziwi Ukraińcy: jak grupa Rosjan przechyliła szalę w holenderskim referendum” gazeta pisze, że „najaktywniejsi przedstawiciele grupy ukraińskiej wbrew nazwie pochodzili z Rosji lub rosyjskojęzycznych regionów Ukrainy i powtarzali linię Kremla”. Kampania dezinformacjiJak przypomina „NYT”, holenderski wywiad ocenił w upublicznionym raporcie, że Holandia była atakowana w ramach „globalnej kampanii wpływania na politykę i postrzeganie Rosji”, podczas której Moskwa wykorzystywała „budowaną przez lata sieć kontaktów”.Jednym z takich kontaktów, pisze „NYT”, jest Władimir Korniłow – urodzony w Rosji i wychowany na wschodzie Ukrainy historyk i politolog, który obecnie kieruje w Hadze jednoosobowym think tankiem. Z maili wykradzionych przez proukraińskich hakerów wynika, że Korniłow oferował informacje i porady politykom w Moskwie, gdy pracował wcześniej w finansowej przez Rosję placówce badawczej w Kijowie. Przed holenderskim referendum prowadził kampanię przeciw umowie stowarzyszeniowej UE–Ukraina.Innym „agitatorem” był Thierry Baudet, szef ośrodka analitycznego, który później przekształcił w antyunijną partię polityczną „zgadzającą się z Rosją w wielu kwestiach”. Przed referendum napisał na Twitterze, że Ukraina „nie jest państwem narodowym”, i udostępnił fałszywą informację o rzekomym ukrzyżowaniu mówiącego po rosyjsku chłopca przez ukraińskich żołnierzy w Donbasie. Szczególnie aktywnym członkiem tzw. grupy ukraińskiej jest według „NYT” 26-letni urodzony w Moskwie Nikita Ananiew, który przewodzi Stowarzyszeniu Studentów Rosyjskich w Holandii. Ananiew w kampanii przed referendum na licznych spotkaniach krytykował umowę stowarzyszeniową i opisywał UE jako „zardzewiałą, skorumpowaną elitę”. Druga szansaW grudniu holenderski rząd przyjął projekt ustawy o ratyfikacji odrzuconej w referendum umowy stowarzyszeniowej UE-Ukraina. Stało się to możliwe dzięki kompromisowi zawartemu na szczycie UE w Brukseli. Ustawa ratyfikacyjna ma być najpierw skierowana do Rady Stanu, która jest ciałem konsultacyjnym, a następnie trafi do obu izb Stanów Generalnych.Premier Mark Rutte wyraził przekonanie, że parlament zaakceptuje kompromis, ale zaznaczył, że nie jest pewien, czy uda się ratyfikować umowę z Ukrainą przed holenderskimi wyborami parlamentarnymi, które odbędą się 15 marca.",,
"Jarosław Kaczyński: Mam dobrą kocicę i złego kota. Obrażają się, jak mnie dłużej nie ma","– Mam taką życiową sytuację i taki sposób życia, że psa nie mogę mieć, bo go trzeba wyprowadzać. Mam dwa koty, kotkę Fionę i kocura Czarusia. Obrażają się na mnie, jak mnie dłużej nie ma – powiedział w „Pytaniu na śniadanie” w TVP2 prezes PiS Jarosław Kaczyński. Polityk opowiedział o swoim prywatnym życiu – m.in. zamiłowaniu do zwierząt oraz pasji do polskiego jedzenia.","Kaczyński był pytany o to, jak funkcjonuje na co dzień. – Dzisiaj pracuję na półtora etatu – wskazał polityk. Zaznaczył jednak, że nie jest pracoholikiem. – Jestem wielką sową, puchaczem. Nie lubię rano wstawać. Dużo pracuję, idę spać często około trzeciej w nocy – mówił.– Rano piję herbatę, nie lubię kawy. Przed wyjściem trzeba jeszcze obsłużyć koty, trochę posprzątać i później się jedzie do pracy – mówił. Pytany o to, w jaki sposób odpoczywa prezes PiS wskazał, że często spotyka się z przyjaciółmi i czyta książki. – Jak jest możliwość, to lubię sobie pogrillować – powiedział.  – Lubię proste potrawy – bigos, placki kartoflane, pierogi ruskie, schabowego z kapustą, wszystkie rzeczy z grilla. Muszę się przyznać, że jadałem subtelne potrawy w bardzo dobrych restauracjach, ale nie zaszokowały mnie nadzwyczajną jakością – dodał. Kaczyński oznajmił też, że mniejsze posiłki raczej przygotowuje sobie sam, a obiady zazwyczaj kupuje.– Jajecznicę czy omlet sobie sam przygotowuję. Bardzo lubię naleśniki, ale same, bez żadnego wkładu – dodał.",,
Biegli zrekonstruowali przebieg wypadku z udziałem premier Beaty Szydło,"Niezachowanie należytej ostrożności przez kierowcę seicento było przyczyną wypadku z udziałem samochodu premier Beaty Szydło. Takie wnioski wynikają z opinii biegłych, którzy zrekonstruowali zdarzenie z Oświęcimia w lutym zeszłego roku - donosi RMF FM. Limuzyna ówczesnej szefowej rządu zderzyła się najpierw z Fiatem, a potem uderzyła w drzewo. Obrażenia odniosła premier i dwaj funkcjonariusze BOR.","„Z ustaleń biegłych wynika, że kierowca fiata na widok uprzywilejowanego samochodu zjechał do prawego krawężnika i zatrzymał się. Gdy ten samochód go minął, włączył się do ruchu i wtedy uderzyła w niego limuzyna Beaty Szydło” – podaje RMF FM.Przy tym manewrze wymagane jest upewnienie się, czy droga jest wolna i nie ma znaczenia, czy nadjeżdżający pojazd jest uprzywilejowany. To zdaniem biegłych wynika wprost z przepisów o ruchu drogowym.Limuzyna jechała mniej więcej 55 kilometrów na godzinę. Jej kierowca zaczął hamowanie, trafił na studzienkę w jezdni. Biegli wyliczyli, że funkcjonariusz na reakcję miał sekundę – co utrudniło manewr – czytamy ma stronie RMF FM.Po uderzeniu w fiata, wjechał w drzewo z prędkością 30 kilometrów na godzinę.Główne ustalenia udało się wykonać na podstawie zapisu monitoringu. W rządowej limuzynie – ze względów bezpieczeństwa –  lokalizator GPS by wyłączony  – czytamy na portalu RMF FM.",,
"„Sędziowie widzą konstytucję, gdy chodzi o ich kariery, a nie o sprawiedliwe wyroki”","– Sędziowie Sądu Najwyższego widzą konstytucję tylko wówczas, kiedy sprawy dotyczą ich losu i dalszej kariery zawodowej; nagle robi im się gorąco i tracą stanowiska – powiedział w programie „O co chodzi” Marek Kubala, przedsiębiorca, którego niesprawiedliwe wyroki sądu doprowadziły do bankructwa. – Przykre jest, że ci sami sędziowie SN nie widzą konstytucji, jeśli chodzi o wydawanie sprawiedliwych wyroków – mówił gość TVP Info.",,,
Biały Dom zmienia zdanie w sprawie osadnictwa na Zachodnim Brzegu,"Zakładanie izraelskich cywilnych osiedli na Zachodnim Brzegu nie jest samo w sobie sprzeczne z prawem międzynarodowym – ogłosił sekretarz stanu USA Mike Pompeo. To zmiana w dotychczasowym stanowisku amerykańskiego rządu, jeśli chodzi o tę kwestię.","Deklaracja stoi w sprzeczności z opinią prawną departamentu stanu USA z 1978 roku, która utrzymywał, że osiedla są „sprzeczne z prawem międzynarodowym”. Media w USA odnotowują też, że oświadczenie Pompeo to radykalne odejście od pozycji zajmowanej przez administrację prezydenta Baracka Obamy.Zarazem to kolejny krok Białego Domu, który osłabia palestyńskie ambicje niepodległościowe – zauważa agencja Associated Press. Administracja Donalda Trumpa uważa, że sprawa osadnictwa na Zachodnim Brzegu może być rozwiązywana przez izraelskie sądy – stwierdził Pompeo. Jego zdaniem nazywanie osiedli nielegalnymi „nie przyczyniło się do pokoju”.– Prawda jest taka, że nie będzie rozwiązania sądowego tego konfliktu, a spór o to, kto w prawie międzynarodowym ma rację a kto nie, nie przybliży pokoju – zastrzegł. Szef amerykańskiej dyplomacji podkreślił także, że status Zachodniego Brzegu powinien zostać wynegocjowany w rozmowach między Izraelczykami i Palestyńczykami.Poniedziałkowa deklaracja Pompeo „poprawia historyczną nieprawidłowość” – ocenił w poniedziałek premier Izraela Benjamin Netanjahu. Słowa szefa amerykańskiej dyplomacji spotkały się jednak z krytyką Palestyńczyków i Jordańczyków.Minister spraw zagranicznych Jordanii Ajman Safadi ostrzegł przed „niebezpiecznymi konsekwencjami” zmiany stanowiska USA. W jego ocenie izraelskie osiedla na tym terytorium są nielegalne i uniemożliwiają rozwiązanie polegające na utworzeniu dwóch państw: izraelskiego i arabskiego. Opór PalestyńczykówRzecznik palestyńskiego prezydenta Mahmuda Abbasa ocenił z kolei, że decyzja ta „całkowicie zaprzecza prawu międzynarodowemu”. – Administracja USA straciła swą wiarygodność, by odgrywać w przyszłości jakąkolwiek rolę w procesie pokojowym – zastrzegł.Po oświadczeniu Pompeo amerykańska ambasada w Izraelu wydała ostrzeżenie dla obywateli USA przed podróżowaniem do Jerozolimy, na Zachodni Brzeg i do Strefy Gazy.Dolina Jordanu rozciąga się od Morza Martwego na południu do izraelskiego miasta Bet Szean na północy. Zajmuje powierzchnię około 2400 km kwadratowych i stanowi około 30 procent terytorium Zachodniego Brzegu Jordanu.Na zamieszkanych przez około 3 mln Palestyńczyków terenach Zachodniego Brzegu i wschodniej Jerozolimy osiedliło się do tej pory około 600 tys. Izraelczyków.Izrael zajął Zachodni Brzeg Jordanu, Strefę Gazy i wschodnią część Jerozolimy w wyniku wojny sześciodniowej w roku 1967. W 2005 roku Izraelczycy wycofali się ze Strefy Gazy, lecz setki tysięcy żydowskich osadników pozostają we Wschodniej Jerozolimie i na Zachodnim Brzegu. Sprzeciwiają się temu Palestyńczycy.",,
Przegrali z głodem. 74 lata temu upadło powstanie warszawskie,"Dokładnie 74 lata temu, 2 października 1944 r., upadło powstanie warszawskie. Dowódcy zrywu pozbawieni nadziei na pomoc sojuszników oraz w obliczu zagrożenia głodem zdecydowali się poddać miasto. Tym samym po 63 dniach zakończyła się walka o wyzwolenie Warszawy, która zgodnie z rozkazem Heinricha Himmlera miała następnie zniknąć z powierzchni ziemi.","Pod koniec września 1944 r. słabną i kolejno kapitulują główne punkty oporu powstańców – Mokotów i Żoliborz. Niemcy rozbijają również polskie siły wspierające powstanie z Kampinosu. Osamotnione, pozbawione zaopatrzenia Śródmieście musi radzić sobie z głodem i grożącą miastu epidemią. – Generał Tadeusz Bór-Komorowski decyduje się na rozmowy o zaprzestaniu walk – tłumaczy historyk z Muzeum Powstania Warszawskiego, Katarzyna Utracka. – Dowództwo powstania ma świadomość, że nie może liczyć na żadną pomoc z zewnątrz. Armia Czerwona tkwi na prawym brzegu Wisły i nie przejawia żadnej aktywności. Nie możemy liczyć też na pomoc zachodnich aliantów. Warszawa praktycznie głoduje, brakuje lekarstw, środków opatrunkowych, wody – wskazuje.  W Ożarowie, wieczorem 2 października 1944 r. podpisano układ o zaprzestaniu działań zbrojnych w Warszawie. Zgodnie z nim Niemcy mają zabezpieczyć mienie prywatne i publiczne stolicy. – Najważniejsze zapisy układu dotyczą jednak dalszego losu ludności cywilnej i żołnierzy – zaznacza Utracka. – Do niewoli mają iść wszyscy żołnierze i mają być im zagwarantowane prawa wynikające z konwencji genewskiej. Niemcy uparli się, że miasto mają opuścić wszyscy mieszkańcy. Powstańcy opuszczają Warszawę 4 i 5 października 1944 r. – dodaje. Polacy nie wiedzą o rozkazie SS-Reichsführera Heinricha Himmlera, który nakazuje zburzenie miasta i wymordowanie większej części jego ludności. Warszawa ma przestać istnieć i zmienić się w punkt przeładunkowy dla niemieckiej armii. Ze względu na rozkazy Niemcy nie przestrzegają ustaleń z Polakami. Żołnierze w większości trafiają do obozów jenieckich, a pół miliona cywilów trafia do obozów na południu Polski, na roboty przymusowe do Niemiec oraz do obozów zagłady. Niemcy rozpoczynają systematyczne burzenie Warszawy i grabież. – Po upadku powstania wywozili z Warszawy wszystko, co przedstawiało jakąkolwiek wartość – podkreśla historyk dr Szymon Niedziela. Ponad 500 tys. mieszkańców Warszawy wywieziono na południe Polski, wcześniej przeszli oni przez obóz przejściowy w Pruszkowie. Część mieszkańców wysłano na roboty przymusowe oraz do obozów zagłady. Umowa z Niemcami podkreślała, że nie będzie naruszone mienie w Warszawie. – Było dokładnie inaczej – zaznacza historyk. Dr Niedziela wskazuje, że nastąpiła jedna z największych w historii grabież bogactw i dóbr kultury nie tylko Polaków, ale i kultury światowej. – W Warszawie przed wojną znajdowały się precjoza, które po powstaniu zostały skradzione i wywiezione do Niemiec. Więc, można powiedzieć, że Erich von dem Bach podpisał jedno, a Niemcy zrobili zupełnie co innego – zwraca uwagę.",,
Polski kardynał przywrócił prąd w Rzymie. Teraz interesuje się nim prokuratura,"Prokuratura w Rzymie rozpoczęła śledztwo w sprawie kardynała Konrada Krajewskiego, papieskiego jałmużnika, który na początku maja przywrócił prąd w bloku zamieszkiwanym przez bezdomne rodziny z dziećmi. Włoski dostawca energii elektrycznej, firma Acei, złożył doniesienie o popełnieniu przez niego przestępstwa.","11 maja papieski jałmużnik udał się do socjalnego budynku w Gerusalemme w Rzymie, gdzie od początku miesiąca  nie było prądu. W budynku mieszka ponad 400 osób, z czego około setka małych dzieci, które z powodu braku prądu nie miały światła, wody ani działających lodówek z jedzeniem. Elektryczność została odcięta przez Acei z powodu zaległych należności; wyniosły 300 tys. euro. Kard. Krajewski, nazywany przez media „Robin Hoodem papieża”, zerwał plomby i przywrócił prąd w budynku. Teraz operator złożył do prokuratury zawiadomienie o popełnieniu przez kardynała przestępstwa – zarzuca mu nielegalne przywrócenie energii, kradzież elektryczności i zagrożenie dla bezpieczeństwa spowodowane manewrowaniem na panelach elektrycznych. Papieskiego jałmużnika wzywał już na spotkanie włoski minister spraw wewnętrznych Matteo Salvini, który już wcześniej potępiał działania kard. Krajewskiego. Papieski jałmużnik – wobec oczekiwać Salviniego – potwierdził wtedy, że ureguluje zaległy rachunek za prąd w tej kamienicy.",,
Pomnik Ibrahimovica obok Augusta Strindberga? Za piłkarzem ujął się teatr,"Po kolejnym uszkodzeniu rzeźba przedstawiająca Zlatana Ibrahimovica została usunięta spod stadionu Malmoe FF. Z propozycją nowej lokalizacji wystąpił teatr w Sztokholmie, który chciałby ustawić posąg piłkarza obok pomnika dramaturga Augusta Strindberga.","– Dwóch wielkich, lecz kontrowersyjnych i niepokornych artystów przed naszym teatrem byłoby rodzajem upamiętnienia ich zasług dla Szwecji. Strindberg, który w tym miejscu debiutował już tu jest, a teraz wysłaliśmy prośbę do władz Malmoe o przekazanie nam rzeźby Ibrahimovica, któremu chcemy dać nowy, bezpieczny dom. Tu na wzgórzu Mosebacke będzie miał przepiękny widok na panoramę sztokholmskiej starówki – powiedział dyrektor Soedra Teatern, Samuel Laulajainen.Powodem kilkukrotnego uszkodzenia rzeźby piłkarza była wiadomość z 27 listopada, że Ibrahimovic kupił 25 procent udziałów sztokholmskiego klubu Hammarby IF. Informacja wywołała ostrą burzę nienawiści w rodzinnym mieście piłkarza Malmoe. W mediach społecznościowych rozpoczęła się kampania nawołująca do zniszczenia „rzeźby zdrajcy” tak, „aby nie pozostał po niej żaden ślad”.Autor rzeźby Peter Linde powiedział na łamach dziennika „Aftonbladet”, że przeniesienie dzieła do Sztokholmu jest sensowne, lecz jego zdaniem istnieje tylko jedno miasto, w którym piłkarz jest kochany, od lat posiada apartament i sam nazywa je swoim domem. – Uważam, że rzeźba powinna zostać przeniesiona do Mediolanu, gdzie Zlatan właśnie powrócił, aby grać w AC Milan – oświadczył rzeźbiarz.",,
"Stworzono aplikacje, które pomagają zerwać z piciem i paleniem","Aplikacja Try Dry to wirtualny kompan, który wspiera chcących wytrwać w trzeźwości lub przynajmniej ograniczyć picie. Z kolei Quit It motywuje tych, którzy postanowili rzucić palenie. Obie aplikacje są darmowe. Pomagają wziąć się w garść w chwilach słabości, a sukcesy ogłaszać w mediach społecznościowych.","Try Dry przedstawia zdrowotne, urodowe, psychiczne i finansowe korzyści płynące z odstawienia alkoholu w każdym kolejnym dniu abstynencji.Aplikacja powstała, by wspierać popularną w Wielkiej Brytanii inicjatywę społeczną „Dry January” (suchy styczeń). Jej organizatorzy namawiają do tego, by odstawić alkohol tylko na miesiąc i przekonać się, jak 30-dniowy detoks wpłynie na cerę i zdrowie. Wychodzą z założenia, że jeśli widoczna będzie poprawa, to będzie ona zachętą do całkowitej abstynencji, a przynajmniej do picia umiarkowanego. W Try Dry wprowadzono nowe funkcje: można wyznaczyć sobie konkretny cel, śledzić postępy i ostatecznie świętować sukces, otrzymując wirtualny medal. Quit it to prosty program motywacyjny, zachęcający palaczy do rzucenia nałogu i wspierający ich tym postanowieniu. Pomaga też byłym palaczom powstrzymać się od tylko jednego dymka. Aplikacja zlicza papierosy, których użytkownik nie wypalił, podaje kwoty, jakie w ten sposób zaoszczędził i... odnosi te sumy do cen atrakcyjnych dóbr konsumpcyjnych. Użytkownik, który nie wypali 3 tys. papierosów, dowie się, że zaoszczędził w ten sposób pieniądze, które wystarczą mu na zakup dobrego smartfona.Aplikacja każdego dnia raportuje też, ile substancji smolistych, nikotyny i tlenku węgla były palacz nie wpuścił do swojego organizmu. W tym programie, podobnie jak w Try Dry, można wyznaczyć sobie cel i dzielić się osiągnięciami, udostępniając raporty w mediach społecznościowych. Obie aplikacje dostępne są za darmo w popularnych sklepikach internetowych: App Store i Google Play.",,
Duda: Poprosiłem prezydenta Zełenskiego o zniesienie moratorium dot. prac ekshumacyjnych na Ukrainie,"Poprosiłem prezydenta Ukrainy, by moratorium ws. prac ekshumacyjnych na Ukrainie zostało zniesione – mówił prezydent Andrzej Duda podczas spotkania z Wołodymyrem Zełenskim. Zełenski, dla którego jest to pierwsza wizyta w Polsce po wyborze, zapowiedział, że jest „gotów do odblokowania pozwoleń na prace poszukiwawcze na Ukrainie”.","W trakcie wspólnej konferencji prasowej prezydent Duda gratulował Zełenskiemu wyników jego ugrupowania w ostatnich wyborach parlamentarnych. – Uzyskanie samodzielnej większości w parlamencie daje panu prezydentowi możliwość realizacji swojej polityki, swojego programu i życzę, żeby to ważne zadanie się udało – mówił Duda.Jak przekazał prezydent, podczas spotkania rozmawiano przede wszystkim o kwestiach istotnych dla współistnienia Polski i Ukrainy oraz o rozwoju naszych wzajemnych relacji. – Poczynając od kwestii historycznych, aż przez wszystkie elementy rozwoju infrastrukturalnego: i w dziedzinie transportu, i dziedzinie kontaktów międzyludzkich, a także jeśli chodzi o politykę – mówił Duda.Jak podkreślił, podczas spotkania zapewnił Zełenskiego, że może on liczyć na jego wsparcie, jeżeli chodzi o kwestie suwerenności, niepodległości i integralności terytorialnej Ukrainy. – Ukraina musi wrócić do integralności terytorialnej takiej jaką miała przed rokiem 2014 – oświadczył Duda.– Nazywamy sprawy po imieniu, dzisiaj terytoria ukraińskie są okupowane – przede wszystkim Krym, ale także i okręg Doniecki, Ługański – te terytoria muszą wrócić pod pełną kontrolę Ukrainy i w tym kierunku powinny zmierzać wszelkie działania, które są tutaj realizowane. Nasza postawa w tym kontekście wobec Rosji także jest jednoznaczna – absolutnie my tego nie akceptujemy; uważamy, że polityka sankcji musi być kontynuowana, bo jest to najbardziej pokojowy sposób wymuszenia tego, aby państwo przestrzegało standardów prawa międzynarodowego. Dzisiaj te standardy nie są przestrzegane – dodał polski prezydent. Ukraiński przywódca podziękował „Polsce i całemu polskiemu narodowi za wsparcie Ukrainy w tym trudnym czasie”. – Dziękuję wam, że stoicie w obronie prawa międzynarodowego. Bardzo wysoko oceniamy konsekwencję i profesjonalizm polskiej delegacji w Radzie Bezpieczeństwa ONZ – podkreślił.Zełenski podziękował też prezydentowi Polski za zaproszenie na obchody 80. rocznicy wybuchu II wojny światowej. – Naród polski 1 września 1939 roku stanął w obronie swej ojczyzny. Ramię w ramię z Polakami stali wtedy przedstawiciele narodu ukraińskiego, obywatele RP. Według szacunków historyków w Wojsku Polskim walczyły tysiące Ukraińców, wielu z nich oddało swoje życie w obronie Polski, poniosło męczeńską śmierć w Katyniu – zaznaczył. – 80 lat po tym Polska w sposób aktywny pomaga Ukrainie bronić jej integralność terytorialną – dodał.Zełenski oświadczył też, że Ukraina chce stać się „aktywnym uczestnikiem różnych formatów”, np. Inicjatywy Trójmorza. Prezydent zwrócił także uwagę na kwestię kościoła we Lwowie pod wezwaniem św. Marii Magdaleny. Polacy z ziemi lwowskiej od wielu lat starają się o odzyskanie tej świątyni, która w 1962 roku została skonfiskowana przez władze sowieckie. Początkowo urządzono w nim klub dla młodzieży, następnie budynek przekazano na salę koncertową. Do dziś kościół ten funkcjonuje jako Dom Muzyki Organowej.Nowe otwarcie– Mam nadzieję, że dzięki nowemu otwarciu na Ukrainie, dzięki panu prezydentowi, jego determinacji, ostatnio wygranym przez jego ugrupowanie wyborom, te działania będą możliwe, co oczywiście będzie miało charakter dwustronny, bo także i ja zobowiązuję się do podejmowania odpowiednich działań w Polsce i rozmawiania ze środowiskami i władzami lokalnymi, tak żebyśmy mogli w tym zakresie z panem prezydentem współdziałać i żeby te działania miały charakter obustronny, bo po prostu uważam, że tak trzeba i jest to ważne dla obu naszych narodów – dodał Duda.Ukraiński prezydent przekazał, iż z prezydentem Dudą „w sposób bardzo szczery” omówił wiele tematów. – Cieszę się, że w naszych relacjach nie ma żadnych spraw, których nie moglibyśmy rozwiązać w drodze dialogu i porozumienia – mówił Zełenski. Dodał, że ewentualna sytuacja napiętych relacji między Ukrainą i Polską „mogłaby być bardzo korzystna dla naszych nieprzyjaciół”.– Ustaliliśmy, że odnowimy i zresetujemy dwustronną grupę roboczą, która będzie działała pod patronatem dwóch prezydentów: prezydenta Polski i prezydenta Ukrainy, by wszystkie ciemne plamy przeszłości nie przeszkodziły naszym narodom w budowaniu wspólnej, światłej przyszłości i ja bardzo, bardzo w to wierzę – powiedział Zełenski.",,
Powracają zamieszki w „dżungli” pod Calais. Imigranci boją się ewakuacji,"Francuska policja w sobotę wieczorem ponownie starła się z imigrantami z nielegalnego obozowiska pod Calais, czyli tzw. dżungli. W stronę funkcjonariuszy poleciały kamienie i butelki. Policja odpowiedziała granatami dymnymi.","W obozowisku jest coraz bardziej niespokojnie. Na poniedziałek zaplanowano likwidację „dżungli”. Ludzie, którzy tam przebywają, zostali poinformowani o planowanej akcji. Francuskie władze upowszechniły ok. 10 tys. ulotek na ten temat.       W sobotni wieczór znowu doszło do zamieszek w „dżungli”. Grupa ok. 50 imigrantów rzucała w policjantów kamieniami i butelkami.  Funkcjonariusze użyli granatów dymnych.    Organizacje charytatywne zastanawiają się, co się stanie z tymi z mieszkańców nielegalnego obozu, którzy będą stawiać opór i nie dadzą się wysiedlić. Szacuje się, że może to być grupa nawet dwóch tysięcy osób. Francuskie władze zapewniają, że nie użyją siły, ale informują, że jeśli imigranci nie będą słuchać poleceń, możliwa jest interwencja.     Francuski rząd chce do końca roku zlikwidować „dżunglę” pod Calais, w której mieszka od 7 do 10 tys. migrantów pragnących przedostać się do Wielkiej Brytanii. Wcześniejsze próby likwidacji nielegalnego obozowiska za każdym razem kończyły się zamieszkami i ponownym zasiedlaniem terenu.",,
Minister infrastruktury: kraje UE deklarują wsparcie dla Via Carpatia,"Polska chce, by Via Carpatia była jednym z głównych europejskich szlaków komunikacyjnych – mówił w czwartek Luksemburgu minister infrastruktury Andrzej Adamczyk. Jak podkreślił, ministrowie transportu wielu krajów UE zapowiedzieli poparcie dla tego szlaku na forum unijnym.","W połowie kwietnia państwa popierające budowę Via Carpatia podpisały w Łańcucie (Podkarpackie) wspólny wniosek do Komisji Europejskiej o wpisanie tego szlaku do Transeuropejskiej Sieci Transportowej TEN-T. Chodzi o to, aby stał się on jednym z głównych europejskich szlaków transportowych. – To jest nasz cel – aby Via Carpatia była jednym z głównych szlaków europejskich. Dzisiaj mam deklarację wielu ministrów transportu, że nasz kolejny postulat, dziś podniesiony w czasie Rady, zostanie poparty – powiedział Adamczyk dziennikarzom w przerwie spotkania ministrów transportu krajów UE w Luksemburgu. Dodał, że o tym temacie rozmawiał w czwartek z unijną komisarz ds. transportu Violetą Bulc. Podkreślił również, że jeszcze przed trzema, czterema laty, gdy Polska mówiła o Via Carpatii, pojawiały się pytania o to, co to za projekt. – Dziś Via Carpatia jest tematem wszystkim znanym – przekonywał minister. Również w kwietniu PE poparł nowelizację rozporządzenia w sprawie funduszu Łącząc Europę, która zakłada wpisanie Via Carpatii na unijną listę inwestycji priorytetowych.Wcześniej porozumienie w tej sprawie zostało osiągnięte w drodze trójstronnych negocjacji pomiędzy Parlamentem Europejskim, Radą UE i Komisją Europejską. – To zagwarantuje finansowanie tej strategicznej dla Polski i Europy drogi na jej transgranicznych odcinkach, jak np. Rzeszów – Barwinek, ze środków unijnych. To wielki dzień dla szlaku Via Carpatia – mówił w kwietniu europoseł Tomasz Poręba (PiS). W ten sposób Unia Europejska oficjalnie uznała znaczenie tego międzynarodowego korytarza transportowego i wyraziła zgodę na wpisanie wszystkich odcinków transgranicznych na trasie od Litwy przez Polskę, Słowację, Węgry, aż do Rumunii, wraz z odcinkami transgranicznymi z Białorusią i Ukrainą, w poczet projektów finansowanych w ramach funduszu Łącząc Europę. W ramach tego instrumentu realizowane będą najważniejsze europejskie inwestycje transportowe w latach 2021-27.",,
USA wysłały niszczyciel w pobliże Wysp Paracelskich,Niszczyciel rakietowy marynarki wojennej USA przepłynął koło objętych roszczeniami terytorialnymi Chin Wysp Paracelskich na Morzu Południowochińskim - poinformowała Agencja Reutera powołując się na trzech przedstawicieli władz USA.,"Chiny deklarują suwerenność nad znacznymi akwenami Morza Południowochińskiego, co ma wynikać z uznawania położonych na nim Wysp Paracelskich oraz archipelagu Spratly za własne terytorium. Roszczeń tych nie uznają inne państwa regionu ani Stany Zjednoczone. Zastrzegający sobie anonimowość rozmówcy Reutera powiedzieli, że niszczyciel USS Chafee przeszedł obok Wysp Paracelskich w odległości nieco większej niż 12 mil morskich czyli poza strefą uważaną przez Chiny za ich wody terytorialne. Jak zaznaczyli, okręt wykonywał normalne operacje manewrowe stanowiące wyzwanie dla „nadmiernych roszczeń morskich Chin”. Rzeczniczka chińskiego ministerstwa spraw zagranicznych Hua Chunying poinformowała, że Chiny skierowały do USA „zdecydowany protest” w tej sprawie. Pentagon bez komentarzaPentagon nie skomentował bezpośrednio tej sprawy, ale oświadczył, że Stany Zjednoczone regularnie podejmują operacje egzekwujące wolność żeglugi i będą to czynić nadal. Jak zaznacza Reuters, rejs USS Chafee nie był tak prowokacyjny jak poprzednie tego rodzaju akcje podejmowane od czasu objęcia prezydentury przez Donalda Trumpa w styczniu bieżącego roku. W sierpniu niszczyciel rakietowy USS John S. McCain przepłynął w odległości poniżej 12 mil morskich od wchodzącej w skład archipelagu Spratly Rafy Mischief, przekształconej przez Chińczyków w sztucznie usypaną wyspę z portem, lotniskiem i garnizonem wojskowym.Władze wojskowe Japonii poinformowały w środę, że japoński niszczyciel rakietowy Shimakaze uczestniczy od soboty we wspólnych ćwiczeniach z amerykańskim lotniskowcem atomowym USS Ronald Reagan i eskortującymi go okrętami. Zespół ten znajduje się obecnie w rejonie Okinawy.",,
Starcia separatystów z policją w Barcelonie. Kilkadziesiąt osób rannych,"Ponad 80 osób zostało rannych w wieczornych starciach separatystów z policją w Barcelonie. Protesty mają związek z ogłoszonym w poniedziałek rano przez hiszpański Sąd Najwyższy orzeczeniem, skazującym 9 katalońskich polityków na kary więzienia od 9 do 13 lat.","Po północy służby medyczne Katalonii poinformowały, że ponad 80 osób potrzebowało pomocy lekarskiej lub ambulatoryjnej wskutek zamieszek trwających od późnego popołudnia w różnych częściach Barcelony.Pierwsze manifestacje niezadowolonych z wyroku skazującego katalońskich separatystów rozpoczęły się spontanicznie po południu na ulicach największych miast regionu: Barcelony, Tarragony oraz Gerony.Po próbie zablokowania barcelońskiego lotniska El Prat przez protestujących policja użyła pałek i gazu łzawiącego, aby rozpędzić manifestantów. Wprawdzie do północy udało się wyprzeć większość protestujących z głównego portu lotniczego regionu, ale wciąż nie przywrócono porządku na terenie obiektu.Według władz lotniska El Prat z powodu blokady oraz starć policji z manifestantami, w których ucierpiało 38 osób, w poniedziałek wieczorem odwołano ponad 100 lotów. Kilkanaście tysięcy manifestantów blokuje od wieczora główne ulice Barcelony. Większość z nich przyniosła ze sobą flagi Katalonii. W niektórych miejscach manifestanci starli się z policją lub obrzucili funkcjonariuszy kamieniami.Przed północą zwolennicy separatyzmu zablokowali też kilka tras szybkiego ruchu w Katalonii, w tym jedną z autostrad w okolicach Tarragony.W poniedziałek rano SN skazał 9 katalońskich separatystów na kary od 9 do 13 lat więzienia za podburzanie w związku z nielegalnym referendum niepodległościowym w tym regionie Hiszpanii z 1 października 2017 r. Trzej pozostali oskarżeni w trwającym od lutego 2019 r. procesie zostali uznani za winnych tylko nieposłuszeństwa i uniknęli kary więzienia.",,
"SLD chce dołączyć do Koalicji Europejskiej. Na listach widzi Cimoszewicza, Millera, Belkę","SLD podjęło decyzję o przystąpieniu do Koalicji Europejskiej – oświadczył po sobotniej konwencji SLD lider tej partii. Włodzimierz Czarzasty poinformował też, że Sojusz zaproponuje, aby na listach wyborczych Koalicji znaleźli się trzej b. premierzy – Włodzimierz Cimoszewicz, Leszek Miller i Marek Belka, a także m.in. Bogusław Liberadzki, Janusz Zemke oraz Marek Balt.","– Po długiej dyskusji podjęliśmy dzisiaj decyzję o odpowiedzeniu na apel premierów i przystąpieniu do Koalicji Europejskiej – powiedział Czarzasty. Przeciwko opowiedziało się trzech spośród 125 delegatów na konwencję biorących udział w głosowaniu, a kolejnych trzech wstrzymało się pod głosu. – Od dziś podejmujemy bardzo konkretne rozmowy z innymi partiami, które mają podobną wizję UE, dla których kwestia demokracji i kwestia siły rozsądku w Polsce jest najważniejsza. Myślimy o takich partiach, jak PSL, jak PO, jak Nowoczesna, jak Partia Zieloni, bo te rozmowy potencjalne koalicyjne są najdalej idące, ale chcielibyśmy, reprezentując i współpracując z innymi strukturami lewicowymi, aby równolegle do tej koalicji weszły wszystkie partie i struktury lewicowe, które uznają nasz sposób myślenia – mówił polityk. Dodał, że negocjacje koalicyjne powinny zakończyć się do końca lutego. Wprowadzenie euro   Przewodniczący SLD poinformował ponadto, że konwencja przyjęła minimum programowe programu partii do europarlamentu. Znalazły się w nim m.in. minimalna płaca europejska, wprowadzenie euro „pod warunkiem, że efektem będzie wzrost płac i warunków życia Polek i Polaków”, przystąpienie do unii bankowej oraz „dalsza integracja UE, łącznie z docelowym powołaniem wspólnej armii”.   Czarzasty pytany, czy w grę wchodzi przedłużenie współpracy ugrupowań, które wejdą w skład Koalicji Europejskiej, na czas wyborów parlamentarnych, Czarzasty odparł, że będzie to jeszcze przedmiotem dyskusji. Zaznaczył, że decyzja o formule startu w wyborach parlamentarnych – zgodnie ze statutem SLD – podejmowana jest w drodze wewnątrzpartyjnego referendum.   Wyraził jednocześnie przekonanie, że blok partii proeuropejskich jest w stanie wygrać wybory do PE z PiS.  Zadowolenie z decyzji podjętej przez Sojusz wyraził na konferencji prasowej b. premier i wieloletni lider Sojuszu Leszek Miller. – Bardzo dziękuję przewodniczącemu Włodzimierzowi Czarzastemu, że z takim naciskiem tę propozycję poparł; ona będzie miała bardzo pozytywne skutki, będzie też być może przykładem dla innych, którzy się jeszcze wahają – powiedział.",,
Strajk włoski w PLL LOT. Związki ostrzegają: będzie wolniej,"Związkowcy z Polskich Linii Lotniczych LOT ogłosili tak zwany strajk włoski. Akcja polega na wyjątkowo dokładnym przestrzeganiu procedur dotyczących lotów. – To może spowodować pewne opóźnienia w rozkładzie – ostrzegł Adam Rzeszot, przewodniczący Związku Zawodowego Pilotów Komunikacyjnych.","Jak powiedział przewodniczący, w ten sposób związki będą się domagały przywrócenia regulaminu wynagrodzeń z 2010 roku, który gwarantował im wyższe, niż obecnie, płace. Rzeszot przyznał jednocześnie, że wybrano taką formę protestu z powodu orzeczenia sądu, który uznał, że strajk generalny w spółce byłby nielegalny.  Strajk generalny w polskich Liniach Lotniczych LOT miał się rozpocząć 1 maja, ale sąd uznał, że byłby on nielegalny ze względu na uchybienia przy prowadzeniu referendum w tej sprawie. Przedstawiciele zarządu spółki twierdzą, że związkowcom były składane propozycje podwyżek płac, jednak związki je odrzucały. Przypominają jednocześnie, że Sąd Najwyższy uznał dwukrotnie, że uchylenie regulaminu wynagradzania z 2010 roku było zgodne z prawem i w związku z tym spór zbiorowy zarządu ze związkowcami stał się bezprzedmiotowy.",,
"Prasa: gangi rosyjskie, ukraińskie i gruzińskie przemycają migrantów na jachtach","Przemyt nielegalnych imigrantów na wybrzeża Włoch narasta. Tym razem trafiają tam na pokładach jachtów – podaje tygodnik „L'Espresso”. W niedzielnym wydaniu czytamy, że procederem zajmują się gangi przemytników rosyjskich, ukraińskich i gruzińskich.","Autor artykułu pisze, że „jest to rodzaj nielegalnej imigracji do Włoch, o której nie mówi szef MSW”. Przypomina, że Matteo Salvini opowiada się za zaostrzeniem polityki migracyjnej i zamknięciem portów dla statków organizacji pozarządowych, zabierających ludzi z łodzi i pontonów na Morzu Śródziemnym. W opinii dziennikarza, stale narasta „ciche zjawisko” przemytu ludzi na pokładach często luksusowych jachtów, wysyłanych zazwyczaj z Grecji w stronę wybrzeży włoskiego regionu Apulia, a niekiedy na Sycylię. Za tym procederem – jak pisze – stoją potężne klany ze wschodu, powiązane z rosyjską mafią i tureckimi organizacjami przestępczymi. To „jachty-widma”, często zapisane na fikcyjne firmy i pływające pod amerykańską banderą – czytamy. Jednostkom tym udaje się niepostrzeżenie dotrzeć na wybrzeże. Ludzie opuszczają je w pośpiechu i natychmiast uciekają. Tygodnik, powołując się na śledczych, informuje, że na każdym nielegalnym imigrancie, przewożonym jachtem, przemytnicy zarabiają do 10 tys. euro. Wysyłają ich w grupach średnio po 70 osób, a takich rejsów jest około 5 tys. rocznie.",,
Niemcy: w ciągu 20 lat liczba samotnych rodziców wzrosła siedmiokrotnie,"Już co piąta rodzina w Niemczech to samotna matka lub samotny ojciec, zwykle z jednym dzieckiem. W ciągu 20 lat liczba takich gospodarstw domowych wzrosła z 200 tys. do 1,5 mln.","Liderem jeśli chodzi o odsetek samotnych rodziców w stosunku do wszystkich rodzin z dziećmi jest Berlin (28 proc.), a najniższy odsetek mają Badenia-Wirtembergia (15 proc.) oraz Bawaria (16 proc.) – pisze dziennik „Die Welt”.  Zjawisko to dotyczy szczególnie kobiet na wschodzie Niemiec i w dużych miastach.Ten odsetek rośnie, mimo że rodzice samotnie wychowujący dzieci radzą sobie finansowo gorzej niż inne rodziny i mają więcej problemów związanych z zatrudnieniem – dodaje gazeta. Jak wykazują statystyki, samotni rodzice częściej muszą sobie radzić z problemami finansowymi, rzadziej mogą sobie pozwolić m.in. na nieoczekiwane wydatki, wyjazdy na urlop, pełnowartościowe posiłki czy terminowe płacenie rachunków. Ryzyko ubóstwa dla tych gospodarstw domowych jest trzykrotnie większe niż w przypadku pełnych rodzin.",,
„Trzeba działać wspólnie i być twardym wobec Rosji”,"Za wprowadzeniem nowych sankcji wobec Rosji opowiedział się w rozmowie z korespondentką TVP w Brukseli Dominiką Cosić łotewski eurodeputowany i były minister finansów Roberts Zile. – Trzeba działać wspólnie i trzeba być twardym. Działaliśmy wspólnie w kwestii brexitu, więc podejdźmy do tego poważnie, na takim samym poziomie, i bądźmy zjednoczeni przeciw rosyjskiej interwencji  na Krymie – powiedział.","W ubiegłą niedzielę rosyjskie służby graniczne ostrzelały trzy ukraińskie okręty w pobliżu Cieśniny Kerczeńskiej, łączącej Morze Czarne z Morzem Azowskim.  Zatrzymały też ukraińskich marynarzy. Prezydent Władimir Putin powiedział, że siły rosyjskie „wykonały swój obowiązek”,  bo jednostki „nie odpowiadały na zapytania naszych pograniczników”.              Roberts Zile wyraził obawy, że celem Moskwy jest odcięcie Ukrainy również od Morza Czarnego. – Rosja w oczywisty sposób sprawdza, jak daleko może się posunąć – ocenił,   opowiadając się za wprowadzeniem przez UE nowych restrykcji.",,
Mazowiecki na ludowo,"Z wielu doniesień z życia wciąż powyborczo pogubionej opozycji warto odnotować rzecz wydawałoby się mało istotną, a jednak dającą do myślenia. Oto bowiem wchodzący do sejmu na miejsce zwolnione po Ewie Kopacz Michał Mazowiecki postanowił, że nie przystąpi do klubu Platformy Obywatelskiej, z której list startował, w jego obecnej formie, czyli koalicji PO – Nowoczesna i zasilił w Sejmie PSL-UED.","„Syn Tadeusza Mazowieckiego krytykuje PO i Nowoczesną. »Zachowują się niepoważnie«” – pisze „Wprost”. „Syn Tadeusza Mazowieckiego uderza w PO i w Schetynę!” – krzyczy wpolityce.pl. „Syn Tadeusza Mazowieckiego dobija Platformę Obywatelską!” najmocniej sprawę stawia „Super Express”. Ostatni tytuł wydaje się być mocno przesadzony. Z drugiej strony – miało być przecież tak pięknie… Michał Mazowiecki, jak już wiemy z kwerendy tytułów uznających ten fakt za kluczowy, to syn byłego premiera, w historiografii „Gazety Wyborczej” nazywanego „pierwszym premierem niekomunistycznego rządu”, Tadeusza Mazowieckiego. Postaci szalenie ważnej dla środowisk Unii Wolności, później Platformy Obywatelskiej, szefa rządu, utworzonego po wyborach w 1989 r. z udziałem posłów wprowadzonych do Sejmu kontraktowego przez Solidarność, ZSL i SD. Określenia „niekomunistyczny” nie używam nie z małostkowości czy niechęci wobec nieżyjącego premiera, a dlatego, że naprawdę trudno użyć tego słowa wobec gabinetu mającego przez pierwsze miesiące w swoim składzie generałów Czesława Kiszczaka i Floriana Siwickiego. To wszystko jednak historia dawniejsza, nas zaś interesuje to, co działo się od jesieni 2015 r. We wrześniu mająca już poważne problemy  Platforma Obywatelska ogłosiła trzy nazwiska, które miały w zamyśle odwrócić los przegranych z góry wyborów. Partię postanowili wesprzeć kojarzony przez lata z PiS, od dłuższego jednak czasu skłócony z Jarosławem Kaczyńskim Ludwik Dorn, były kandydat SLD na prezydenta Grzegorz Napieralski, wreszcie – nieangażujący się wcześniej w politykę, lecz cenny jako symbol – syn znanego ojca, Michał Mazowiecki. Z tej trójki sukces odniósł tylko Napieralski, który został senatorem. Ludwik Dorn, który jeszcze przed odejściem z PiS gwałtownie tracił poparcie wyborców (liczby robią wrażenie – w rekordowych dla siebie wyborach w 2007 r. Dorn uzyskał prawie 82 tys. głosów, cztery lata później już tylko niecałe 19 tys.) jako kandydat Platformy nie dostał się do Sejmu, uzyskując pięć razy mniej głosów niż cztery lata wcześniej i o tysiąc mniej, niż startując z Solidarnej Polski do Europarlamentu w 2014. Mazowiecki, wprowadzony do Platformy przez Andrzeja Halickiego dostał miejsce na warszawskiej liście tej partii, jednak, z nieujawnionych przyczyn osobistych, tuż przed wyborami zrezygnował z kandydowania. Jego obecność w życiu politycznym ograniczyła się do bardzo mocnych i emocjonalnych wpisów na Twiterze. „W sobotę w Warszawie będą miliony ludzi, chyba że ich pozamykacie” – wieszczył Mazowiecki w styczniu 2016 r., przed jedną z większych, lecz jednak nie tak licznych demonstracji w obronie starego kształtu Trybunału Konstytucyjnego. Ostatnio zamilkł; w swoich ostatnich wpisach, publikowanych pod źle zeskalowanym napisem „(jestem) gorszego sortu”, bronił choćby Elżbiety Podleśnej przed policyjną interwencją w związku z profanacją wizerunku Matki Boskiej Częstochowskiej, dokonanej przez tę aktywistkę. Sytuacja, w której mandat obejmuje osoba z listy, która zrezygnowała z kandydowania sama w sobie, jest zaskakująca, lecz pozostaje najwyraźniej zgodna z regulującymi kwestię obejmowania mandatów po osobach z różnych powodów skreślanych z listy posłów. Gdy jednak nowy parlamentarzysta decyduje się na wejście do innego klubu niż tego macierzystego ugrupowania, jest to zawsze porażka partii i sygnał, że straciła zapewne nie tylko jedno miejsce w Sejmie, lecz być może również jakąś grupę wyborców, której poglądy mogą być tożsame z poglądami utraconego kolegi. Michał Mazowiecki składając sejmowe ślubowanie trzymał dłoń na konstytucji, co wskazywałoby dalsze silne przywiązanie do haseł i symboliki opozycji totalnej. „Prowadzenie ostatnich dwóch kampanii wyborczych bardzo mi się nie podobało, wydaje mi się, że winę za to ponoszą władze PO i Nowoczesnej. Spłycają problemy, zachowują się niepoważnie – dla mnie to jest kompletnie niezrozumiałe” – tłumaczył swoją decyzję Mazowiecki „Super Expressowi”. „PSL i Unia Europejskich Demokratów to kontynuacja Unii Wolności i Unii Demokratycznej. Są to wartości, które ja wyznaję. Bardzo szanuję Władysława Kosiniaka-Kamysza jako człowieka. Podoba mi się to co robi i jak się zachowuje. A do różnych osób w PO mam swoje zastrzeżenia. Nowoczesna została wchłonięta przez PO i obawiam się, że dokładnie to samo mogłoby się stać z PSL-em. Dziś PSL na szczęście chce być oddzielnie” – wyjaśniał. Warto tu przypomnieć, że niszowa Unia Europejskich Demokratów, czyli dawne koło poselskie, stworzone przez kilku byłych posłów Platformy Obywatelskiej, zawsze podkreślało swoje związki ideowe z Unią Wolności i Unią Demokratyczną, których kontynuatorem obwołali się w początkach działalności. Dla Michała Kamińskiego i jego kolegów jest to więc na pewno bardzo piękny moment ich po-platformerskiej politycznej drogi. Tym samym zaś jest to jednak symboliczny cios dla Grzegorza Schetyny, obecnego w Unii Wolności w latach 1994 - 2001 i jego kolegów, również silnie poczuwających się do tego dziedzictwa. Władysław Kosiniak-Kamysz, wielokrotnie typowany jako potencjalny zastępca Schetyny w roli lidera opozycji, jest dziś zapewne rozdarty między wizją dalszej współpracy z Platformą, a dającą więcej możliwości, z możliwością przyszłego rządzenia w koalicji z PiS włącznie, Koalicją Polską. Niektórzy ludowcy sugerują, że do tej odświeżonej formuły ruchu ludowego gotowi są przejść liczni rozczarowani politycy Platformy, zapewne niedobitki jej dawnej konserwatywnej frakcji. Niezadowolonych i skrętem w lewo, i dzieleniem się miejscami na listach z postkomunistami przecież nie brakuje, kilka nazwisk można sobie w tej grupie wyobrazić, ot, choćby Jana Rulewskiego, który półtora miesiąca temu opuścił senacki klub PO. Również pod tym kątem decyzja Michała Mazowieckiego może okazać się dla Platformy brzemienna w skutkach.",,
Sankcje uderzają w Iran. Kraj szuka sposobów wyjścia z kryzysu,"Przywódca duchowo-polityczny Iranu ajatollah Mohammad Ali Chamenei i prezydent, a zarazem szef rządu Hasan Rowhani zapowiedzieli walkę z inflacją, ustabilizowanie kursu narodowej waluty i tworzenie nowych miejsc pracy mimo sankcji USA. Przywódcy irańscy podkreślili, że kryzys jest podsycany i pogłębiany przez amerykańskie sankcje.","Ajatollah Ali Chamenei utrzymywał w przemówieniu, że Islamska Republika Iranu skutecznie zwalczała skutki amerykańskich sankcji. Wezwał rząd do wzmożenia działań mających na celu wzrost produkcji w celu przeciwstawienia się „nasilającym się wrogim naciskom”.– W obliczu ostrych i bezprecedensowych sankcji ze strony Ameryki i Europy naród irański wykazał silną i zdecydowaną reakcję, zarówno w dziedzinie politycznej jak i gospodarczej – powiedział Chamenei. Przyznał jednak, że główny problem, przed jakim stoi Iran, to gospodarka, „częściowo wynikający ze złego zarządzania”.Prezydent Iranu w oddzielnym przemówieniu, wygłoszonym zaraz po wystąpieniu ajatollaha, bronił swojego dorobku na stanowisku głowy państwa i oświadczył, że problemy gospodarcze spowodowane są głównie przez sankcje USA. Zapowiedział, że w rozpoczynającym się nowym roku muzułmańskim działania rządu „skupiać się będą na kontroli inflacji, zrównoważeniu rynku walutowego oraz rozwijaniu przyjaźni z sąsiednimi państwami”. Rowhani wezwał partie i ugrupowania polityczne do zaprzestania wzajemnych walk i zjednoczenia się przeciwko „wrogom zewnętrznym”.",,
Każdy uczeń będzie miał zapewnioną opiekę dentystyczną,"Prezydent Andrzej Duda podpisał pięć ustaw. Jest wśród nich Ustawa o opiece zdrowotnej nad uczniami, która ma na celu zapewnienie równego dostępu do opieki zdrowotnej w szkole, bez względu na miejsce zamieszkania ucznia i typ szkoły, oraz zwiększenie efektywności świadczeń zdrowotnych finansowanych ze środków publicznych.","Opiekę zdrowotną nad uczniami w szkołach mają sprawować pielęgniarka środowiskowa albo higienistka szkolna, a opiekę stomatologiczną – lekarz dentysta – uściśla Kancelaria Prezydenta w komunikacie.  Drugą z podpisanych ustaw zmienia ustawę o kształtowaniu ustroju rolnego oraz niektórych innych ustaw. „Celem uchwalonej ustawy jest złagodzenie ograniczeń w zakresie obrotu nieruchomościami rolnymi” – czytamy na stronie Kancelarii Prezydenta. Kolejną ustawą jest dokument z dnia 12 kwietnia 2019 roku o zmianie Ustawy o informowaniu o zużyciu energii przez produkty wykorzystujące energię oraz o kontroli realizacji programu znakowania urządzeń biurowych. Ma ona na celu „dostosowanie polskiego porządku prawnego do rozporządzenia Parlamentu Europejskiego. Celem tego rozporządzenia jest uproszczenie otoczenia regulacyjnego dla państw członkowskich i podmiotów gospodarczych” – napisano w oświadczeniu. Inna ustawa z dnia 12 kwietnia 2019 roku dotyczy ratyfikacji Umowy o partnerstwie strategicznym między Unią Europejską a Japonią. „Umowa ma służyć stworzeniu trwałych podstaw prawnych sprzyjających zacieśnieniu współpracy dwustronnej, a także przyczyniania się do propagowania wspólnych wartości i zasad, takich jak poszanowanie demokracji, praworządności, praw człowieka i podstawowych wolności” – czytamy.  Prezydent podpisał też nowelizację ustawy o świadczeniach opieki zdrowotnej finansowanych ze środków publicznych. „Wprowadzane zmiany dotyczą między innymi refundacji leków, środków spożywczych specjalnego przeznaczenia żywieniowego oraz wyrobów medycznych. Ustawa zrównuje sytuację podmiotów podlegających kontroli. Nowelizacja ogranicza katalog sytuacji podlegających karom administracyjnym” – napisano.",,
CBA: Informacja o oświadczeniu majątkowym Kaczyńskiego nie ma podtekstu politycznego,"Informacja Centralnego Biura Antykorupcyjnego o oświadczeniach majątkowych Jarosława Kaczyńskiego wydana we wtorek nie ma podtekstu politycznego – podkreśliło CBA w komunikacie. Zaznaczono, że była to „odpowiedź na nieprawdziwe informacje medialne dotyczące działań Biura”.","Oświadczenie CBA przekazane we wtorek 5 lutego brzmiało: „Centralne Biuro Antykorupcyjne co roku sprawdza oświadczenia majątkowe wszystkich parlamentarzystów. Jeżeli w wyniku sprawdzenia istnieją podstawy do wszczęcia kontroli oświadczenia majątkowego konkretnego parlamentarzysty, CBA rozpoczyna taką kontrolę. W przypadku analizy oświadczenia majątkowego posła Jarosława Kaczyńskiego nie stwierdzono podstaw do rozpoczęcia kontroli oświadczenia majątkowego”.Temistokles Brodowski z wydziału komunikacji społecznej Biura wskazał, że CBA wydało oświadczenie „w związku z kolejnymi nieprawdziwymi informacjami, mającymi charakter pomówienia Centralnego Biura Antykorupcyjnego, które są kolportowane w mediach społecznościach przez posłów Krzysztofa Brejzę, Marcina Kierwińskiego i Cezarego Tomczyka”.„Informuję, że oświadczenie w sprawie zajęcia stanowiska Biura w sprawie kontroli oświadczeń majątkowych posła Jarosława Kaczyńskiego było odpowiedzią CBA na liczne, nieprawdziwe informacje medialne dotyczące działań Biura i nie ma żadnego kontekstu politycznego” – napisał Brodowski. „Jednocześnie wypowiedzi posłów PO, traktujemy jako próbę bezprawnego nacisku partii politycznej na działania instytucji państwowej, jaką jest Centralne Biuro Antykorupcyjne” – dodał. Zapewnił, że oświadczenie Biura wysłano PAP we wtorek o godz. 16.09, a pilna z jego treścią została nadana do serwisu po 10 minutach. „Dalsze powielanie i kolportowanie nieprawdziwych informacji dotyczących Centralnego Biura Antykorupcyjnego spotka się z odpowiedni krokami prawnymi, jakie podejmie kierownictwo Biura” – zapowiedział. Żądania PO-KOPo wtorkowym oświadczeniu CBA posłowie klubu Platforma Obywatelska - Koalicja Obywatelska domagali się odpowiedzi na piśmie i uzasadnienia, dlaczego nie będzie kontroli ws. oświadczeń Jarosława Kaczyńskiego. Cezary Tomczyk (PO-KO) stwierdził, że we wtorek o godz. 16 „dowiedzieliśmy się, że CBA nie zajmie się kontrolą oświadczenia majątkowego Jarosława Kaczyńskiego”.– Dziwnym trafem o godz. 16 skończyła się również narada na Nowogrodzkiej (w siedzibie PiS – przyp. red.), w której brali udział wszyscy najważniejsi politycy PiS, w tym ci nadzorujący polskie służby specjalne. Według naszych informacji (...) wygląda na to, że decyzję w sprawie niezajmowania się oświadczeniami majątkowymi (Kaczyńskiego) przez CBA mógł podjąć sam Jarosław Kaczyński na spotkaniu o godz. 16 – powiedział Tomczyk. – To jest absolutne bankructwo polskiego państwa – ocenił. Dodał, że jeśli CBA nie przedstawi pisemnego uzasadnienia, dlaczego nie zajęła się kontrola oświadczenia majątkowego Jarosława Kaczyńskiego, to PO „podejmie dalsze kroki prawne”.– Jeżeli CBA nie potrafi z powodów politycznych zająć się sprawą oświadczenia majątkowego posła Kaczyńskiego, będą potrzebne kolejne ruchy, może zaangażowanie innych instytucji państwa – przekonywał w środę Marcin Kierwiński (PO-KO) wskazując, że miałaby to być policja.",,
"Kwaśniewski: z Millerem rozmawialiśmy o różnych sprawach, zapewne w sprawie Kiejkut też. Nie ma w tym sensacji","– Byliśmy w Amber Room z premierem Millerem raz. Rozmawialiśmy o różnych sprawach, zapewne w sprawie Kiejkut też. To było ponad rok temu i nie ma w tym nic absolutnie sensacyjnego. Rozmawialiśmy normalnie, bo gdybyśmy mieli przekonanie, że jesteśmy podsłuchiwani, to nie bylibyśmy w tej paskudnej restauracji – tak Aleksander Kwaśniewski tłumaczył w „INFOrozmowie” w TVP Info doniesienia „Wprost”, że miał z Leszkiem Millerem uzgadniać zeznania w sprawie tajnych więzień CIA w Polsce.","Tygodnik „Wprost”, któremu udało się dotrzeć do zeznań kelnerów zaangażowanych w aferę podsłuchową, napisał, że podejrzani zeznali jakoby były premier Leszek Miller oraz były prezydent Aleksander Kwaśniewski ustalali wspólną wersję zdarzeń na wypadek, gdyby sprawa tajnych więzień CIA w Polsce wyszła na jaw. Zwykła rozmowa Prezydent Aleksander Kwaśniewski tłumaczył, że w rozmowie z Leszkiem Millerem nie było niczego sensacyjnego. – Niewiele mogę o tym powiedzieć, bo to jest informacja nie z drugiej ręki, ale z trzecich, czy czwartych ust, czyli to, co kelner podsłuchiwał. Byliśmy w Amber Room z premierem Millerem raz. Rozmawialiśmy o różnych sprawach, zapewne w sprawie Kiejkut też. To było ponad rok temu i nie ma w tym nic absolutnie sensacyjnego. Rozmawialiśmy normalnie, bo gdybyśmy mieli przekonanie, że jesteśmy podsłuchiwani to nie bylibyśmy w tej paskudnej restauracji – wyjaśniał. Szybki finał śledztwa, bo się metoda upowszechniZdaniem byłego prezydenta afera podsłuchowa jest sprawą bez precedensu, bo nielegalnie nagrywano polityków i biznesmenów w restauracji, która powinna być „miejscem przeznaczonym do bezpiecznych spotkań”.  – Oczekuję i chciałbym, aby prokuratura niezwykle profesjonalnie zbadała tę sprawę. I szybko, bo inaczej ten proceder będzie się upowszechniał. W moim przekonaniu sprawa ma wymiar polityczny, bo to nie przypadek, że pierwszą rozmową, która poszła w eter, była rozmowa  ministra spraw wewnętrznych. Jakby miała dać mu taki gangsterski sygnał: mamy cię.  Informacje, które się pokazują dowodzą, że nie była to tylko radosna twórczość kelnerów  – mówił Kwaśniewski. Jego zdaniem na aferę podsłuchową składają się trzy elementy. – Biznesowy, czyli dający np. możliwość szantażowania kogoś, polityczny i celebrycki, bo ciekawe mogło być o czym mówią znane osoby – dodał były prezydent.",,
Szef MSZ Ukrainy: Nord Stream 2 to jest pętla gazowa dla Europy,"– Nord Stream 2 to pętla gazowa dla Europy, a gaz rosyjski jest dla Europy gazem paraliżującym, jak Nowiczok - powiedział szef MSZ Ukrainy Pawło Klimkin. – Ostatnia agresja w Cieśninie Kerczeńskiej powinna przypomnieć tym, którzy są zaangażowani w ten projekt, do czego Rosja jest zdolna – wtórował mu jego polski odpowiednik Jacek Czaputowicz. Obaj spotkali się w Kijowie.","Na konferencji prasowej po rozmowach z ministrem spraw zagranicznych Ukrainy Pawło Klimkinem szef polskiej dyplomacji podkreślił, że w ich trakcie obaj politycy zgodzili się „co do negatywnej oceny projektu Nord Stream 2”. – Ta agresja w Cieśninie Kerczeńskiej powinna przypomnieć, czy też pokazać tym, którzy są zaangażowani w ten projekt, do czego Rosja jest zdolna – przekonywał Czaputowicz. Pytany, co może zrobić społeczność międzynarodowa, żeby zatrzymać realizację niemiecko-rosyjskiego gazociągu, szef MSZ zaznaczył, że wspólnota międzynarodowa jest w tej kwestii podzielona. Ocenił jednak, że – w kontekście ostatnich wydarzeń na Morzu Azowskim – „jest szansa na zatrzymanie tego projektu”. – Nord Stream 2 to jest pętla gazowa dla Europy, a gaz rosyjski dla Europy ma charakter gazu paraliżującego, podobnie jak Nowiczok – dodał szef ukraińskiej dyplomacji, nawiązując do gazu bojowego, który był wykorzystany do próby otrucia b. rosyjskiego szpiega Siergieja Skripala i jego córki Julii w Wielkiej Brytanii. Jak ocenił, konieczne jest dążenie do niezależności energetycznej, zwiększanie wydobycia własnego gazu. – A w sytuacji, kiedy nie będzie nam wystarczać tego gazu, powinniśmy go uzyskiwać za pośrednictwem państw cywilizowanych, chociażby takich, jak Polska – przekonywał Klimkin. Szef ukraińskiej dyplomacji podkreślał też, że wysiłki Ukrainy są kierowane na „wzmocnienie fali nacisku międzynarodowego na Rosję”, który spowoduje zwolnienie zatrzymanych na Morzu Azowskim ukraińskich żołnierzy oraz zwrot przechwyconych okrętów.",,
Zdesperowani imigranci forsowali mur dzielący ich od Hiszpanii,"Tłum imigrantów próbował pokonać wysokie ogrodzenie dzielące Maroko i hiszpańskie miasto Melilla. Mur ma miejscami nawet 7 metrów wysokości i został wybudowany właśnie, by ograniczyć nielegalną imigrację.","Szturmy kilkuset osób powtarzają się co jakiś czas. Około stu osób tym razem zostało na murze. Taki widok zastały służby graniczne w kamerach monitoringu. Zanim interweniowały, część osób zdołała się przedostać na hiszpańską stronę. Imigranci byli zdeterminowani – jeden z mężczyzn zdjął koszulę i podpalił ją, by odstraszyć funkcjonariuszy. Inni chwycili za kije. Hiszpańskie miasto Melilla położone jest w północnej Afryce, na wschodnim wybrzeżu Maroka. Ze względu na przynależność do Hiszpanii, czyli również do Unii Europejskiej, miejscowość jest częstym celem ucieczek nielegalnych imigrantów. CZYTAJ TAKŻE Imigranci na ratunek włoskim specjałom",,
Frank dla Polaków dalej za drogi,"Mimo że frank szwajcarski kosztował ostatnio 3,90 zł, to nadal jest dla Polaków drogi. Bank Szwajcarii wyliczył, że gdyby uwzględniać stan gospodarki, właściwy kurs powinien wynosić 3,46 zł. Średnio co roku polski kredytobiorca frankowy traci 14 tys. zł.","Jak wskazuje główny analityk DM BOŚ, Marek Rogalski wpływ na zbyt niską wycenę złotego we franku ma m. in. Rada Polityki Pieniężnej, ale również polityka globalna. Polscy kredytobiorcy frankowi co roku tracą łącznie aż 11 mld zł. 15 stycznia 2015 r. frank po ważnej decyzji Narodowego Banku Szwajcarii (SNB) poszybował mocno w górę.  Kurs przekroczył wtedy nawet 5 zł. Dla wielu kredytobiorców był to mocny cios 15 stycznia 2020 r., czyli w piątą rocznicę „czarnego czwartku”, frank kosztuje znacznie mniej, bo 3,93 zł. I tyle też procentowo zyskuje od początku roku. Mimo że różnica spora, to, jak mówią eksperci, właściwy kurs powinien być na poziomie 3,46 zł.",,
Sukces paraolimpiczyków w Rio. Polacy wrócili z 39 medalami,"W nocy z niedzieli na poniedziałek polskiego czasu zakończyły się w Rio de Janeiro XV letnie igrzyska paraolimpijskie. Polscy sportowcy, których w Brazylii było 90, zdobyli 39 medali – 9 złotych, 18 srebrnych i 12 brązowych.","W klasyfikacji medalowej brazylijskiej paraolimpiady Polska zajęła 10. miejsce. Zwyciężyli Chińczycy z 239 medalami, w tym 107 złotymi. Drugie miejsce zajęła Wielka Brytania, a trzecie Ukraina.Dwa złote medale - indywidualnie i w turnieju drużynowym - wywalczyła tenisistka stołowa Natalia Partyka. Polka wcześniej zdobywała indywidualne tytuły mistrzyni paraolimpijskiej także w Atenach (2004), Pekinie (2008) i Londynie (2012).  Cztery lata temu w Londynie Biało-Czerwoni zdobyli 36 medali, w tym 14 złotych.",,
Napaść na Polaków w Rimini. Jest decyzja Sądu Najwyższego w sprawie wyroku,"Włoski Sąd Najwyższy utrzymał w czwartek karę 16 lat więzienia dla sprawcy napaści, w tym gwałtu, na dwoje polskich turystów w Rimini – Kongijczyka Guerlina Butungu. Sąd odrzucił jego odwołanie od wyroku.","Obrona wniosła o uniewinnienie Butungu, jedynego pełnoletniego w momencie popełnienia przestępstwa i stojącego na czele 4-osobowej grupy. Jednak obrońca przebywającego w więzieniu skazanego w dwóch instancjach imigranta nie stawił się na czwartkowej rozprawie w Sądzie Najwyższym (Kasacyjnym) w Rzymie. Nie było też skazanego.W związku z nieobecnością obrony podstawą prac sędziów były zebrane akty sądowe, a także dokument ze stanowiskiem pełnomocnika dwojga zachowujących anonimowość młodych Polaków, adwokata Maurizio Ghinellego. Argumentował on, że motywacja zawarta w zaskarżeniu wyroku jest bezpodstawna.Ghinelli wyraził zadowolenie, że „prokurator wniósł o uznanie odwołanie Butungu za nie do przyjęcia”, co przyjęto w czasie rozprawy w Sądzie Najwyższym.Mężczyzna i kobieta, którzy w położonym nad Adriatykiem Rimini byli na wakacjach, zostali napadnięci na plaży w nocy, w sierpniu 2017 roku. Młoda Polka została wielokrotnie zgwałcona, a jej partner ciężko pobity i zraniony szkłem przez bandę.Guerlin Butungu jako jedyny wtedy pełnoletni był sądzony osobno. Przybył on do Włoch pontonem jako migrant i otrzymał tzw. ochronę humanitarną. Opuścił ośrodek dla migrantów, gdzie zdobywał wykształcenie zawodowe i wszedł na drogę przestępczą. Obrona Butungu złożyła jednak od niego odwołanie, twierdząc, że nie ma dowodów na to, że imigrant uczestniczył w zbiorowym gwałcie na młodej Polce na plaży i ciężkim pobiciu jej partnera oraz w innych napaściach, w tym w gwałcie i w jego próbie w Rimini przed dwoma laty.Ponadto obrońca wśród powodów zaskarżenia wyroku wskazał, że sądy nie uznały okoliczności łagodzących, to znaczy faktu, iż Butungu nie był wcześniej karany i ma za sobą „trudną przeszłość” w swoim kraju. Według adwokata skazany był jako nastolatek żołnierzem. Zdaniem pełnomocnika Polaków fakty nie potwierdzają jednak tej linii obrony i nie potwierdził tego nawet sam Butungu.Sprawa napaści na polskich turystów w Rimini, odwiedzanym co roku przez miliony ludzi, wstrząsnęła Włochami i wywołała w tym kraju falę oburzenia, a także dyskusję na temat przestępczości wśród imigrantów.",,
Neumann wyśmiewa PSL i jej lidera. Ludowcy wypominają mu taśmy z Tczewa,"„8,5 proc. potrafi zaszumieć w głowie” – napisał poseł Platformy Obywatelskiej Sławomir Neumann, odnosząc się do doniesień o liderze PSL Władysławie Kosiniaku-Kamyszu, który prawdopodobnie wystartuje w wyborach prezydenckich. W odpowiedzi na wpis Neumanna politycy PSL wypomnieli liderowi pomorskiej PO taśmy z Tczewa.","W niedzielę w Wierzchosławicach (woj. małopolskie) odbędzie się uroczyste posiedzenie Rady Naczelnej PSL, na którym zostaną podsumowane wybory parlamentarne. Jak sam wcześniej informował lider PSL Władysław Kosiniak-Kamysz, podczas posiedzenia padnie ważna deklaracja dotycząca kontynuacji Koalicji Polskiej.Według spekulacji medialnych, to właśnie wtedy Kosiniak-Kamysz może ogłosić swoją kandydaturę w wyborach prezydenckich. Jak napisał dziennikarz „Rzeczpospolitej” Michał Kolanko, „szykuje się ciekawa niedziela w polityce”. „Oczy skierowane na Wierzchosławice. To samo w sobie pokazuje jaka jest teraz pozycja Kosiniaka-Kamysza jako playmakera” – czytamy.Wpis dziennikarza skomentował poseł Platformy Obywatelskiej Sławomir Neumann, który napisał, że „8,5 proc. potrafi zaszumieć w głowie”. To właśnie taki wynik PSL wspólnie z ugrupowaniem Pawła Kukiza uzyskało w wyborach parlamentarnych. TVP Info opublikowało taśmy Sławomira Neumanna, lidera pomorskich struktur PO i kandydata KO do Sejmu. Rozmowy nagrane przez lokalnego działacza Platformy z Tczewa dotyczyły miasta, lokalnych struktur partii, strategii brudnej politycznej walki wewnątrz i poza jej kręgami.Część rozmów dotyczy sposobu funkcjonowania Platformy, w wielu miejscach Neumann wulgarnie obraża mieszkańców Tczewa, działaczy, a nawet potencjalnych wyborców swojej partii. – Rzygam tym Tczewem – mówi. W wulgarnych słowach mówi o Komitecie Obrony Demokracji, kpi z PSL – polityków tej partii nazywa „oszustami”. Neumann wiele uwagi poświęca sądom; zapewnia, że politycy PO z zarzutami są bardziej atrakcyjni dla elektoratu. Polityk KO zapewnia, że mimo wszystko będzie bronił swoich ludzi z partii „ku**a, jak niepodległości”. Ale twierdzi też, że jeśli wyjdą poza struktury partyjne, to sytuacja się odwróci. – Jak wyjdziesz z Platformy, to masz problem – powiedział m/in. Neumann przekonywał też w jednej z rozmów, że ewentualne kłopoty prezydentów PO z prawem nie będą problemem w kampanii, bo zarzuty prokuratorskie są zdaniem Neumanna z punktu widzenia wyborców anty–PiS korzystne. – W dupie mam kto. Wymyślcie kogoś, k***a, kto będzie. Znaczy w dupie, może być Kowalski Jan. Tylko chodzi o to, że Platforma jest silna i mówi: Kowalski Jan będzie i ch** mnie obchodzi Mirek, co ty masz do niego, czy uważasz, że on jest, k***a, ekspertem czy nie. W dupie to mamy. Chodzi o zasady, o politykę, k***a, a nie o pie***lety – mówi, rozmawiając o konstruowaniu list na wybory samorządowe.",,
Atak zimy i pożary. USA walczą z żywiołami,"Gigantyczne pożary w Kalifornii to nie jedyny żywioł, z którymi zmagają się Stany Zjednoczone. Na wschodzie kraju zaatakowała zima. Opady śniegu zanotowano nawet w południowych stanach, a także w Meksyku. Odwołano część lotów pasażerskich.","W ostatnich godzinach linie lotnicze Delta wstrzymały 625 lotów z Atlanty. Prognozuje się, że w ten weekend masowo odwoływane będą starty z Nowego Jorku i Bostonu. Strefa opadów przemieszcza się właśnie w tamte rejony.Opady śniegu zanotowano nawet w południowym Teksasie, co jest rzadkością. Mieszkańcy tego stanu, obawiając się utrudnień w dostawach, wykupili ze sklepów butelkowaną wodę i długoterminową żywność. Obawy się nie potwierdziły. W wielu miejscach spadło około centymetra śniegu, który szybko stopniał.W wielu częściach kraju spodziewany jest znaczący spadek temperatury. Tak ma być na przykład na południu Florydy gdzie miejscami słupki rtęci spadną do plus dziesięciu stopni. To zła wiadomość dla tysięcy turystów z północy, którzy w ten weekend przyjechali w ten ciepły zwykle region na krótki wypoczynek.Niespodziewanymi opadami śniegu dotknięty został też Meksyk. Ulice spowił biały puch, który nie był widziany w takich ilościach w tym rejonie od dziesięcioleci. Niestety opady spowodowały olbrzymie trudności komunikacyjne. Wiele ulic jest nieprzejezdnych.",,
Pobrali się w ogniu walk. 75. rocznica „najsłynniejszego ślubu powstania”,"On miał pseudonim Pałąk, ona – Jarmuż. Alicja i Bolesław Biegowie – bo o nich mowa – obchodzą właśnie 75. rocznicę ślubu, który wzięli w ogniu walk powstania warszawskiego. Pobrali się trzynastego dnia po jego wybuchu, a za obrączki posłużyły kółka od firanek. – To była uczta weselna z biszkoptami, sardynkami, pasztetami, winami francuskimi, które odbiliśmy Niemcom. Naturalnie, była wódka – wspominał po latach Bolesław Biega.","Alicja, z domu Treutler, w czasie powstania była sanitariuszką w stopniu strzelca. Bolesław był dowódcą kompanii „Szare Szeregi” batalionu „Kiliński” i został ranny w pierwszych dniach powstania podczas ostrzału gmachu banku PKO na skrzyżowaniu ulic Świętokrzyskiej i Jasnej. Tam trafił do prowizorycznego szpitala, a jego kolega Staszek „Frasza” Brzosko przejął dowództwo. – Przyszła żona przychodziła mnie odwiedzać, kiedy tylko mogła – wspominał „Pałąk” w rozmowie ze Sławomirem Turkowskim, opublikowanej na stronie Muzeum Powstania Warszawskiego.– „Frasza” mówi: „No, dlaczego wy się nie pobierzecie?”. Mówię: „No jak w takiej sytuacji możemy się pobrać?”. „Ja to załatwię” – odpowiedział. Przez gońca posłał notatkę do dowództwa batalionu i wieczorem goniec wrócił, że kapelan batalionowy „Corda” przyszedł dać nam ślub. Zaraz „Frasza” posłał gońca na pocztę powiedzieć Lili, że jutro ma być jej ślub o godzinie jedenastej i niech się stawi. I przyszła – opisywał powstaniec.Ślub wzięli dokładnie o jedenastej rano, bardzo blisko szpitala urządzonego w gmachu PKO – w niewielkim kościele Imienia Jezus przy ul. Moniuszki. W tym czasie na Starówce Niemcy urządzili masakrę warszawiaków.",,
Katedra wystawiona na sprzedaż. Katolicy protestują,"Rada parafii katedralnej w Utrechcie (Holandia) wystawiła na sprzedaż budynek katedry, którego utrzymanie jest zbyt kosztowne wobec małej liczby wiernych. Przeciwko sprzedaży świątyni protestują katolicy z całej diecezji.","Katolicy z Utrechtu rozpoczęli internetową zbiórkę podpisów przeciwko sprzedaży katedry pw. św. Katarzyny po tym, jak 18 lutego rada parafialna ogłosiła, że budynek jest wystawiony na sprzedać ze względu na zbyt wysokie koszty jego utrzymania.Jak informuje holenderski dziennik „De Volkskrant”, istnieje możliwość, że świątynia zostanie przekazana za symboliczną kwotę 1 euro na rzecz muzeum klasztoru św. Katarzyny, który sąsiaduje z katedrą. Z przekształceniem świątyni w muzeum nie zgadzają się miejscowi katolicy, którzy podpisują internetową petycję. Do protestu dołączają także wierni z innych miast, a nawet krajów. Do tej pory zebrano blisko 1700 podpisów.O sprzedaży świątyni zadecyduje ostatecznie Stolica Apostolska, jako że chodzi o parafię katedralną, a nie tylko kościół parafialny.Katedra pod wezwaniem św. Katarzyny to najważniejsza świątynia katolicka w Utrechcie. Budowa gotyckiego kościoła rozpoczęła się w 1470 r., a w 1853 r. kościół ten podniesiono do rangi katedry diecezjalnej. Jej znaczenie i prestiż spadły, odkąd w 2007 r. prymas Holandii i przewodniczący tamtejszego episkopatu kard. Willema Jacobus Eijk przeniósł się z katedry do położonej ok. 60 km od miasta parafii św. Augustyna.",,
Dysydent ponownie skazany za udział w tych samych protestach,"Joshua Wong, przywódca tzw. rewolucji parasolek, został skazany już po raz drugi na trzy miesiące więzienia za udział w protestach z 2014 roku. Uczestnicy demonstracji domagali się zachowania autonomii Hongkongu i w pełni demokratycznych wyborów regionalnych.","W lipcu 2016 roku Joshua Wong oraz inny z przywódców protestów Alex Chow zostali uznani za winnych udziału w nielegalnym zgromadzeniu i przedostaniu się na teren kompleksu rządowego, a trzeci z liderów – Nathan Law – nakłaniania innych osób do buntu. Ich działania zapoczątkowały masowy ruch prodemokratyczny, którego symbolem były żółte parasole, stanowiące ochronę przed gazem pieprzowym używanym przez policję.Trzej studenci – przywódcy protestów demokratycznych w Hongkongu w 2014 roku, znanych jako Occupy Central – ostatecznie uniknęli więzienia. Sąd Najwyższy Hongkongu przychylił się w sierpniu 2016 roku do wniosku obrony o karę w zawieszeniu.NieposłuszeństwoPrzeciwko Wongowi toczy się jeszcze jedno postępowanie w związku z zarzutem o podżeganie do nieposłuszeństwa społecznego. Od sierpnia ubiegłego roku odsiadywał on karę sześciu miesięcy więzienia. W związku z odwołaniem złożonym przez dysydenta, został on niedawno wypuszczony za kaucją. Pierwsze posiedzenie w sądzie apelacyjnym odbyło się we wtorek. Ostateczna decyzja zapadnie w późniejszym terminie.We wrześniu 2014 roku protestujący, których większość stanowili licealiści, studenci i młodzi pracujący, domagali się nieingerowania władz centralnych Chin w zaplanowane na 2017 rok pierwsze w historii wybory powszechne w Hongkongu. Żądali też dymisji szefa lokalnej chińskiej administracji. Powszechny sprzeciw protestujących wywołała zapowiedź wcześniejszego zatwierdzania kandydatów w wyborach przez lojalny wobec Pekinu komitet nominacyjny.",,
„Tylko rewolucja obyczajowa i rozbicie państwa” – prezes PiS o programie opozycji,"– Prawdziwy program PO-KO ogranicza się do rewolucji obyczajowej i rozbicia państwa - ocenił Jarosław Kaczyński. – Wpierają ludziom, że mogą dać więcej, ale bez wątpienia zabiorą to, co zostało przekazane przez nas – przestrzegł prezes Prawa i Sprawiedliwości.","– Oni niczego, co mówią społeczeństwu, nie traktują poważnie. Może poza tymi planami dotyczącymi rewolucji obyczajowej i dotyczącymi rozbicia państwa, uczynienia z Polski strefy zamieszkiwania Polaków, bo to już nie będzie państwo polskie. To chyba rzeczywiście jest ich prawdziwy program, a cała reszta, to są dodatki – ocenił Kaczyński w rozmowie z portalem niezalezna.pl Według prezesa partii rządzącej, opozycja „wpiera ludziom”, że może „dać jeszcze więcej”.  – Oczywiście nie mogą dać więcej i nie dadzą bez najmniejszej wątpliwości zabiorą to, co zostało przekazane przez nas. I ze względu na swoje poglądy i interesy, ale także ze względu na to, że żeby to mogło funkcjonować, te wielkie transfery społeczne, to trzeba umieć rządzić. A oni nie potrafią rządzić – podkreślił Jarosław Kaczyński.",,
"„Niepodległość to marsz nie jeden krok”, „wolność to dar, ale jednocześnie zadanie”","– Dar wolności i niepodległości nie jest dany raz na zawsze i nie dotyczy tylko państwowości oraz rządzących – powiedział kard. Stanisław Dziwisz. –  Wygraliśmy dlatego, że byliśmy razem, że ponad podziały wznieśli się w listopadzie 1918 roku: Witos, Daszyński, Piłsudski, Dmowski – mówił szef Urzędu do spraw Kombatantów i Osób Represjonowanych Jan Józef Kasprzyk.","Obchodzimy Święto Niepodległości. Czym jest wolność i niepodległość i jak ją świętujemy? Zebraliśmy kilka wypowiedzi. „Jesteśmy świadkami czasów, w których Polska podnosi się i umacnia, odzyskuje ducha. Po dziesięcioleciach nieszczęść, wyniszczania najwartościowszych spośród Narodu, których etos, zdawałoby się, odszedł wraz nimi, czujemy coraz silniej polską moc. Jest to siła, która ruguje z nas powoli Homo Sovieticusa, człowieka zniewolonego, ustępującego miejsca Polakowi. W tym tkwi, coraz mocniejsze, z każdym rokiem, odzyskiwanie niepodległości. Stajemy się niepodlegli wobec jarzma komunizmu, suwerenni ponad zniewalającymi nas dotąd narodami ciemięrzców. Niepodległość to marsz nie jeden krok, codziennie zatem umacniajmy ją wspólnie i zgodnie. Jeśli żadne nieszczęście nie zatrzyma mozolnie powracającego polskiego ducha, przyszłym pokoleniom dane będzie oglądać świetność Rzeczpospolitej”. Wojciech Łuczak, „Fundacja Niezłomni”„Wolność to dar, ale jednocześnie zadanie”„Za tę wolność i niepodległość, którą możemy się dzisiaj cieszyćdziękujemy Bogu i tamtym pokoleniom, pamiętając, że dla naswolność to dar, ale jednocześnie zadanie. Papież Jan Pawełprzedstawił to zobowiązanie jasno w siedzibie ONZ w Nowym Jorku,dnia 5 października 1995 roku mówiąc: ,,Podstawowy problem, jakidzisiaj musimy podjąć, to problem odpowiedzialnego korzystaniaz wolności, zarówno w wymiarze osobistym, jak społecznym [...].Wolność nie jest po prostu brakiem tyrańskiej władzy i ucisku,nie oznacza też swobody czynienia wszystkiego, na co ma sięochotę. Wolność ma swoją wewnętrzną „logikę”, która ją określai uszlachetnia: jest podporządkowana prawdzie i urzeczywistniasię w poszukiwaniu prawdy. Oderwana od prawdy o człowieku,wolność wyradza się w życiu indywidualnym w samowolę, a w życiupolitycznym w przemoc silniejszego i w arogancję władzy”.Abp Gądecki w Świątyni Opatrzności Bożej „Poczucie dumy, że jesteśmy Polakami”„Za komuny chodziłam zawsze do kościoła - do katedry i tam się modliłam. W pracy śpiewałyśmy po cichutku, prawie mruczando pieśni patriotyczne”. Krystyna Zając, 90-letnia była więźniarka obozu koncentracyjnego w Ravensbrueck, która zawsze obchodziła Święto Niepodległości 11 listopada, nawet w czasie PRL-u , gdy obchody w ten dzień były zakazane.„Odkąd byłem małym chłopcem zawsze lubiłem spędzać go na Placu Piłsudskiego: słuchać wystrzałów salwy honorowej, armat - było rzeczywiście poczucie dumy, że jesteśmy Polakami”. Patryk Markuszewski, organizator akcji „Nie zapomnij o nas, Powstańcach Warszawskich”, którego dziadek walczył w Powstaniu Warszawskim, a dzisiaj wraz z kolegami będzie zbierał pieniądze na remont i odbudowę grobów powstańców.„Odzyskanie niepodległości to wielka sprawa”„Odzyskanie niepodległości to wielka sprawa. Po 123 latach Polska wróciła na mapy Europy i świata. Polska wybuchła do wolności. Stało się to tylko i wyłączeni dzięki hartowi ducha i niespożytym siłom narodu polskiego, w tym polskich chłopów, polskiej wsi, bo to oni stanowili większość mieszkańców. Niepodległość była wywalczona, okupiona tułaczką i wymodlona przez tysiące polskich rodzin”. Władysław Kosiniak-Kamysz, prezes PSL. „Wolność i niepodległość nie jest dana raz na zawsze”„Dar wolności i niepodległości nie jest dany raz na zawsze i nie dotyczy tylko państwowości oraz rządzących, którym powierzono szczególną troskę o dobro wspólne kraju. Dzisiaj słowo Boże, zawarte w Liście św. Pawłado Kolosan, zachęca nas do budowania wolności w nas samych,w naszych umysłach i sercach”. Kard. Stanisław Dziwisz „Wygraliśmy dlatego, że byliśmy razem, że ponad podziały wznieśli się w listopadzie 1918 roku: Witos, Daszyński, Piłsudski, Dmowski.  Józef Piłsudski odrzucił pokusę objęcia rządów dyktatorskich jak również oparcia się w sprawowanych rządach o swoją formację polityczną - lewicę niepodległościową. Powiedział wyraźnie: ja wysiadam z czerwonego tramwaju na przystanku Niepodległość. Teraz musimy działać wspólnie”. Szef Urzędu do spraw Kombatantów i Osób Represjonowanych Jan Józef Kasprzyk „Niepodległość to wyzwanie”„Niepodległość to oczywiście wyzwanie. To nie jest tak, że narody tworzą swoje własne państwa i żyją w stanie idyllicznej szczęśliwości. Ale to jest podstawowy warunek, żeby stworzyć możliwie dobre życie dla członków narodu. Bez niepodległości jest to w praktyce niemożliwe. Bo wtedy obcy nam narzucają, co mamy robić. Niepodległość pozwala nam i naszym dzieciom realizować swoje cele. Pod obcym panowaniem bylibyśmy obywatelami drugiej i trzeciej kategorii, albo w ogóle nie bylibyśmy obywatelami tylko pariasami”. Piotr Gursztyn, dyrektor TVP Historia „To państwo, które szanuje prawa swoich obywateli”„Niepodległość to państwo, które szanuje prawa swoich obywateli. Jest suwerenne w stosunku do innych narodów. Jeżeli rezygnuje z części swojej suwerenności to tylko dobrowolnie, na rzecz dobra wspólnego wspólnoty do której należy. Mam na myśli UE. Ale za każdym razem decyzja musi być podjęta przez państwo i społeczeństwo. Tak też się stało w przypadku Polski. Niepodległość to szacunek dla języka, polskiej historii, a także praca na rzecz państwa  w ramach tych obowiązków, które mamy. Niepodległość ma bardzo wiele odmian i barw. Ale niepodległość to także poszanowanie dla Konstytucji, która obowiązuje w danym kraju. To poszanowanie bezwzględne i możliwość konsensusu i dogadania się, czym ta konstytucja dla nas jest i jakie reguły nas obowiązują niezależnie od tego, jakie mamy poglądy”. Dominika Wielowieyska z „Gazety Wyborczej”„To możliwość urządzenia rzeczy po swojemu”„Niepodległość to możliwość urządzenia rzeczy po swojemu. Podmiotem i suwerenem jest poszczególny naród. Nikomu nie podlega. Jego postanowienia wynikają z niego samego, z jego namysłu, wybranych suwerennych władz i reprezentuje faktycznie polskie interesy. Jest podmiotem. Kimś, kto sam działa. I z innymi wchodzi w różnego rodzaju relacje, przyjazne lub nieprzyjazne, w zależności od sytuacji. Dobrem, które ta niepodległość chroni jest byt narodowy, tożsamość narodowa, pamięć o przeszłości. I z tego też wynika spojrzenie w przyszłość.  Czyli zachowanie suwerenności w przyszłości. Niepodległość daje też poczucie bezpieczeństwa obywatelom państwa. Sprawia, że człowiek ma poczucie, że za nim stoi siła państwa, które się o niego upomni gdyby mu się coś przydarzyło”. Paweł Lisicki, redaktor naczelny „Do Rzeczy”",,
Była żona Putina kupuje domy na całym świecie. Przed rozwodem prawie nie zarabiała,"Według rosyjskich dziennikarzy śledczych była żona Władimira Putina Ludmiła kupuje nieruchomości w różnych częściach świata. Portal informacyjny „Meduza” podaje, że była żona prezydenta wraz z nowym mężem, biznesmenem Arturem Oczeretnym, dysponują ekskluzywnymi rezydencjami w Moskwie, we Francji i w jednym z krajów leżących nad Atlantykiem.","Portal „Meduza” przypomniał, że Ludmiła Putina przed rozwodem miała niewielki dochód. Rosyjscy dziennikarze twierdzą, że teraz była żona prezydenta i jej bliscy „aktywnie kupują ziemię i nieruchomości w podmoskiewskich miejscowościach i za granicą”. Według „Meduzy” była żona prezydenta ma firmę „Meridian”, której dochód wynosi kilkadziesiąt milionów rubli. – Jednak nawet tych pieniędzy nie wystarczyłoby na zakup elitarnych rezydencji – twierdzi portal. Jednocześnie dziennikarze ujawniają, że część nieruchomości była żona Władimira Putina kupiła od osób, z którymi prezydent utrzymywał przyjacielskie kontakty.",,
Zjednoczona Lewica nie wystartuje w wyborach. Poprze Platformę Obywatelską,"W październikowych wyborach parlamentarnych na listach będzie tylko jedna Zjednoczona Lewica. To koalicja SLD, Twojego Ruchu i kilku mniejszych ugrupowań. Druga – Komitet Wyborczy Zjednoczona Lewica – wycofała się ze startu.","Druga Zjednoczona Lewica została zarejestrowana przez Socjaldemokrację Polską oraz między innymi partię Wolność i Równość. Koalicja usiłowała zaprosić do współpracy inne ugrupowania lewicowe, takie jak Dom Wszystkich Polska Ryszarda Kalisza, Partię Regionów, Ruch Sprawiedliwości Społecznej Piotra Ikonowicza, Biało-Czerwonych Grzegorza Napieralskiego oraz posłankę niezrzeszoną Annę Grodzką. Wszyscy jednak odmówili.Komitet miał stanowić konkurencję do koalicji utworzonej przez SLD, Twój Ruch, PPS, UP i Zielonych. Wobec niepowodzenia projektu Piotr Musiał, przewodniczący partii Wolność i Równość, poinformował, że ugrupowania zaapelują do swoich zwolenników o poparcie Platformy Obywatelskiej.Szalupa ratunkowa za fasadąZdaniem Musiała tylko Platforma może powstrzymać Prawo i Sprawiedliwość przed przejęciem władzy. – Zagrożenie jest tak duże, że trzeba zebrać wszystkie zdroworozsądkowe siły i razem przeciw niemu wystąpić – zaznaczył.Lider WiR przestrzegł również przez głosowaniem na Zjednoczoną Lewicę. Wyjaśnił, że to „fasada, za którą kryje się szalupa ratunkowa dla Janusza Palikota, Leszka Millera i obecnych posłów SLD”. Musiał ocenił, że niektórzy posłowie SLD są gotowi utworzyć koalicję z PiS-em.We wtorek o północy mija termin zgłaszania do PKW list kandydatów. Wybory parlamentarne odbędą się 25 października.",,
„Incydent” w elektrowni jądrowej w pobliżu Toronto. Alert wysłano na telefony komórkowe,"Komunikat o „incydencie” w elektrowni jądrowej Pickering w niedzielę rano zaalarmował mieszkańców kanadyjskiej prowincji Ontario.  Właściciel i operator elektrowni, spółka Ontario Power Generation poinformowała niespełna godzinę później, że niepokojący komunikat wysłano „przez pomyłkę”.","Około 7.25 rano czasu lokalnego (13.25 w Polsce) w niedzielę mieszkańcy Ontario otrzymali na swoje telefony komórkowe powiadomienie przekazane przez rząd prowincji, że w elektrowni w Pickering doszło do „incydentu”.   „Nie zanotowano anormalnego poziomu promieniowania, a ekipy ratunkowe zajmują się sytuacją (...), nie ma potrzeby podejmowania żadnych działań w obecnej chwili” – informował komunikat, precyzując, że dotyczy on osób mieszkających w promieniu 10 km od elektrowni.  Komunikat był adresowany do mieszkańców południowego Ontario, przede wszystkim do aglomeracji Toronto, ale według informacji przekazywanych przez media, powiadomienie otrzymali także mieszkańcy stolicy kraju Ottawy, znajdującej się ponad 400 km od Pickering.  Kilka minut po godz. 8 czasu lokalnego Ontario Power Generation, należąca do rządu Ontario spółka produkcji energii elektrycznej, poinformowała na Twitterze, że alarm w sprawie Pickering „został wysłany przez pomyłkę, nie ma niebezpieczeństwa dla ludzi ani środowiska”.",,
Zakończył się szczyt NATO. Turcja zgodziła się na plany obrony Polski,"Prezydent Turcji Recep Tayyip Erdogan zgodził się na poparcie NATO-wskich planów obrony krajów bałtyckich i Polski – ujawniła w czasie spotkania przywódców Sojuszu kancelaria prezydenta Litwy Gitanasa Nausedy. Decyzja zapadła w trakcie zakończonego właśnie szczytu NATO w Londynie, zorganizowanego w 70. rocznicę powstania Sojuszu. Wcześniej z Erdoganem rozmawiał m.in. prezydent Polski Andrzej Duda.","Kwestia ta była jedną z głównych punktów spornych przed rozpoczęciem spotkania przywódców. Turcja odmawiała poparcia tych planów, dopóki państwa NATO nie uznają ugrupowań, z którymi walczy, za organizacje terrorystyczne. O sprawie tej z Erdoganem rozmawiał przed przyjazdem do Londynu prezydent Andrzej Duda, a w czasie samego szczytu miało się odbyć spotkanie Erdogana, Dudy i prezydentów trzech krajów bałtyckich. Informację o decyzji Erdogana jako pierwsza podała kancelaria prezydenta Litwy Gitanasa Nausedy. Potwierdził ją sekretarz generalny Sojuszu Jens Stoltenberg. Przywódcy państw NATO porozumieli się w środę na szczycie w Londynie w sprawie aktualizacji planów obronnych Polski i państw bałtyckich – poinformował na konferencji sekretarz generalny Sojuszu Jens Stoltenberg. Stoltenberg poinformował, że rozmawiał o tej sprawie z Erdoganem. – Dzisiaj uzgodniliśmy aktualizację planów (obronnych – red.) dla Polski i państw bałtyckich. Jestem z tego zadowolony – powiedział Stoltenberg na konferencji. Nie podał jednak szczegółów. Turcja zapowiedziała wcześniej, że nie podpisze strategii dla Europy Wschodniej, jeśli sojusznicy z NATO nie uznają syryjskich Kurdów za terrorystów. Weto prezydenta Erdogana oznaczałoby, że dokument w ogóle nie zostanie przyjęty. Nie wiadomo na razie na jakich warunkach zawarto kompromis. Jak podaje kancelaria litewskiego prezydenta, Turcja nie domagała się niczego w zamian za wycofanie swojego sprzeciwu.Jak podała strona turecka, po zapadnięciu tureckiej decyzji prezydent Stanów Zjednoczonych Donald Trump odbył niezapowiedziane dwustronne spotkanie z Erdoganem.Mimo napięć między przywódcami państw NATO w przyjętej w środę na szczycie w Londynie deklaracji potwierdzili oni jedność Sojuszu i zobowiązanie zapisane w art. 5 Traktatu Waszyngtońskiego, że atak na jednego sojusznika będzie uważany za atak na wszystkich. „W trudnych czasach jesteśmy silniejsi jako Sojusz, a nasi obywatela są bezpieczniejsi. Nasza więź i wzajemne zaangażowanie gwarantują nasze wolności, nasze wartości i nasze bezpieczeństwo od 70 lat. Pracujemy nad tym, aby zapewnić, że NATO gwarantuje te wolności, wartości i bezpieczeństwo dla przyszłych pokoleń” – głosi deklaracja Sojuszu. Przywódcy wskazali, że NATO gwarantuje bezpieczeństwo terytorium państw członkowskich i miliarda ludzi, a także wolność i wartości, które podzielają państwa członkowskie, w tym demokrację, wolność jednostki, prawa człowieka i praworządność. „Solidarność, jedność i spójność są podstawowymi zasadami naszego Sojuszu. Gdy współpracujemy, aby zapobiegać konfliktom i zachować pokój, NATO pozostaje fundamentem naszej zbiorowej obrony i podstawowym forum konsultacji oraz decyzji w sprawie bezpieczeństwa wśród sojuszników. Potwierdzamy trwałą więź transatlantycką między Europą i Ameryką Północną, przestrzeganie celów i zasad Karty Narodów Zjednoczonych oraz nasze uroczyste zobowiązanie zapisane w art. 5 Traktatu Waszyngtońskiego, że atak na jednego Sojusznika będzie uważany za atak na nas wszystkich” – napisano w deklaracji. Przywódcy państw NATO na szczycie w Londynie skrytykowali agresywne działania Rosji. „Agresywne działania Rosji stanowią zagrożenie dla bezpieczeństwa euroatlantyckiego” – uznali.„Terroryzm we wszystkich jego postaciach i przejawach pozostaje stałym zagrożeniem dla nas wszystkich. Podmioty państwowe i niepaństwowe kwestionują porządek międzynarodowy oparty na regułach. Brak stabilności poza naszymi granicami przyczynia się również do nielegalnej migracji. Stoimy w obliczu zagrożeń cybernetycznych i hybrydowych” – taki zapis znalazł się w przyjętej  deklaracji.Jak mówił Stoltenberg, Sojusz wierzy w dialog z Rosją, która jest jego największym sąsiadem. – Nawet jeśli nie będziemy w stanie poprawić relacji z Rosją w najbliższej przyszłości, musimy zarządzać tymi trudnymi sprawami – wskazał. Zaznaczył też, że Sojusz nie będzie obojętny na rozmieszczenie przez Rosję nowych rakiet średniego zasięgu, które stanowią znaczne zagrożenie dla bezpieczeństwa euroatlantyckiego.",,
"Mocne słowa w ONZ. „Ile jeszcze dzieci musi umrzeć, żeby Rosja zaczęła się przejmować”","Spór w Radzie Bezpieczeństwa ONZ w sprawie Syrii. Stany Zjednoczone, Francja i Wielka Brytania oskarżyły Rosję o współodpowiedzialność za atak z użyciem broni chemicznej, w którym zginęły co najmniej 72 osoby, w tym kobiety i dzieci. Moskwa twierdzi, że doszło do prowokacji ze strony opozycji.","Zastępca ambasadora Rosji Władimir Safronkow określił atak w Syrii mianem prowokacji zorganizowanej przez terrorystów.  Przekonywał, że raporty na temat okoliczności zdarzeń w Chan Szajchun są niewiarygodne, przedstawia się różne wersje rzekomego ataku. Przyznał, że doszło do bombardowania, dokonanego przez wojska rządowe, ale twierdził, że pociski spadły na kontrolowaną przez opozycję fabrykę i magazyny amunicji, do których używano substancji chemicznych. Amerykańska ambasador przy ONZ Nikki Haley odrzuciła tę argumentację. Jej zdaniem, wszystko wskazuje na działania wojsk Baszara al-Asada. Haley wytknęła Rosji blokowanie stanowczych decyzji w sprawie Syrii.",,
„Rewelacyjne spotkanie”. Trump o rozmowie z Putinem,„Było to rewelacyjne spotkanie” – tak prezydent USA Donald Trump określił jako swoje pierwsze spotkanie z prezydentem Rosji Władimirem Putinem. Do rozmów doszło w piątek w kuluarach szczytu G20 w Hamburgu.,"Agencja Interfax poinformowała, że podczas ponaddwugodzinnego spotkania w cztery oczy przywódcy omówili sytuację w Syrii i na Ukrainie, kwestię walki z terroryzmem i cyberprzestępczością.  Sekretarz stanu USA  Rex Tillerson potwierdził, że prezydenci uzgodnili wprowadzenie od najbliższej niedzieli zawieszenia broni w południowo-zachodniej Syrii.– To jest nasz pierwszy sukces - powiedział Tillerson dziennikarzom. Szef amerykańskiej dyplomacji wyraził nadzieję, że rozejm zostanie rozszerzony na inne części Syrii.– Omawialiśmy wiele kwestii, myślę, że dobrze to idzie – mówił Trump dziennikarzom jeszcze na początku spotkania. – Jeśli Rosja i Stany Zjednoczone chcą rozwiązywać najważniejsze, palące problemy dwustronne i międzynarodowe, rozmowy telefoniczne nie wystarczą, potrzebne są rozmowy twarzą w twarz – deklarował Putin. W krótkiej, pierwszej części spotkania wzięli udział szefowie dyplomacji – Tillerson i Siergiej Ławrow. Po wypowiedziach dla mediów politycy uścisnęli sobie dłonie przed kamerami. Agencja EFE odnotowała, że w porównaniu z  innymi takimi gestami Trumpa był to krótki uścisk. Prezydenci USA i Rosji spotkali się po raz pierwszy kilka godzin przed dwustronnymi rozmowami. Także wtedy uścisnęli sobie dłonie oraz wymienili uprzejmości.Komentatorzy odnotowali wówczas, że przy powitaniu Trump poklepał Putina po plecach i przedramieniu.  „Czekam na dzisiejsze spotkania z przywódcami, w tym na spotkanie z  Władimirem Putinem. Mnóstwo rzeczy do omówienia. Będę dobrze reprezentował nasz kraj i walczył o jego interesy ” – napisał wcześniej prezydent USA na Twitterze.",,
Powstał niezwykle realistyczny prototyp sztucznego człowieka,"Na targach CES 2020 zaprezentowano prototyp sztucznego człowieka. Nie jest zwykłym asystentem głosowym ani robotem, ale raczej chatbotem wideo, który poznaje preferencje ludzi i odpowiada na ich pytania w niezwykle realistyczny sposób. Jego wygląd, gestykulacja i sposób wypowiadania się sprawiają, że do złudzenia przypomina człowieka.","Chatbot to rodzaj animowanego awatara, program komputerowy, wizualizowany na ekranie komputera lub smartfonu często pod postacią człowieka. Na ogół jest wykorzystywany w biznesie. Klienci firm, które używają chatbotów, mają odnosić wrażenie, że rozmawiają z prawdziwym przedstawicielem firmy. Do tej pory program rzadko korzystał ze sztucznej inteligencji. Firmom się nie opłacało w to inwestować, bo i tak wielu ludzi uważało, że rozmawiają żywym człowiekiem. Ale teraz dla tych bardziej wymagających zespół badawczy start-upu STAR Labs opracował inteligentnego chatbota Neona. Lista zastosowań jest bardzo długa, pojawia się więc pytanie, czy takie rozwiązanie spodoba się pracodawcom i czy „mniej inteligentni, za to drożsi” pracownicy powinni zacząć intensywnie myśleć o bardzo wczesnej emeryturze.Neon ma się uczyć ludzkich zachowań i reagować (w tym odpowiadać na pytania) z opóźnieniem milisekundy. Nauczy się np. rozpoznawać klienta jak barman, otoczy opieką niczym trener personalny. Zmieni się w towarzysza, powiernika. Star Labs twierdzi, że awatary mają własne emocje i wspomnienia. Ale to po prostu marketingowe określenie symulacji emocji i bazy danych. Z Neonem można pogadać na razie tylko na targach CES 2020. Firma chce go wdrożyć do produkcji do końca roku.",,
Fogiel: Standardowe pismo i standardowa odpowiedź. To kolejny kapiszon „Wyborczej”,"– W całej tej sprawie nie ma żadnej tajemnicy, żadnej sensacji. Standardowe pismo i standardowa odpowiedź z prośbą o sprecyzowanie sprawy. Na tym się sprawa kończy – powiedział portalowi tvp.info zastępca rzecznika PiS Radosław Fogiel, pytany o ujawniony przez „Gazetę Wyborczą” list, w którym Jarosław Kaczyński odpisał na korespondencję Emilii Sz., która miała dyskredytować sędziów w sieci.","„Z treści pani listu wynika, że czuje się pani pokrzywdzona działaniami wymiaru sprawiedliwości, ale także pana Łukasza Piebiaka, (ówcześnie) podsekretarza stanu w Ministerstwie Sprawiedliwości” – napisał Jarosław Kaczyński.„W związku z powyższym uprzejmie informuję, że jeśli będzie pani oczekiwała ode mnie wsparcia, którego mógłbym udzielić, działając w ramach uprawnień przysługujących parlamentarzystom, proszę o informację o zajętym stanowisku oraz sprecyzowaniu problemu” – podkreślił prezes PiS.Jarosław Kaczyński przypomniał w odpowiedzi do Emilii Sz., że w marcu 2017 r. interweniował u Rzecznika Praw Dziecka w jej sprawie. Chodziło o postępowanie dotyczące ustalenia kontaktów  małżonka – sędziego Tomasza Szmydta – z jego małoletnimi córkami, co wcześniej było rozpatrywane przez sąd.W rozmowie z portalem tvp.info Radosław Fogiel skomentował treść ujawnionego listu. Stwierdził, że listy do Jarosława Kaczyńskiego jako posła, jako prezesa partii, pisze „bardzo wiele osób”. – Rocznie wpływających do biura spraw jest kilkadziesiąt tysięcy – między 30 a 40 tys. – zaznaczył.– Pan prezes jako poseł na podstawie ustawy o wykonywaniu mandatu posła podejmuje określone interwencje. W absolutnej większości przypadków polega to na przekazaniu sprawy do właściwej instytucji. W tym przypadku pani Emilii, osoby nieznanej, chodziło o spór dotyczący dzieci, więc zostało to przekazane do Rzecznika Praw Dziecka, żeby nadzorować, czy dzieciom nie dzieje się krzywda – powiedział. Jak dodał, „Gazeta Wyborcza” próbuje „robić z tego zarzut, skandal”. – Ale to po raz kolejny mokry kapiszon. To normalna praca poselska, zakładam, że inni posłowie tego typu interwencje też podejmują – stwierdził Fogiel.",,
Prezes TVP odpowiada Niemcom: Jesteśmy Telewizją Polską i mamy obowiązki polskie,"„Jesteśmy Telewizją Polską i mamy obowiązki polskie, jesteśmy dumni z Polski a polskość to dla nas normalność” – napisał na Twitterze prezes TVP Jacek Kurski w odpowiedzi na atak ze strony niemieckich mediów publicznych, które skrytykowały TVP za transmitowanie na żywo defilady z okazji Święta Konstytucji 3 Maja, z udziałem prezydenta i najwyższych władz, a nie… wystąpienie Donalda Tuska na Uniwersytecie Warszawskim.","Pierwszy program niemieckiej telewizji publicznej ARD w głównym wydaniu wiadomości „Tagesschau” zwrócił uwagę na wzrastającą liczbę ataków na wolność mediów. W materiale nawiązano do przemówienia Donalda Tuska, „najważniejszego polityka opozycyjnego w Polsce”, którego wystąpienie transmitowane było przez prywatną stację TVN. W materiale podkreślono, że publiczny nadawca TVP w tym czasie pokazywał defiladę wojskową.Jacek Kurski przypomniał, jakie treści promowano w czasie imprezy z udziałem szefa Rady Europejskiej. Prezes TVP napisał na Twitterze: „ARD atakuje TVP za to, że w Święto Polski i Kościoła transmitowała defiladę zamiast show D. Tuska, w kt. przyrównano Krzyż do pałki, Kościół do świń a Węgry do odbytu. Jesteśmy Telewizją Polską i mamy obowiązki polskie, jestesmy dumni z Polski a polskość to dla nas normalność”.Szef Rady Europejskiej przyjechał do Warszawy 3 maja. Po południu wygłosił wykład na Uniwersytecie Warszawskim, gdzie m.in. powiedział: „Dzisiaj jest takie modne hasło, że »Polska jest sercem Europy« . Ja bym bardzo przestrzegał przed takimi pozornie atrakcyjnymi często anatomicznymi porównaniami. Okej, Szwecja jeszcze może się ucieszyć, bo jak patrzę na mapę to będzie głową, ale sojusznik autorów tego hasła, Viktor Orbán może się poczuć lekko skrępowany”.",,
"Policja wyniosła protestujących przed Sejmem, którzy przeszli przez barierki","Policja wyniosła kilkoro protestujących, którzy przeszli przez barierki zabezpieczające teren Sejmu; wśród nich był lider Obywateli RP Paweł Kasprzak. Przed budynkiem parlamentu trwa protest przeciwko reformie sądownictwa.","Gdy po godz. 15. Sejm uchwalił ustawę o Sądzie Najwyższym, leżący przy barierkach, otaczających budynek parlamentu zaczęli rytmicznie walić w ogrodzenie i krzyczeć „hańba!”. Potem kilkoro protestujących przedarło się przez barierki. Jak poinformował asp. szt. Mariusz Mrozek z Komendy Stołecznej Policji, „osoby te zostały odgrodzone kordonem przez policjantów”.Funkcjonariusze, po próbach negocjacji (na miejscu jest policyjny zespół antykonfliktowy), wynieśli je. „To są normalni obywatele, to jest nasze miejsce” – krzyczeli w tym czasie pozostali pikietujący Sejm. Mrozek poinformował, że dziewięć osób zostało wylegitymowanych i wyprowadzonych na zewnątrz. – Policja będzie prowadzić czynności prawdopodobnie w kierunku popełnienie wykroczenia i naruszenia porządku – wyjaśnił. ",,
Sto tys. euro dla prześladowanych. Kościół w Walencji wspiera chrześcijan w Syrii,"Archidiecezja walencka przesłała do Syrii ponad 100 tysięcy euro w ramach pomocy dla miejscowych chrześcijan. Jak poinformował arcybiskup kard. Antonio Cañizares zebrane pieniądze mają trafić do osób prześladowanych z powodu wiary. Akcja
została przeprowadzona we współpracy z organizacją Pomoc Kościołowi w Potrzebie.","Hiszpański hierarcha wyjaśnił, że inicjatywa zbiórki środków pieniężnych dla chrześcijan w Syrii ruszyła w grudniu pod hasłem „Niezniszczalni w wierze”. Równolegle z akcją charytatywną w kościołach tej archidiecezji modlono się za prześladowanych wyznawców Chrystusa w Syrii i o pokój w tym kraju. Jestem wdzięczny za tę akcję służącą wspieraniu prześladowanego Kościoła, ponieważ jestto zasiewanie miłości, która przebacza, jedna i umożliwia osiągnięcie pokoju – powiedział kard. Cañizares. Przypomniał przy okazji, że jego archidiecezja ma bardzo dobre stosunki z chrześcijanami w Syrii. Zwrócił uwagę, że w 2018 r. do Walencji przybył z wizytą katolicki arcybiskup Aleppo Denys Antoine Chahda. To do tego miasta trafi część środków pieniężnych zebranych w archidiecezji walenckiej.",,
"Wałęsa o tym, co zamierza zrobić z osobami nazywającymi go „Bolkiem”: Trzeba strzelać","– Strzelać, tylko trzeba by strzelać – powiedział były prezydent Lech Wałęsa pytany przez Marka Czyża, co zamierza zrobić z osobami, które nazywają go „Bolkiem”. Stwierdził również, że kiedy „agenci wygrywają, trzeba też ich szanować i ich popierać, bo wygrali wybory”.","Wałęsa po chwili dodał jednak, że nie jest tu nic w stanie zrobić, dlatego że „pewnych ludzi nie przekona”.– Jak ich nie przekonam faktami i dowodami. Zobacz pan na moim Facebooku, przecież tam jest, jak wykorzystują Walentynowicz i innych, jak dają jej papiery po to, żeby ze mną walczyła. A po co robili to? Po co w stanie wojennym zawieźli papiery Walentynowicz? Bo chcieli mnie wykorzystać (…), żebym ich jakoś tam poparł. Dawali mi stanowiska, pieniądze i wszystko. A ja nie dałem się i wtedy mówią: „to my cię załatwimy”. I zawieźli Walentynowicz papiery – stwierdził. Były prezydent zarzekał się, że nigdy nie był agentem. – Nigdy nie donosiłem, to wszystko kłamstwo – powiedział Wałęsa. Stwierdził także, że „dzisiaj widać po tych papierach, które Kiszczak niby ogłasza, że Kaczyński z Kiszczakiem żyli w dobrej komitywie”. – Ohyda polega na tym, że żonę Kiszczaka wykorzystano przeciwko mnie, dowożąc papiery w kartonach, a ona to potwierdziła – zaznaczył. W lutym 2016 r., w wyniku przeszukania prokuratorów IPN w domu zmarłego byłego szefa komunistycznego MSW gen. Czesława Kiszczaka znaleziono teczki TW „Bolka”. W styczniu 2017 r. IPN podał, że z opinii biegłych Instytutu Ekspertyz Sądowych w Krakowie, dotyczącej teczki personalnej i teczki pracy TW „Bolek” i zawartych w nich dokumentów z lat 1970-76, wynika, że zobowiązanie do współpracy z SB, pokwitowania odbioru pieniędzy oraz przeważającą część doniesień, podpisał własnoręcznie Wałęsa. Wałęsa skomentował też obecną sytuację w Polsce, odnosząc się do czasów transformacji ustrojowej.– Demokrację na dziś musimy jeszcze raz ułożyć. Do tej pory, szczególnie Polacy, uważaliśmy, że władzę mamy narzuconą, agentów. My i oni. Do „Solidarności” tak można było patrzeć. Nie szanować prawa, nie szanować władzy, to oni. Natomiast po zwycięstwie „Solidarności” powinniśmy przekonać wszystkich, od przedszkola do Opola, że to już jest nasza władza – powiedział były prezydent. – Kiedy nie ma agentów albo agenci wygrywają, trzeba też ich szanować i ich popierać, bo wygrali wybory – dodał.",,
"Czarzasty: każdy musi dojrzeć do swojej roli, Schetyna również","– Grzegorz Schetyna informuje wszystkich, że jednoczy opozycję poza opozycją. W związku z tym my nie jesteśmy przedmiotem rozmów. Schetyna już kilka razy ogłaszał, że będą jakieś konsultacje, rozmowy – mówił w programie „Kwadrans polityczny” Włodzimierz Czarzasty, przewodniczący SLD. W piątek opozycja ma zgłosić wotum nieufności wobec rządu premier Beaty Szydło.","„Nie hamletyzujemy; są terminy i są zasady. Ta zasada to jest taka, że najpierw decyzja musi być podjęta, konsultowaliśmy się z różnymi osobami, jak one to oceniają"" – mówił w wywiadzie dla radiowej Trójki Tomasz Siemoniak, pytany, dlaczego tak długo trwa kwestia przedstawienia kandydata na premiera. „Wszystko ma swój czas, powiedzieliśmy nazwisko, kiedy składaliśmy wniosek"" – dodał wiceszef PO. „Mają prawdo do takich zachowań”Szef niemiecko-szwajcarskiego koncernu medialnego Ringier Axel Springer instruuje podległych mu dziennikarzy – jaka powinna być ocena polskiego rządu. W tym samym liście ostro skrytykował polski rząd za brak poparcia dla Donalda Tuska. „W nadchodzącym czasie na autostradzie unijnej integracji pojawią się nie tylko pas szybkiego i wolnego ruchu, ale też parking. I to jest właśnie moment, gdy do gry włączają się wolne media, takie jak my [...] większość naszych czytelników i użytkowników należy do tej miażdżącej większości, która popiera członkostwo Polski w Unii Europejskiej. Podpowiedzmy im co zrobić, żeby pozostać na pasie szybkiego ruchu i nie skończyć na parkingu” – napisał Mark Dekan. Ringier Axel Springer to prawdziwy medialny kolos. W Polsce należą do niego m.in. dziennik „Fakt”, tygodnik „Newsweek” oraz portal Onet.pl. Czarzasty komentując ten list powiedział, że nie podoba mu się to, że dziennikarze stali się rzecznikami poszczególnych partii politycznych. Jego zdaniem czasy neutralnego dziennikarstwa się kończą albo już się skończyły. – Dziennikarze są bardziej komentatorami, w zależności od tego w jakiej redakcji pracują. Mnie ten list się nie podoba, ale to jest prywatna spółka, prywatne media, które mają prawo do swoich zachowań – stwierdził.",,
Rosja ponownie straszy Polskę Iskanderami,"Rosja znowu straszy NATO rozmieszczeniem kompleksów rakietowych Iskander w pobliżu granic Polski i Litwy. – Nie będziemy patrzeć z opuszczonymi rękami, ale podejmiemy odpowiednie kroki – powiedział rosyjski deputowany Władimir Szamanow.","Cytowany przez agencję Ria Novosti szef komisji obrony Dumy Państwowej Władimir Szamanow oświadczył, że Moskwa może zwiększyć liczbę tych nowoczesnych systemów wzdłuż swoich granic, w tym w obwodzie kaliningradzkim.Rosyjski deputowany skrytykował Stany Zjednoczone oraz Polskę, Litwę, Łotwę i Estonię za rozmieszczanie dodatkowych sił amerykańskich w pobliżu rosyjskich granic. – Nie będziemy patrzeć z opuszczonymi rękami, ale podejmiemy odpowiednie kroki – powiedział Władimir Szamanow.",,
Budka wściekły na PSL. Przypomniał im z kim PO rządziła przez 8 lat,"„Zabierzcie dzieciakom Twittera. Albo delikatnie im przypomnijcie koalicję PO-PSL w latach 2007-15. 8 dobrych lat dla Polski” – w taki sposób Borys Budka z Platformy Obywatelskiej skomentował w mediach społecznościowych spot wyborczy, udostępniony przez oficjalny profil PSL.","Cytowana wypowiedź Grzegorza Schetyny w spocie PSL pochodzi z 2018 r. Cztery miesiące później władze ludowców weszły w koalicję z PO, a Władysław Kosiniak-Kamysz zachwalał wtedy szefa Platformy Obywatelskiej.",,
Elektrownie atomowe i niemieckie pensje. Takiej Polski życzą nam politycy,"Poprosiliśmy polityków, aby podzielili się z nami swoją wizją idealnej Polski. Jak powinien wyglądać nasz kraj w 2030 r.? Co podarowaliby obywatelom pod choinkę, gdyby mogli spełnić swoje wizje? – Zarobki na poziomie niemieckim, praworządne państwo z niezależną prokuraturą i sądownictwem, i doskonałą edukacją dla naszych najmłodszych – powiedziała portalowi tvp.info posłanka Koalicji Obywatelskiej Paulina Hennig-Kloska.","Tomasz Rzymkowski z Prawa i Sprawiedliwości skupiłby się na bezpieczeństwie energetycznym. – Kilka elektrowni jądrowych, aby Polska nie martwiła się o energię elektryczną. Niskie, proste podatki i stabilna sytuacja finansów publicznych – wymienił poseł Zjednoczonej Prawicy. Lewica skupiłaby się na kwestiach obyczajowych. – Polki mają takie prawa jak kobiety w Europie, czyli mają np. prawo do przerywania ciąży. O tym, czy ktoś zapali skręta, decyduje dorosła osoba, tak jak może wypić kieliszek alkoholu. Wszystkie wolności, w tym małżeństwa jednopłciowe – stwierdziła posłanka Lewicy Małgorzata Prokop-Paczkowska. – Polska równościowa, tolerancyjna, praworządna, która przestrzega konstytucji i Polska bez PiS-u – mówił z kolei poseł Krzysztof Śmiszek z Lewicy. Polska z małżeństwami homoseksualnymi z prawem do adopcji dzieci? – Wszystko w swoim czasie – odpowiedział. Część parlamentarzystów sugerowało, że rządy ich ugrupowań to najlepsza przyszłość dla Polski. – Życzę, żebyśmy mogli realizować przez najbliższe 10 lat program Prawa i Sprawiedliwości, np. pod względem infrastruktury drogowej – mówił poseł PiS Jan Mosiński. Inną wizję Polski w 2030 r. ma poseł Konrad Berkowicz z Konfederacji. – Konfederacja zdobywa 100 proc. poparcia i dzieli się na dwa kluby, które różnią się jakimiś szczegółami i tylko o to się spierają. Dzięki temu Polska idzie w dobrą stronę, niezależnie od tego, który klub rządzi – mówił. Polexit? – Myślę, że zanim doprowadzilibyśmy do polexitu, to Unia Europejska się rozwali, bo już trzeszczy w szwach – odpowiedział Berkowicz. To, co jest marzeniem Konfederacji, dla Lewicy brzmi jak koszmar.  – Życzyłabym sobie, żeby Polska nie wystąpiła z Unii Europejskiej. W mojej ocenie zmiany w sądownictwie i nieprzyjęcie uchwały klimatycznej świadczą o strategii PiS dotyczącej wyjścia Polski z Unii Europejskiej – mówiła posłanka Lewicy Anita Sowińska.  – Chcę, żeby Polska była wreszcie państwem niepodległym i żeby panowała w niej wolność. Chcę, żeby nikt mi nie mówił, co mam jeść, pić, czy muszę się ubezpieczyć, zapinać pasy w samochodzie, żeby podatki były takie, że to ja wydaję pieniądze dla siebie, a nie żeby ktoś zabierał mi pieniądze, a potem nimi płacił mojej córce za studia gender – stwierdził z kolei poseł Konfederacji Janusz Korwin-Mikke. Posłowie Zjednoczonej Prawicy najczęściej mówili o dobrobycie. – Taka Polska, z której wyjeżdżać będziemy tylko na wakacje, a nie do pracy. Będzie to Polska, w której będziemy zarabiać praktycznie tyle, co na Zachodzie i w której nasze dzieci będą mogły spokojnie dojrzewać – powiedział wiceminister cyfryzacji Adam Andruszkiewicz. – Silna, zasobna Polska, mająca bardzo mocną pozycję w Europie i na świecie. Obywatele żyjący w dobrobycie – stwierdził natomiast poseł PiS Arkadiusz Mularczyk.  W kolejnych życzeniach wracał temat służby zdrowia. – Polska idealna to Polska sprawiedliwa, praworządna, gdzie obywatele zarabiają na poziomie najlepiej rozwiniętych krajów Unii Europejskiej. Polska ze świetną infrastrukturą drogową i kolejową, ze świetnie działającą służbą zdrowia – mówił z kolei poseł Tomasz Latos z PIS.  – Polska, która dba o swoich seniorów, ze sprawną ochroną zdrowia, która potrafi uratować każdego ze zdiagnozowaną chorobą onkologiczną. Polska, która nie odwraca się od najsłabszych i nie niszczy praworządności – stwierdził poseł KO Michał Szczerba.  Wielu parlamentarzystów mówiło o potrzebie ochrony środowiska. – Chciałbym, żeby przynajmniej 50 proc. energii elektrycznej w 2030 r. było produkowane ze źródeł odnawialnych. To bardzo ważne dla zdrowia naszych rodaków – tłumaczył poseł PSL Władysław Teofil Bartoszewski. – Służba zdrowia to sprawa kluczowa. Druga kwestia to ochrona środowiska i czystości powietrza, a trzecia sprawa to poprawa usług publicznych, w tym transportu publicznego – powiedział senator PiS Jan Maria Jackowski. Nowych inwestycji w infrastrukturę życzył też sobie i nam poseł KO Marcin Kierwiński.  – Świeże powietrze, niższe podatki, większe wynagrodzenia i więcej wolności – mówiła z kolei posłanka Lewicy Joanna Senyszyn.",,
"Grodzki zapewniał, że nie kontaktował się z prof. Popielą. Ujawniono korespondencję","„Jeśli Pani nie odróżnia wpłaty na fundację działającą przy szpitalu, która daje środki na zakupy sprzętu i szkolenia młodych lekarzy, od czego innego, to po prostu mi przykro” – napisał do profesor Agnieszki Popieli Tomasz Grodzki. Radio Szczecin ujawniło korespondencję z której wynika, że  „Grodzki przyjął od Popieli wpłatę na fundację”.  – Nie pamiętam żadnego kontaktu z autorką wpisu – zapewniał polityk kilka dni temu.","Prof. Popiela w facebookowym wpisie zasugerowała, że marszałek Senatu prof. Tomasz Grodzki w przeszłości uzależniał wykonanie operacji umierającej matki prof. Popieli od wpłaty 500 dolarów.„Masakra. Pan profesor Grodzki kandydatem na Marszałka Senatu. Jak moja Mama umierała, to trzeba było dać 500 dolarów za operację. Podobno na czasopisma medyczne. Faktury ani rachunku nie dostałam. Nigdy tego nie zapomnę” – pisała.W rozmowie z portalem wp.pl Grodzki zaprzeczył tym oskarżeniom. – Nie pamiętam żadnego kontaktu z autorką wpisu. Kategorycznie i stanowczo zaprzeczam, bym domagał się pieniędzy za operację. Wpłaty na działającą poza szpitalem fundację na rzecz transplantologii są absolutnie dobrowolne – powiedział.Jak donosi Radio Szczecin, które ujawniło treść prywatnego postu Grodzkiego, polityk kontaktował się prof. Popielą latem 2016 roku, korzystając z komunikatora Messenger.Według rozgłośni prof. Popiela napisała wówczas na Facebooku: „Bardzo zdolny lekarz. Operował moją śp. mamę. Ale pamiętam też, że musiałam >dać",,
Będą dwie kandydatki na prezydenta z KO? „Decyzja Nowackiej byłaby niezrozumiała”,"W sobotę wchodząca w skład Koalicji Obywatelskiej Inicjatywa Polska może zdecydować o starcie Barbary Nowackiej w wyborach prezydenckich. Politycy Platformy Obywatelskiej nie kryją zaskoczenia. – Byłbym zdziwiony, bo Barbara Nowacka wielokrotnie deklarowała wsparcie dla Małgorzaty Kidawy-Błońskiej. Decyzja o starcie w wyborach prezydenckich byłaby całkowicie niezrozumiała – powiedział portalowi tvp.info poseł KO Michał Szczerba.","Czy ewentualny start Nowackiej w wyścigu prezydenckim zaszkodziłby Kidawie-Błońskiej? – Bardzo często zgłasza się swoją kandydaturę, żeby ją w odpowiednim momencie wycofać. Jeżeli byłby to taki scenariusz, że zgłaszam się, a później wycofuję, żeby przekazać swoje poparcie społeczne najsilniejszej kandydatce, to jest to scenariusz do akceptacji. Wolałbym jednocześnie, żebyśmy powiedzieli: wszystkie ręce na pokład. Pracujemy dla Małgorzaty Kidawy-Błońskiej, żeby wygrała z Andrzejem Dudą – stwierdził Szczerba. W sobotę Inicjatywa Polska organizuje spotkanie rady krajowej. Będą w nim uczestniczyć także przedstawiciele innych organizacji lewicowych. – Są różne pomysły. Oczywiście do startu w wyborach prezydenckich jest namawiana nasza liderka Barbara Nowacka, ale zobaczymy – mówił nam Dariusz Joński z Inicjatywy Polskiej, który zasiada w klubie parlamentarnym KO. – Na pewno gdyby prawybory były w całej Koalicji Obywatelskiej, każda z formacji, która wchodzi w skład tej koalicji, wystawiłaby swojego kandydata bądź kandydatkę i byłoby łatwiej. Dzisiaj prawybory są w samej Platformie Obywatelskiej – mówił Joński.  Temu, że Inicjatywa Polska i Nowoczesna mogą wystawić swoich kandydatów na prezydenta, nie dziwią się politycy Prawa i Sprawiedliwości.  – Mamy w Polsce tak zwany syndrom Unii Wolności z 2000 r., który krąży wśród partii politycznych jak klątwa. W 2000 r. Unia Wolności nie wystawiła swojego kandydata w wyborach prezydenckich, a później nastąpiło zniknięcie tego ugrupowania ze sceny politycznej – przypomniał senator PiS Jan Maria Jackowski.– Gdyby doszło do tego, że będzie więcej niż jeden kandydat Koalicji Obywatelskiej, czyli nie tylko Małgorzata Kidawa-Błońska, to byłaby totalna porażka Grzegorza Schetyny. Zaprzepaszczenie jego jakichkolwiek szans na dalsze bycie liderem PO. Jedynym sukcesem, jaki on próbuje, jest sprzedać jest to, że stworzył Koalicję Obywatelską – stwierdził poseł PiS Jan Kanthak. Ewentualnych kandydatur z mniejszych partii wywodzących się z KO nie rozumie poseł Paweł Poncyljusz. – Koalicja Obywatelska w dużej części składa się z Platformy Obywatelskiej, tak że PO wybierze kandydata. Byłoby nierozsądne, gdyby mniejsze ugrupowania wyłaniały swoich kandydatów, bo wiadomo, że kampania prezydencka jest bardzo trudna, kosztowna, wyczerpująca organizacyjnie – powiedział parlamentarzysta KO.  Joński z Inicjatywy Polskiej zapewnia jednak, że partia Nowackiej ma doświadczenie organizacyjne. Jeszcze przed rejestracją, kiedy miała status stowarzyszenia, dwukrotnie zebrała ponad 250 tys. podpisów pod projektami obywatelskimi ustaw.  Prawdopodobna kandydatka PO na prezydenta Małgorzata Kidawa-Błońska będzie musiała zmierzyć się także z kandydatem lub kandydatką Lewicy. Media informują, że rosną szanse na to, że będzie to kobieta, ponieważ eurodeputowany Robert Biedroń i poseł Adrian Zandberg nie palą się do startu. – Kandydat Lewicy zostanie ogłoszony po 14 grudnia. Ani Adrian Zandberg, ani Robert Biedroń nie są na razie osobami wykluczonymi z grona kandydatów. Wręcz przeciwnie – mówił poseł Lewicy Andrzej Rozenek. Portal oko.press  wymienia jednak długą listę potencjalnych kandydatek. To Gabriela Morawska-Stanecka, Małgorzata Sekuła-Szmajdzińska, Katarzyna Sztop-Rutkowska, Jolanta Banach, Agnieszka Dziemianowicz-Bąk, Danuta Hübner, a nawet Barbara Nowacka. Przedostatnia od lat jest europosłanką PO, a ostatnia posłanką KO. Czy pozostałe polityk nie miałyby problemu ze słabą rozpoznawalnością? – Z całą pewnością rozpoznawalność ma tutaj ogromne znaczenie. Przypomnę jednak, że prezydent Andrzej Duda nie był osobą, która cieszyła się wiodącą rozpoznawalnością, kiedy podejmował decyzję o starcie w wyborach prezydenckich – odpowiedział Rozenek. – To nie jest kwestia tego jak bardzo ktoś jest znany. Wybory prezydenckie powinny być przede wszystkim konkursem kompetencji, a nie konkursem popularności – stwierdziła dyrektor biura Lewicy Paulina Piechna-Więckiewicz. Rzecznik prasowy PSL Miłosz Motyka podejrzewa, że wybór mało znanej kandydatki przez Lewicę może skończyć się wynikiem na poziomie 2 proc. Nie wyklucza też, że dojdzie do niespodzianki i do drugiej tury wyborów prezydenckich trafi ktoś inny niż kandydatka PO. – Po stronie liberalno-lewicowej będziemy mieli kilku, kilkunastu kandydatów. Jest Jacek Jaśkowiak, Małgorzata Kidawa-Błońska. Mówi się o potencjalnym kandydacie Nowoczesnej, Barbarze Nowackiej. Jest ewentualna kandydatka lub kandydat Lewicy. Rozdrobnienie stwarza szanse dla kandydata centrum, którym będzie Władysław Kosiniak-Kamysz – powiedział Motyka. O rywalizację Kidawy-Błońskiej z innymi kandydatami opozycji nie obawia się poseł KO Cezary Grabarczyk. – Nie ma ryzyka niewejścia do drugiej tury. Każde ugrupowanie ma swoją podmiotowość i ma prawo wskazywać własnych kandydatów – mówił.",,
Dziesiątki tysięcy zwierząt zarżniętych w ofierze. Tak Hindusi świętują Gadhimai,"Dziesiątki tysięcy pobożnych hindusów zebrało się w nepalskiej prowincji Bara, by w ramach odbywającego się co pięć lat festiwalu bogini Gadhimai wziąć udział w najkrwawszej rzezi świata – składaniu głów bawołów, kóz, świń, kur czy gołębi. Ofiary mają przynieść pomyślność i ułagodzić bóstwa. Choć z festiwalu na festiwal spada liczba zabijanych zwierząt, organizacje dbające o ich prawa nieustannie apelują o całkowite zaprzestanie masowej rzezi. W czasie festiwalu może zginąć nawet kilkaset tysięcy zwierząt.","Festiwal rozpoczął się we wtorek od ścięcia ogromnymi maczetami, tzw. khukurami, tysięcy bawolich głów u podnóża świątyni bogini Gadhimai w miejscowości Bariyarpur, 160 km na południe od Katmandu, stolicy Nepalu.  Pobożni hindusi – a stanowią oni około 80 proc. spośród 30 mln Nepalczyków – przybyli tam, by złożyć ofiarę i ułagodzić bóstwa, prosząc jednocześnie o spełnienie życzeń.   Festiwal odbywa się co pięć lat i sądzono, że jego poprzednia edycja w 2014 r. będzie ostatnią. Od lat apelowały o to organizacje zajmujące się ochroną praw zwierząt. Także nepalski Sąd Najwyższy w 2016 r. stwierdził, że krwawa praktyka powinna być zakazana i wezwał rząd do sformułowania takiej ustawy, która stopniowo kończyłaby cykliczną, rytualną rzeź. – Możemy jedynie próbować przekonać przybywających na festiwal wiernych, by nie poświęcali zwierząt, ale nie możemy zmusić ich, by tego nie robili – tłumaczy szef lokalnej policji. Aby zapobiec starciom, władze skierowały w okolice świątyni ponad tysiąc policjantów.  Szef policji zauważa jednak, że w tym roku poświęcono znacznie mniej zwierząt niż pięć lat temu.  Wspomniany 2014 r. był zresztą przełomowy – według różnych szacunków ofiarowano wtedy około połowę mniej zwierząt niż w 2009 r., kiedy zginęło pół miliona bawołów, kóz, świń i kur.  Głowy zarżniętych zwierząt chowane są w wielkich dołach, a skóry – sprzedawane handlowcom. Niektóre z lokalnych społeczności zabierają też martwe zwierzęta w celu pozyskania z nich mięsa.",,
IPN odpowiada Putinowi: Rosyjska propaganda powiela najgorsze wzorce stalinizmu,"Każdy szanujący fakty rozumie, jak wielkie znaczenie dla rozpalenia światowego konfliktu miała współpraca Związku Sowieckiego i Rzeszy Niemieckiej – podkreślił w oświadczenie IPN wydanym w związku z ostatnimi wypowiedziami Władimira Putina. Prezydent Rosji ponownie skrytykował rezolucję Parlamentu Europejskiego dotyczącą wybuchu II wojny światowej. Ocenił też, że wybuch II wojny światowej nie był następstwem paktu Ribbentrop-Mołotow, tylko paktu monachijskiego. Zgodnie z tezą Putina wśród winnych była też Polska.","Instytut Pamięci Narodowej wskazał w oświadczeniu wydanym „w związku z wypowiedziami Prezydenta Federacji Rosyjskiej na temat II wojny światowej i jej przyczyn”, że zarówno Niemcy Hitlera, jak i Związek Sowiecki Lenina i Stalina konsekwentnie dążyły do obalenia porządku wersalskiego w Europie i narzucenia swoich porządków innym narodom europejskim. IPN zaznaczył, że II wojna światowa rozpoczęła się agresją Niemiec i Związku Sowieckiego na Polskę w roku 1939. Jej kolejnym aktem była agresja obu tych totalitarnych imperiów na sąsiednie państwa na wschodzie i na zachodzie kontynentu.Instytut zaznacza, że wstępem do zbrojnej agresji Rzeszy Niemieckiej i ZSRS było ich wzajemne porozumienie z 23 VIII 1939 r., znane jako pakt Ribbentrop-Mołotow. Tylko w jawnej części kreowano to porozumienie na pakt o nieagresji. IPN wyjaśnia, że nazwa „pakt o nieagresji” miała celowo wprowadzać w błąd opinię światową, pozorując rzeczywiste tego typu porozumienia zawierane w Europie.„Istotą zmowy dwóch agresorów był dołączony do paktu tajny protokół, który zawierał postanowienia o podziale stref wpływów, ukierunkowane na zagarnięcie terytoriów niepodległych państw: Polski, Litwy, Łotwy, Estonii, Finlandii i Rumunii. To tajny protokół faktycznie czyni z tego porozumienia dokument, który był podwaliną dokonywanej przez oba państwa od września 1939 roku agresji” – oświadczył IPN.Instytut podnosi, że pakt Ribbentrop-Mołotow zaowocował wzajemną współpracą i koordynacją działań sowiecko-niemieckich w czasie najazdu obu tych państw na Polskę we wrześniu 1939 roku. Niemcy, którzy agresję rozpoczęli 1 września 1939 r., byli przez władze ZSRS dokładnie informowani o postępach przygotowań do militarnej agresji ZSRS na Polskę. IPN zaznacza, że Hitler za pośrednictwem niemieckiego ambasadora w Moskwie był informowany nie tylko o terminie sowieckiej agresji na Polskę, ale także o tym, w jaki sposób będzie ona uzasadniana w oficjalnej propagandzie na świecie. Niszczenie ludzi i struktur„Zbrojna agresja Związku Sowieckiego stanowiła wydatną pomoc dla Niemiec w rozbiciu i skróceniu czasu militarnego oporu Wojska Polskiego. W wyniku wspólnych uzgodnień z Hitlerem Związek Sowiecki zagarnął więcej niż połowę przedwojennego obszaru Rzeczypospolitej Polskiej. Obaj totalitarni okupanci niezwłocznie przystąpili do niszczenia ludzi i struktur państwowych” – zwrócono uwagę.IPN wskazał, że kolejnym aktem agresji sowieckiej, wynikającym z paktu Ribbentrop-Mołotow, był rozpoczęty w listopadzie 1939 r. atak ZSRS na Finlandię. „Kompromitujący sposób prowadzenia tych działań i bohaterstwo fińskich żołnierzy uchroniły ten kraj przed całkowitym włączeniem do ZSRS (jednak Finlandia straciła terytoria pograniczne). W 1940 roku Związek Sowiecki dokonał brutalnej aneksji państw bałtyckich (Litwy, Łotwy i Estonii) oraz aneksji rumuńskiej Besarabii i północnej części Bukowiny. Te imperialistyczne zabory miały być wstępem do dalszej ekspansji ZSRS i komunizmu. Jednocześnie Związek Sowiecki wspomagał dostawami swoich surowców niemieckie ataki zbrojne, dokonywane w 1940 roku na zachodzie i północy kontynentu” – zaznaczono.IPN podkreślił, że w okresie bliskiej współpracy w latach 1939-1941 Niemcy i Związek Sowiecki prowadziły politykę bezwzględnego terroru wobec milionów obywateli RP. „We wschodniej połowie okupowanego kraju dokonywane przez służby sowieckie aresztowania, deportacje, zabójstwa i masowe mordy dotykały nie tylko Polaków, ale i mniejszości narodowe (w tym Żydów – także tych, którzy poszukiwali na wschodzie ratunku przed przemocą państwa niemieckiego)” – napisał Instytut.„Jednym z najbardziej wyrazistych symboli sowieckiej brutalności i terroru w tym okresie jest zbrodnia katyńska. Miała w tym czasie miejsce wzajemna koordynacja części działań represyjnych pomiędzy NKWD a Gestapo” – zaznaczono. Instytut podnosi, że po okresie bliskiej współpracy z Hitlerem, w roku 1941, ZSRS sam stał się przedmiotem ataku i dopiero wtedy został wrogiem Rzeszy Niemieckiej. Dalsze represjeInstytut podnosi, że po pokonaniu III Rzeszy Stalin nie pozwolił na odbudowę niepodległego państwa polskiego, zablokował możliwość powrotu z uchodźstwa do kraju prawowitych władz RP, przystąpił do brutalnego niszczenia ludzi i struktur Polskiego Państwa Podziemnego.Zwrócono uwagę, że po zajęciu ziem polskich przez Armię Czerwoną w latach 1944-45, wciąż były one miejscem dokonywanych przez sowieckie i komunistyczne służby brutalnych zbrodni, masowych aresztowań i deportacji w głąb ZSRS. „Polskie społeczeństwo pozostawało zniewolone pod sowieckim jarzmem i pod rządami utrzymywanego przez Moskwę komunistycznego reżimu przez następne dekady. Niepodległość, po okresie sowieckiego zniewolenia, Polska zaczęła odzyskiwać dopiero od 1989 roku. Okupacyjne garnizony sowieckie opuściły nasz kraj (już jako wojska rosyjskie) dopiero w 1993 roku” – przypomniał Instytut.„Podważanie elementarnych faktów na temat roli Związku Sowieckiego w rozpętaniu hekatomby II wojny światowej i popełnianych przez niego masowych mordów, w tym ludobójstwa, godzi w pamięć ofiar tych zbrodni” – podkreślono. „Dzisiaj każdy szanujący fakty rozumie, jak wielkie znaczenie dla rozpalenia światowego konfliktu miała współpraca Związku Sowieckiego i Rzeszy Niemieckiej. Podobnie dla każdego człowieka szanującego fakty jest oczywistością wiedza na temat milionów ofiar sowieckiego komunizmu w XX wieku” – zaakcentował IPN.",,
Pereira: Opozycję czekają duże tarcia wewnętrzne,"Redaktor naczelny portalu tvp.info Samuel Pereira ocenia, że posłowie opozycji nie zdali egzaminu ze skuteczności politycznej, co znacznie zaostrzy wewnętrzną walkę w tych ugrupowaniach. W sposób szczególny dotyczy to Platformy Obywatelskiej, gdzie za dyscyplinę głosowania odpowiada Borys Budka, główny rywal Grzegorza Schetyny do funkcji przewodniczącego. – Schetynie będzie bardzo łatwo wskazać jego jako odpowiedzialnego za całą sytuację – mówi Samuel Pereira.","Obserwując debatę w sprawie nowych przepisów o sądach i brak posłów opozycji, którzy mogli przegłosować odrzucenie tego punktu z porządku, redaktor naczelny portalu tvp.info powiedział, że nasuwają mu się słowa o tym, iż historia lubi się powtarzać jako farsa. – W tym wypadku mamy to samo. Mniej więcej podobną sytuację jak w 2016 r. Jest kilka podobieństw. Było to krótko po wygranych wyborach przez PiS. Też były takie sytuacje, wtedy darcie uchwały, teraz ustawy z mównicy. Mieliśmy sytuację z wprowadzeniem mężczyzny z jakimś transparentem przez Klaudię Jachirę na galerię sejmową - mówił w TVP Info Samuel Pereira. Przypomniał, że także wówczas wyborcy opozycji zostali zawiedzeni. – Mieliśmy również tą wściekłość, można powiedzieć, ludzi dzień wcześniej protestowali razem  z politykami opozycji, a następnego dnia zostali przez nich zawiedzeni. Wszyscy szukają drugiej Madery - chyba Grzegorz Napieralski tłumaczył się, że musiał właśnie wyjechać za granicę - podkreślił Pereira. – To duży egzamin skuteczności w polityce. Duży prezent otrzymał Grzegorz Schetyna, bo przewodniczącym klubu Koalicji Obywatelskiej jest Borys Budka i to on odpowiada za dyscyplinę posłów w ważnych głosowaniach, i nie zdał tego egzaminu. Grzegorzowi Schetynie będzie bardzo łatwo skazać jego jako odpowiedzialnego za całą sytuację. Szczególnie, że on tego dnia zajęty był ogłoszeniem swojego startu w wewnętrznych wyborach na szefa PO – mówi redaktor naczelny portalu tvp.info.Dodaje, że tego typu sytuacje, także w innych klubach, otwierają możliwości rozliczania poszczególnych graczy. – W klubie PSL-Kukiz'15 i w klubie Lewica gdzie są przecież trzy ugrupowania. Z kolei Prawo i Sprawiedliwość ma też zagwozdkę, jak zabezpieczać takie sytuacje na przyszłość, bo również z PiS brakowało trzydziestu paru posłów – podkreśla Pereira. Największe tarcia czekają jednak PO. – Na pewno będzie ich więcej. Małgorzata Kidawa-Błońska publicznie krytykowała pomysł z kandydatem w kopercie, czyli z prezydentem Jaśkowiakiem, a był to pomysł autorski Grzegorza Schetyny. Z drugiej strony mamy takie ciche strzały, jak wyciek do mediów w sprawie Fundacji Prawa, finansowanej przez PO, a związanej ze Schetyną. Nie jest tajemnicą, że za tym stoją politycy frakcji antyschetynowej czyli właśnie Joanna Mucha, Borys Budka, Bartosz Arłukowicz; więc tu z pewnością walka będzie zacięta - ocenia redaktor naczelny portalu tvp.info.",,
Lubnauer: PiS zbliża się do naszych domów. Schetyna: Obronimy samorządy,"– PiS zbliża się do naszych domów, już puka do naszych drzwi, zagląda za firanki – ostrzegała Katarzyna Lubnauer podczas konwencji wyborczej Platformy i Nowoczesnej. W obradach uczestniczy Barbara Nowacka, przewodnicząca lewicowej Inicjatywy Polskiej.","Konwencja stanowi inaugurację kampanii wyborczej Koalicji Obywatelskiej, stanowiącej porozumienie PO, Nowoczesnej i lewicowej Inicjatywy Polskiej, której szefuje Barbara Nowacka. Konwencję otworzył przewodniczący PO, Grzegorz Schetyna, który obiecał „walkę o Polskę przyzwoitą, szczęśliwą, dostatnią, w której władza służy obywatelowi”.– Nasi przeciwnicy z PiS nie idą do tych wyborów, żeby przejąć samorządy, ale żeby samorządy zniszczyć. Przeszkadzają im w budowie monopartyjnego molocha, które przywołuje najgorsze historyczne skojarzenia – mówił Schetyna. – Jesteśmy tu razem, bo w tych wyborach, po raz pierwszy od 1990 roku nie walczymy o to, jaka partia będzie miała w samorządach większość. Dziś walczymy o samo przetrwanie demokratycznego samorządu – oświadczył szef Platformy. Kolejny punkt to „Polska bez smogu”. Zdaniem Schetyny nasza ojczyzna z winy PiS stała się importerem śmieci z całego świata. Polityk obiecał także powrót do programu orlików i schetynówek, wzbogaconych o drogi dla rowerów. Zapowiedział również likwidację administracji państwowej na poziomie województw. Przemawiająca po Grzegorzu Schetynie Katarzyna Lubnauer również przestrzegała przed możliwością zwycięstwa Prawa i Sprawiedliwości w samorządach lokalnych.– Pamiętajcie: wrogowie samorządu nie śpią, PiS zbliża się do naszych domów, już puka do naszych drzwi, zagląda za firanki, oni chcą pouczać Polki i Polaków jak żyć, o czym marzyć i czego mają pragnąć dla swoich wspólnot – uprzedzała przewodnicząca Nowoczesnej. – Na to nie ma naszej zgody – zapewniła.  „Kluczem do zwycięstwa” – jak to ujęła Lubnauer – ma być mobilizacja. –  W szczególności mobilizacja kobiet. Te wybory wygrają kobiety, ten rząd obalą kobiety. To my, kobiety, udowodniłyśmy, jaka jest siła naszej determinacji i solidarności. My, Polki, pokazałyśmy, że jesteśmy w stanie się zjednoczyć i wygrać z przeciwnikiem, który na pierwszy rzut oka wydawał się niepokonany – mówiła.– Stanęłyśmy ramię w ramię na ulicach i pod Sejmem, wygrałyśmy podczas Czarnego protestu batalię o naszą wolność, o prawa kobiet, o prawa człowieka, prawa wszystkich Polek i Polaków"" - przypominała Lubnauer. Barbara Nowacka zapowiedziała „łatwo dostępne gabinety ginekologiczne, bez klauzuli sumienia” a także „apteki z dostępną od zaraz antykoncepcją awaryjną”. Tym mianem niektóre środowiska określają środki mające również działanie wczesnoporonne, a więc działające nie antykoncepcyjne, lecz zabijające żyjące już pod sercem matki dziecko. Szefowa Inicjatywy Polskiej zapowiedziała też, że dzięki wysiłkom jej środowiska już niedługo po wyborach samorządowych dzieci w Łodzi, rządzonej obecnie przez PO, „nie będą wychodziły głodne ze szkoły”.Kandydatami Koalicji Obywatelskiej do samorządów będą m.in. Jakub Hartwich i Adrian Glinka, których opiekunowie przyprowadzili do Sejmu na czterdziestodniowy tzw. protest niepełnosprawnych. Hartwich kandyduje do rady miasta Torunia, zaś Glinka do sejmiku województwa warmińsko-mazurskiego.W trakcie konwencji przemawiali także kandydaci na prezydentów miast: Rafał Trzaskowski (Warszawa), Jarosław Wałęsa (Gdańsk), Jacek Sutryk (Wrocław) oraz ubiegający się o reelekcję obecni prezydenci: Poznania - Jacek Jaśkowiak i Białegostoku - Tadeusz Truskolaski.",,
Ziobro stawia warunek komisji konstytucyjnej,"– Nie stawię się na zaplanowanym na przyszły tydzień posiedzeniu komisji odpowiedzialności konstytucyjnej, na które zostałem wezwany – powiedział Zbigniew Ziobro. Lider Solidarnej Polski podkreślił, że chce się spotkać z komisją, ale pod warunkiem jawności jej prac.","Ziobro został wezwany na posiedzenie komisji, które odbyć się ma podczas kolejnego, ostatniego przed przerwą wakacyjną posiedzenia Sejmu (23-26 lipca). Komisja miała spotkać się z politykiem już 10 lipca, jednak lider SP nie byłobecny ze względu na - jak tłumaczył wtedy - zajęcia w Parlamencie Europejskim.W czwartek Ziobro apelował o to, by jego spotkanie z komisją odpowiedzialności konstytucyjnej było jawne iotwarte dla mediów. Jak mówił, zwraca się do tych wszystkich, którzy boją się spotkania z nim przed komisją odpowiedzialności konstytucyjnej, „truchlejątak bardzo, że muszą zamykać drzwi przed mediami, dziennikarzami, opiniąpubliczną”.Wymienił w tym kontekście trzech członków komisji: Andrzeja Halickiego (PO), Leszka Millera (SLD) oraz Janusza Palikota (RP). „Czego się boicie?”– Apeluję do Leszka Millera, niech się okaże mężczyzną, niech nie chowa się za drzwiami. Dlaczego boi się Palikot? Dlaczego boi się Halicki? Dlaczego oni wszyscy chcą ukryć przed wami to ważne starcie? – pytał Ziobro.– Czego oni się tak boją? Dam im szansę na rehabilitację, tą szansą jest to,że nie stawię się na najbliższej komisji. Bo chcę się stawić przed tą komisją, chcę się z nimi spotkać (...), ale jednocześnie chciałbym, abywszyscy zainteresowani, wszystkie media (...), cała opinia publiczna miałamożliwość przyglądać się temu naszemu dyskursowi, debacie, temu starciu –mówił.Zaznaczył, że SP jakiś czas temu skierowała do Sejmu projekt umożliwiającyjawny tryb przesłuchania przed komisją odpowiedzialności konstytucyjnej. Jakmówił, jego klub zwrócił się do marszałek Sejmu Ewy Kopacz, aby poddała tenprojekt w trybie pilnym pod głosowanie podczas przyszłotygodniowegoposiedzenia Sejmu.Poinformował też, że w związku z tym skierował do komisji odpowiedzialnościkonstytucyjnej informację o kilku terminach możliwego spotkania z komisją wewrześniu. – Jestem gotów i chcę się z nimi spotkać, obnażyć ich hipokryzję(...), strach przed korupcją, która dotykała ich środowiska (...), ale chcę,aby wszyscy mieli okazję się przekonać, jak wyglądają fakty – przekonywał.– Jest ustawa, która mówi, że tego rodzaju obrady są zamknięte. Pan Ziobro zresztą głosował za tą ustawą wpoprzedniej kadencji – odpowiedział Ziobrze lider SLD Leszek Miller. – Z niecierpliwością czekam napana Zbigniewa Ziobrę – podkreślił.Wnioski o postawienie Ziobry oraz prezesa PiS, b. premiera JarosławaKaczyńskiego przed Trybunałem Stanu pod koniec ubiegłego roku złożyłaPlatforma Obywatelska. Podpisało się pod nimi ok. 150 posłów nie tylko z PO,ale też z Ruchu Palikota i SLD. Kaczyńskiemu i Ziobrze zarzuca się naruszenie konstytucji, ustawy o RadzieMinistrów oraz ustawy o działach administracji rządowej.",,
Fala imigrantów rośnie. Już ponad 100 tys. uchodźców przypłynęło od początku roku do Włoch,Liczba imigrantów przybyłych od początku tego roku na włoskie wybrzeża przekroczyła 100 tysięcy – podało w środę MSW w Rzymie. Tylko w ciągu ostatniego tygodnia przypłynęło około 5 tysięcy uciekinierów z Afryki i Bliskiego Wschodu.,"W porównaniu z tym samym okresem ubiegłego roku liczba imigrantów nieznacznie się zwiększyła. Podczas gdy od 1 stycznia do 12 sierpnia zeszłego roku przypłynęło ich ponad 98 tysięcy, w tym roku liczba ta przekroczyła już 102 tysiące.Włochy to kraj tranzytowyWedług danych Ministerstwa Spraw Wewnętrznych Włoch blisko jedną trzecią wszystkich imigrantów stanowią Erytrejczycy. Drugą pod względem liczebności grupą narodowościową są Nigeryjczycy, następnie Somalijczycy, obywatele Sudanu i Syrii.Najwięcej imigrantów, prawie 70 tysięcy, dotarło na Sycylię, a jedna piąta – do Kalabrii.Niemal wszyscy imigranci wypłynęli łodziami i kutrami z Libii, gdzie kwitnie proceder przemytu ludzi do Europy. Tysiące imigrantów przybyłych na wybrzeża Włoch traktuje ten kraj jedynie jako przystanek, gdyż chcą przedostać się dalej na północ, głównie do Francji, Niemiec i Szwecji.",,
Obchody 75. rocznicy lądowania aliantów w Normandii. Wśród gości premier Morawiecki,"Specjalnym widowiskiem historycznym uczczona zostanie w środę w brytyjskim Portsmouth 75. rocznica lądowania aliantów w Normandii. W uroczystości weźmie udział królowa Elżbieta II i przedstawiciele 15 państw, w tym premier Mateusz Morawiecki.","Przygotowane i transmitowane przez BBC wydarzenie rozpocznie się od przypomnienia inwazji nazistowskich Niemiec na Polskę we wrześniu 1939 r., przedstawiając następnie historię II wojny światowej i tego, jak sojusznicy przygotowali plan odzyskania wolności na kontynencie.Uczestnicy zobaczą m.in. nagrania archiwalne – w tym słynne przemówienie ówczesnego brytyjskiego premiera Winstona Churchilla – usłyszą opowieści weteranów, a także będą mieli okazję wysłuchać 90-osobowego chóru i 70-osobowej orkiestry.W trakcie uroczystości głos zabiorą: królowa Elżbieta II, brytyjska premier Theresa May, przebywający z wizytą państwową w Wielkiej Brytanii amerykański prezydent Donald Trump, prezydent Francji Emmanuel Macron i premier Kanady Justin Trudeau. Wśród gości honorowych będzie także m.in. następca brytyjskiego tronu książę Karol oraz – symbolicznie – kanclerz Niemiec Angela Merkel. Polskę reprezentować będzie premier Morawiecki, który w trakcie wizyty odbędzie także krótkie spotkanie dwustronne z premier May. Przelot Spitfire’ówNa zakończenie obchodów zabrzmią salwy honorowe, a nad zgromadzonymi przeleci 25 samolotów Królewskich Sił Powietrznych (RAF), w tym legendarne myśliwce Spitfire i Hurricane oraz współczesne Typhoon FGR4; pokaz zamknie formacja akrobatyczna RAF Red Arrows.Po uroczystościach przywódcy mają wziąć udział w prywatnym spotkaniu z weteranami II wojny światowej oraz wezmą udział w lunchu roboczym poświęconym przyszłości współpracy międzynarodowej w zakresie polityki bezpieczeństwa i obronności.Wieczorem z Portsmouth wyruszy także do Normandii statek MV Boudicca, na którego pokładzie znajdzie się około 300 weteranów – wszyscy powyżej 90. roku życia – którzy walczyli w trakcie II wojny światowej i powtórzą w ten sposób trasę, którą przebyli w 1944 r. Podczas wpływania na wody cieśniny Solent towarzyszyć im będzie eskorta brytyjskiej marynarki wojennej, której marynarze będą salutować na pożegnanie wypływającym bohaterom walki o wolność.",,
Rzeczniczka PiS: Opozycja traci czas,"Opozycja traci czas na nieustanne składanie wniosków o wotum nieufności wobec naszego rządu; to matematyka decyduje o tym, czy ktoś odchodzi, czy nie - dzisiaj mamy większość w parlamencie – powiedziała rzeczniczka PiS Beata Mazurek.","W czwartek Izba rozpatrzy wniosek PO o konstruktywne wotum nieufności wobec rządu Beaty Szydło. Lider PO Grzegorz Schetyna, który został wskazany we wniosku jako kandydat na premiera, zarzucił rządowi m.in. brak reakcji na ksenofobiczne i rasistowskie hasła w czasie Marszu Niepodległości 11 listopada. W uzasadnieniu wniosku wskazano również na bieżącą politykę rządu, któremu PO zarzuca m.in. wyprowadzanie Polski z Unii Europejskiej oraz niszczenie niezawisłości Trybunału Konstytucyjnego czy sądów.Rzeczniczka PiS powiedziała w Sejmie, że każdy moment do obrony rządu obozu Zjednoczonej Prawicy jest dobry. – Mamy się czym pochwalić. Mam nadzieję, że jutro będziemy o tym mówić – wskazała Mazurek.Według niej „opozycja traci czas na to, by składać nieustannie wnioski o odwołanie ministrów” obecnego rządu. – Nie tylko tutaj, ale w każdym parlamencie, to matematyka decyduje o tym, czy ktoś odchodzi, czy nie. Dzisiaj większość mamy w parlamencie, jako Zjednoczona Prawica – stwierdziła Mazurek. – Nie obawiam się absolutnie wyniku jutrzejszego głosowania – oświadczyła rzecznika PiS. Jak podkreśliła Beata Mazurek, PiS wygrał wybory w oparciu o program, który był pisany wspólnie z Polakami. Zwróciła uwagę, że ministrowie obozu rządzącego wielokrotnie mówili, że nie są „przywiązani do stołków”, bo najważniejsze jest, aby ten program był skutecznie realizowany przez odpowiednich ludzi, na odpowiednich miejscach.– Mam nadzieję, że bez względu na to, jak będzie przebiegała rekonstrukcja – czy ona będzie dotyczyła premiera, czy tego, czy innego ministra - to ona będzie skutkowała tym, że te zmiany będą prowadzone równie dobrze, jeśli nie lepiej niż dotychczas – powiedziała Mazurek.W czwartek zbierze się Komitet Polityczny PiS; spotkanie zaplanowano na godz. 18. Rzeczniczka partii zapowiedziała, że politycy będą rozmawiali na temat bieżącej polityki, m.in. o rekonstrukcji rządu.",,
Spór Kijowa z Moskwą o 3 mld dolarów. Sąd przyznał rację Ukrainie,"Ukraina wygrała w londyńskim sądzie apelacyjnym spór dotyczący zadłużenia w wysokości trzech miliardów dolarów. – Mamy nadzieję, że najwyższa instancja wyda obiektywne orzeczenie – skomentował ten wyrok szef rosyjskiego resortu finansów.","Spór dotyczy ukraińskich euroobligacji o wartości 3 mld dolarów, które w 2013 r. Rosja kupiła na nierynkowych warunkach (oprocentowanie 5 proc. rocznie). Do 2015 r. Kijów obsługiwał dług, później przestał płacić odsetki.Rosyjskie Ministerstwo Finansów wytoczyło wtedy Ukrainie proces przed sądem w Londynie i w marcu 2017 r. wygrało w pierwszej instancji: sąd nakazał Kijowowi wypłatę na rzecz Moskwy sumy nominalnej, zaległych odsetek wynikających z kuponu oraz odsetek karnych. Ukraina odwołała się od tego orzeczenia do sądu apelacyjnego, który nakazał ponowne rozpatrzenie sporu. Od tego wyroku odwołała się z kolei – do Sądu Najwyższego Wielkiej Brytanii – Rosja.– Ten wyrok opóźnia o jakiś czas ostateczne rozstrzygnięcie sporu między Federacją Rosyjską a Ukrainą. Mamy nadzieję, że kolejna instancja wyda obiektywne orzeczenie – oświadczył po rozprawie minister finansów FR, Anton Siłuanow.",,
Parlamentarni weterani liczą na powrót na Wiejską,"Waldemar Pawlak, Stanisław Żelichowski, Katarzyna Piekarska, Marta Fogler, Paweł Kowal, Paweł Poncyljusz, Zbigniew Girzyński, Wojciech Mojzesowicz – na listach wszystkich komitetów są osoby, którzy mają nadzieję na powrót do parlamentu po dłuższej lub krótszej przerwie.","Najwięcej kandydatów, którzy po latach chcą odzyskać mandat poselski, jest na listach Koalicji Obywatelskiej i lewicy (KW Sojusz Lewicy Demokratycznej, z którego list startują kandydaci SLD, Wiosny i Lewicy Razem). W przypadku tego ostatniego komitetu wynika to częściowo z tego, że w 2015 r. lewicowa koalicja nie przekroczyła progu wyborczego i mandaty stracili nawet ci, którzy sprawowali je nieprzerwanie od kilku kadencji. Teraz niektórzy z nich chcą wrócić.W Legnicy z pierwszego miejsca z list lewicy kandyduje Małgorzata Sekuła-Szmajdzińska, wdowa po Jerzym Szmajdzińskim, który zginął w katastrofie smoleńskiej, a która była posłanką tylko jedną kadencję (2011-15).„Jedynką” w Wałbrzychu jest Marek Dyduch, poseł wielu kadencji (w latach 1993-2005), a także były sekretarz generalny SLD. Z drugiego miejsca w Sieradzu startuje brat byłego lidera Sojuszu Wojciecha Olejniczaka, Cezary, który zasiadał w Sejmie w ławach SLD w latach 2011-15. Z kolei drugi w Koninie jest Tadeusz Tomaszewski, który miał wyjątkowo długi parlamentarny staż (1993-2015).Sporo parlamentarnych weteranów jest na listach Koalicji Obywatelskiej i są to ludzie, którzy parlamentarne szlify zdobywali w różnych ugrupowaniach. Piąty w Zielonej Górze jest np. Jerzy Wierchowicz, dawny szef klubu Unii Wolności i poseł w latach 1993-2001. Z kolei ósmy w tym samym okręgu jest Witold Pahl, poseł PO dwóch poprzednich kadencji.Drugi w okręgu sieradzkim na listach KO jest dawny rzecznik SLD i poseł tej partii w kadencji 2011-15 Dariusz Joński.Na listach KO są dawni posłowie PiS – to Paweł Poncyljusz, który zasiadał przez kilka kadencji w Sejmie (w latach 2001-11) jako poseł PiS i ugrupowania Polska Jest Najważniejsza. Kandyduje z „jedynki” w Rzeszowie. W Krakowie również z pierwszego miejsca listy startuje Paweł Kowal, poseł (2005-09), a następnie europoseł PiS. W Nowym Sączu trzecia na liście jest Marta Fogler, posłanka PO w kadencji 2001-05. W Tarnowie jako szósty kandyduje Grzegorz Cygonik, dawny poseł KPN i AWS (w latach 1993-2001).Szósta w Warszawie jest Katarzyna Piekarska, która zasiadała w Sejmie jako posłanka Unii Demokratycznej, Unii Wolności, a następnie SLD (1993-2007). Do Sejmu może wrócić też Jarosław Wałęsa, który jest drugi na liście KO w Gdańsku – zasiadał już w Sejmie jako poseł PO od 2005 r., a od 2009 przez dwie kadencje był europosłem tej partii. Piąty na liście w Koninie jest Ireneusz Niewiarowski, który był wybrany do Senatu w pierwszych wolnych wyborach w 1989 r., następnie zasiadał w Sejmie (1991-93, 1997-2005) jako poseł m.in. AWS, PO i SKL, a następnie przez dwie kadencje (2007-15) znów był senatorem.Kandydaci do powrotu na Wiejską są także na listach PiS. Piąty w Toruniu jest Zbigniew Girzyński, który zasiadał w Sejmie jako poseł PiS przez 10 lat (2005-15), ale w końcu 2014 r. wystąpił z klubu PiS.W Chełmie 22. na liście jest Stanisław Misztal, dawny poseł AWS (1997-2001), usunięty z klubu za głosowanie przeciw rządowi Jerzego Buzka. Z 24. miejsca w Krakowie kandyduje Bogdan Pęk, wieloletni poseł (1993-2004) najpierw PSL, potem LPR, potem europoseł, wreszcie w ubiegłej kadencji (2011-15) senator PiS.W Radomiu ósmy na liście jest Jan Rejczak, były poseł AWS. W Rybniku z jedynki startuje Bolesław Piecha, wieloletni poseł PiS (od 2000 r.), potem także senator i europoseł PiS. W przypadku PSL-KP z ostatniego miejsca w Elblągu kandyduje Stanisław Żelichowski, były dwukrotny minister środowiska i poseł wielu kadencji, który zasiadał jeszcze w Sejmie PRL (1985-89), a następnie był nieprzerwanie posłem PSL (1991-2015), przez jedną kadencję kierując nawet klubem parlamentarnym ludowców.Do Sejmu chcą też wrócić wieloletni europosłowie PSL – Andrzej Grzyb („jedynka” w Kaliszu) i Czesław Siekierski („jedynka” w Kielcach). Grzyb nie zasiadał w Sejmie od 2009 r. (a wcześniej w latach 1989-91, 1993-1997 i 2001-2009), a Siekierski od 2004 r. (był posłem od 1997).Dawny poseł PSL (1989-93), ale także Samoobrony, PiS i PJN (2001-11), a także minister rolnictwa w rządzie PiS Wojciech Mojzesowicz kandyduje natomiast z list Konfederacji Wolność i Niepodległość z trzeciego miejsca w Gdańsku.W Kielcach z pierwszego miejsca na liście Konfederacji kandyduje Krzysztof Bosak, poseł LPR w latach 2005-07. Po wielu latach do Sejmu chce też wrócić Janusz Korwin-Mikke, który jest „jedynką” Konfederacji w Warszawie. Był już posłem w latach 1991-93.Powroty do parlamentu możliwe są też w wyborach do Senatu. Z Płocka kandyduje dwukrotny premier i dwukrotny prezes PSL Waldemar Pawlak, który był nieprzerwanie posłem w latach 1989-2015. Kandydatem KO do Senatu w Puławach jest dawny polityk SLD i SdPl, a także poseł w latach 2001-05 Arkadiusz Kasznia.",,
„Ustawa o OFE to podżeganie do przestępstwa”,"– Albo rząd Buzka zrobił dobry system emerytalny i w takim razie minister Rostowski, za próbę rozmontowania go, powinien siedzieć, albo projekt OFE był źle pomyślany, a wtedy to Buzek i jego gang powinni siedzieć – powiedział w programie „Dziś wieczorem”, w TVP Info lider Nowej Prawicy, Janusz Korwin-Mikke.","Gość TVP Info odniósł się do rządowego projektu reformy OFE, który został w piątek przyjęty przez Sejm. Nowe przepisy zakładają, że przyszli emeryci będą mogli wybrać, czy chcą przekazywać część składki do OFE, czy w całości do ZUS.– Ustawa, która obrabowała ludzi, to podżeganie do przestępstwa. Przecież pieniądze w OFE to konkretne zobowiązania, a minister Rostowski chciał je przenieść do ZUS i umorzyć te zobowiązania – tłumaczył Korwin-Mikke.–  Tutaj nie ma co reformować. Trzeba zlikwidować przymus płacenia na emeryturę. Bo dlaczego jest ten przymus? Bo chcą nas okraść – dodał prezes Nowej Prawicy. Według niego system jest niekorzystny dla ludzi, a gdyby go nie było, więcej pieniędzy poszłoby na rynek i inwestycje.Janusz Korwin-Mikke nie przejmuje się też losem ludzi po 60. roku życia, którzy nie mieliby oszczędności. –  Każdy jest kowalem swojego losu. To już ich problem. Będą po prostu żebrać pod kościołem – mówił. –  Przez cztery tysiące lat ludzkości nie było OFE i ZUS, i jakoś ludzie nie umierali – podkreślił.Dodał też, że obecna cywilizacja jest w schyłkowej fazie upadku. –  Cywilizacja unijna jest odwrotna od europejskiej – mówił. Gość TVP Info czarno rysował też przyszłość Starego Kontynentu. – Za 15 lat będzie kalifat Marsylii i  emirat Paryża. My musimy przywrócić zasady europejskie – zakończył.",,
"„Timmermans doskonale rozumie, co wynegocjował Morawiecki w sprawie klimatu”","Wiceprzewodniczący KE ds. Europejskiego Zielonego Ładu Frans Timmermans doskonale rozumie, co wynegocjowała Polska na ubiegłotygodniowym szczycie w sprawie neutralności klimatycznej – oceniła po rozmowach w Brukseli minister rozwoju Jadwiga Emilewicz.","Spotkanie z Holendrem, który będzie odgrywał kluczową rolę w przygotowywaniu propozycji, mających zapewnić zwiększanie ambicji klimatycznych UE, odbyło się kilka dni po szczycie w Brukseli. Rada Europejska zgodziła się wtedy na wyznaczenie celu neutralności klimatycznej na 2050 r. dla UE, z zastrzeżeniem, że Polska nie może się zobowiązać na razie do wdrożenia tego celu. – Myślę, że on doskonale rozumie to, co wynegocjował pan premier (Mateusz) Morawiecki w ubiegłym tygodniu, że nie jest to powiedzenie „nie”. To jest powiedzenie o zdolnościach technologicznych i finansowych Polski, mających na celu neutralność klimatyczną – relacjonowała dziennikarzom po rozmowach z Timmermansem Emilewicz. Komisja Europejska ma na początku przyszłego roku wyjść z projektami m.in. Funduszu Sprawiedliwej Transformacji (FST), który ma wspierać regiony najmocniej narażone na negatywne skutki zmian – m.in. odchodzenia od węgla – koniecznych, by dojść do neutralności klimatycznej. Brak jasności w tej spawie był główną przyczyną polskiego sprzeciwu na szczycie UE.Timmermans, który w poprzedniej KE zajmował się praworządnością, był do tej pory na kolizyjnym kursie z władzami w Warszawie. Emilewicz wyszła ze spotkania z nim z pozytywnymi odczuciami. Zdaniem minister przez najbliższe sześć miesięcy problematyczną kwestią nie będzie ustalenie wielkości funduszu na transformację, ale tego, gdzie mają trafiać środki. Warszawa sprzeciwia się temu, by FST był kierowany przede wszystkim do małych i średnich firm, bo nad Wisłą to giganci, do jakich zaliczają się wytwórcy energii elektrycznej, będą potrzebowali funduszy na przestawienie się z elektrowni węglowych na inne źródła mocy. – My oczekujemy wsparcia dla dużych przedsiębiorstw, bo to one muszą udźwignąć w największym stopniu ciężar transformacji energetycznej. Wiceprzewodniczący Timmermans doskonale to rozumiał – opowiadała minister. Ważne są też inne kryteria, jak m.in. bogactwo regionu, gdzie miałoby trafiać wsparcie. – Przy słabo określonych kryteriach możemy sobie wyobrazić sytuację, w której jeden czy drugi zakład produkcyjny w Bawarii będzie się doskonale kwalifikował do Funduszu Sprawiedliwej Transformacji, konkurując z polskimi firmami ze Śląska, czy ze wschodniej Wielkopolski – zaznaczyła Emilewicz. Minister rozwoju relacjonowała, że rządowy komitet ds. europejskich dyskutował nad przygotowaną przez resort rozwoju strategią dojścia do gospodarki neutralnej dla klimatu. Trzy z pięciu scenariuszy – mówiła – zakładają możliwość dojścia do neutralności w 2050 r., jeśli odpowiednio rozwiną się technologie m.in. wykorzystania wodoru jako surowca energetycznego. Dwa pozostałe scenariusze mówią o wydłużeniu dojścia do celu neutralności o 20 lat. Emilewicz zwracała uwagę na polską specyfikę, m.in. na to, że 40 proc. energii w Polsce jest konsumowane przez indywidualnych odbiorców, a liczba domów jednorodzinnych wskazuje na niestandardową strukturę mieszkalnictwa. To wraz z koniecznością ocieplania bloków z wielkiej płyty przekłada się na potrzeby inwestycyjne nad Wisłą. Polska oczekuje, że w funduszach spójności oraz w środkach na transformację energetyczną Europy znajdzie się specjalna ścieżka finansowania na poprawę efektywności energetycznej budynków i instalacje OZE. Jak podkreślała Emilewicz, jest też pytanie dotyczące „zielonych obligacji”: czy będą się one wliczały do długu publicznego czy nie. Za ich pomocą rząd mógłby finansować niektóre projekty, ale jeśli wliczałyby się one do długu publicznego, ograniczonego w Polsce przez konstytucję, realizacja projektów byłaby ograniczona. Przywódcy unijni porozumieli się w zeszłym tygodniu na szczycie w Brukseli w sprawie osiągnięcia przez UE neutralności klimatycznej do 2050 r. Polska, jak podkreślono we wnioskach, nie mogła „zobowiązać się do realizacji tego celu” na tym etapie. Przywódcy państw mają wrócić do tej sprawy w czerwcu 2020 r.",,
Kongres USA podejmie formalne głosowanie ws. impeachmentu Trumpa,"Przewodnicząca Izby Reprezentantów Nancy Pelosi poinformowała, że jeszcze w tym tygodniu Izba Reprezentantów podejmie formalne głosowanie ws. impeachmentu prezydenta Donalda Trumpa. Wyjaśniła, że ma to uniemożliwić administracji prezydenta bojkotowanie dochodzenia.","Pelosi zapowiadała wcześniej, że Trump „zostanie pociągnięty do odpowiedzialności” w związku z tym, że Biały Dom odmówił współpracy przy kongresowym dochodzeniu dotyczącym tzw. afery ukraińskiej, mogącym doprowadzić do impeachmentu prezydenta. Administracja Trumpa nie stosuje się do wezwań pod rygorem odpowiedzialności karnej (subpoena), jakie wysyła Kongres, usiłuje uniemożliwić składanie zeznań świadkom i nie udostępnia dokumentów, których domagają się komisje prowadzące śledztwo.Agencja AP dotarła do listu Pelosi do demokratycznych kongresmenów, w którym ich liderka zapowiedziała, że głosowanie „wyeliminuje wszelkie wątpliwości” dotyczące tego, czy administracja Trumpa musi stosować się do wymogów dochodzenia Kongresu.Rezolucja, którą chcą przegłosować Demokraci, „ustanawia procedurę przesłuchań otwartych dla Amerykanów i wymienia prawa, które są zagwarantowane dla prezydenta i jego obrony” – napisała Pelosi. Rezolucja określi też następne kroki, jakie podejmą komisje prowadzące dochodzenie, w tym termin, w którym przedstawią materiał dowodowy zebrany podczas przesłuchań i analizy dokumentów.Bojkot RepublikanówRepublikanie bojkotują toczące się w Izbie Reprezentantów dochodzenie, argumentując, że przesłuchania odbywają się za zamkniętymi drzwiami, a niższa izba Kongresu nie zaaprobowała jeszcze procedury impeachmentu w formalnym głosowaniu. Prawo nie określa jednak, że takie głosowanie jest konieczne przed wszczęciem śledztwa. Przesłuchania świadków w aferze ukraińskiej odbywały się dotąd za zamkniętymi drzwiami.Według przedstawiciela Demokratów, który rozmawiał z agencją AFP, głosowanie odbędzie się w czwartek, podczas plenarnej sesji Izby Reprezentantów, w której Partia Demokratyczna ma większość.",,
„Antysemityzm sprzeczny z wartościami Węgier”,"– Nie jesteśmy antysemitami – powiedział premier Węgier Viktor Orban otwierając w niedzielę trzydniowe obrady zgromadzenia plenarnego Światowego Kongresu Żydów w Budapeszcie (WJC). Zapewnił, że w jego kraju nie będzie tolerowany antysemityzm.","– Antysemityzm jest sprzeczny z wartościami narodu węgierskiego i z duchem naszej konstytucji –  mówił premier do 500 delegatów na zgromadzenie WJC podkreślając, że jego rząd ma moralny obowiązek reagowania na przejawy antysemityzmu, a Żydzi stanowią integralną część społeczeństwa węgierskiego.Orban przypomniał, że na Węgrzech żyje najliczniejsza mniejszość żydowska w Europie Środkowej, co podważa zarzuty o panujący w kraju antysemityzm.Podkreślił, że powodem narastania fali nietolerancji rasowej w Europie są problemy gospodarcze w UE, a co za tym idzie rosnąca „popularność ideologii czerpiących siłę z gniewu, frustracji i nienawiści rasowej”. Zdaniem Orbana, skrajnie prawicowe ideologie są jednak sprzeczne z węgierską demokracją, a podżeganie do nienawiści rasowej jest traktowane w jego kraju jako przestępstwo. Szef rządu wykluczył ewentualny sojusz ze skrajnie prawicowym ugrupowaniem Jobbik po przyszłorocznych wyborach parlamentarnych.Orban zapowiedział zorganizowanie w 2014 roku obchodów związanych z 70. rocznicą Holokaustu na Węgrzech. Skrajna prawica rośnie w siłę Głównym tematem plenarnych obrad WJC jest „rosnąca popularność ruchów skrajnie prawicowych w Europie”, zwłaszcza na Węgrzech. Dlatego obrady odbywają się wyjątkowo w Budapeszcie, a nie w Jerozolimie. Społeczność żydowska chce pomóc swojej 100-tysięcznej wspólnocie na Węgrzech, która stawia czoło rosnącemu antysemityzmowi.– Węgierski rząd z powagą traktuje kwestię praw żydowskiej mniejszości narodowej i nie podważa Holokaustu – przyznał w niedzielnym przemówieniu  przewodniczący Węgierskiego Związku Żydowskich Gmin Wyznaniowych (MAZSIHISZ) Peter Feldmayer. Zauważył jednak, że „społeczność żydowska czuje się zagrożona wzrostem antysemickich incydentów, do których dochodzi nawet w parlamencie”.– Nikczemne akty przemocy przypominają ciemne czasy średniowiecznej nietolerancji religijnej i Holokaustu – ostrzegł Feldmayer. Dodał, że węgierscy Żydzi powinni współpracować z Węgrami, aby zapobiec „powrotowi tych ponurych czasów”. Żydzi „zagrożeniem dla bezpieczeństwa”  Prezes WJC Ronald Lauder już w kwietniu krytykował węgierski rząd na łamach „Sueddeutsche Zeitung” za tolerowanie antysemityzmu ostrzegając, że „Orban zgubił swój kompas polityczny (...), a Węgry znalazły się na niebezpiecznej drodze”.Uczestnicy obrad wyrazili zaniepokojenie wzrostem popularności Jobbiku – trzeciej co do wielkości siły politycznej na Węgrzech. Jego przywódcy zorganizowali w przeddzień zgromadzenia WJC wiec w centrum Budapesztu, na którym porównali zbrodnie komunistyczne ze „zbrodniczą polityką Izraela” wzywając do rejestrowania Żydów jako zagrożenia dla bezpieczeństwa narodowego. W wiecu uczestniczyło do 1000 osób.Z raportu opracowanego przez MAZSIHISZ, który otrzymali uczestnicy obrad zgromadzenia WJC, wynika, że liczba antysemickich incydentów w roku 2012 zwiększyła się na Węgrzech.  Antysemityzm coraz popularniejszy  Część władz rządzącego Fideszu rehabilituje przywódcę państwa z czasów II wojny światowej Miklosa Horthy'ego. Wysocy urzędnicy państwowi biorą udział w odsłanianiu pomników faszystowskich ideologów takich jak Jozsef Nyiro, a programy nauczania w węgierskich szkołach zalecają lektury antysemickich autorów sprzed II wojny światowej – wskazuje raport.Dokument dodaje, iż przywódcy Węgier nie odcięli się od antyżydowskich artykułów czołowego publicysty dziennika „Magyar Hirlap” Zsolta Bayera. W marcu rząd przyznał państwowe wyróżnienia intelektualistom znanym z antysemickich wypowiedzi.Raport rejestruje przypadki wandalizmu na żydowskich cmentarzach i w parku pamięci Raoula Wallenberga w Budapeszcie, zastraszania słownego i rękoczynów wobec przedstawicieli społeczności żydowskiej.Delegaci na zgromadzenie WJC będą omawiać w Budapeszcie również inne, aktualne kwestie międzynarodowe, w tym sytuację na Bliskim Wschodzie. Poniedziałkowe obrady otworzy szef niemieckiej dyplomacji Guido Westerwelle.                                                    2                                            (fot. PAP/EPA/SZILARD KOSZTICSAK)",,
"„Znajdzie się grupa, która poprze taką lewicę bardziej umiarkowanego Palikota”","– Biedroń jest w stanie zaproponować coś na kształt lewicy troszeczkę nowoczesnej – tak skomentował w programie „Gość Wiadomości” polityczne plany byłego prezydenta Słupska Jerzy Jachowicz. Zdaniem publicysty „wciąż silna” Platforma Obywatelska jest atrakcyjna dla działaczy, którzy mieliby dołączyć do Roberta Biedronia. Nie zgodził się z tym rozmówca Jachowicza. – W elektoracie wielkomiejskim, który zagłosował hurtowo w wyborach samorządowych nie za Platformą, tylko przeciwko PiS-owi, znajdzie się grupa ludzi, którzy są w stanie poprzeć taką lewicę bardziej umiarkowanego Palikota – powiedział Andrzej Stankiewicz.","Ustępujący prezydent Słupska zapowiedział niedawno, że stanie na czele nowego ugrupowania, które wystartuje  w wyborach do Parlamentu Europejskiego i do Sejmu. – Moim zdaniem Biedroń jest w stanie zaproponować coś na kształt lewicy, takiej troszeczkę nowoczesnej. Silna Platforma Obywatelska skupia wokół siebie tego typu potencjalnych działaczy, potencjalnych młodych polityków, a w dodatku wchłonie Nowoczesną – krytykował pomysł Roberta Biedronia Jerzy Jachowicz.  – Redaktor Jachowicz mówi tak, jakby tego chciał Grzegorz Schetyna – odparł Andrzej Stankiewicz. – Schetyna chciałby sprowadzić przyszłoroczne wybory parlamentarne, a wcześniej europejskie, do starcia dwóch bloków. Jest miejsce dla Biedronia, ale to nie jest miejsce „do wygrania wyborów”. Około 7-8 procent ludzi, którzy mają przekonania lewicowe – głosowali (w wyborach samorządowych – red.) albo na partię Razem, albo SLD. SLD uzyskała  słaby wynik, jest na rozdrożu, ale wciąż jest atrakcyjnym kąskiem – ma struktury, ma trochę pieniędzy. Pewnie pójdzie do Schetyny. W elektoracie wielkomiejskim, który zagłosował hurtowo nie za Platformą, tylko przeciwko PiS-owi – w tym elektoracie znajdzie się grupa ludzi, którzy są w stanie poprzeć taką lewicę bardziej umiarkowanego Palikota. Biedroń jest zręczniejszym politykiem niż Palikot. Nie buduje podziałów, raczej je wygasza. W tym sensie jest to kłopot dla Schetyny i Koalicji Obywatelskiej. Biedroń jest w stanie potencjalnie kilka punktów im odebrać i w ten sposób u trudnić im walkę z PiS-em – przekonywał publicysta.",,
Będzie rozmowa o konsekwencjach dla europosłów PO na posiedzeniu zarządu,"– Będziemy rozmawiali o konsekwencjach wobec europosłów PO, którzy zagłosowali w środę „za” sankcjami dla Polski na posiedzeniu zarządu, pewnie w przyszłym tygodniu – zapowiedział wiceszef Platformy Obywatelskiej Tomasz Siemoniak.","PE przyjął w środę rezolucję wzywającą polski rząd do przestrzegania postanowień dotyczących praworządności. PE wyraził m.in. zaniepokojenie proponowanymi zmianami w przepisach, które dotyczą polskiego sądownictwa, które „mogą strukturalnie zagrozić niezawisłości sądów i osłabić praworządność w Polsce”. W dokumencie znalazł się też apel PE do polskiego rządu, by potępił „ksenofobiczny i faszystowski” Marsz Niepodległości.Platforma podzielona w głosowaniuPrzeciwko rezolucji głosowali europosłowie PiS; PO podzieliła się w tej sprawie, a eurodeputowani PSL nie wzięli udziału w głosowaniu –  wynika z informacji zebranych przez PAP. Sześciu europosłów PO, którzy głosowali „za”, to: Michał Boni, Danuta Huebner, Danuta Jazłowiecka, Barbara Kudrycka, Julia Pitera i Różna Thun.Tomasz Siemoniak pytany w radiu Plus o eurodeputowanych z PO, którzy zagłosowali za sankcjami dla Polski, podkreślił, że Platforma „podziela treści, które są w rezolucji, krytyczną ocenę rządów PiS-u”. – Natomiast nie zgadza się, żeby nawet w formie miękkiej sugestii, pojawiało się ryzyko sankcji wobec Polski – podkreślił. – Odróżniamy rząd PiS-u i jego złe działania od konsekwencji, które będą konsekwencjami dla każdego Polaka, bo będą mogły oznaczać, hipotetycznie ograniczenie funduszów europejskich – zaznaczył polityk. Kilku europosłów głosowało inaczejJak dodał, oczekiwano wstrzymania się od głosu po to, by nie tworzyć wrażenia, że „pojawia się możliwość zaakceptowania sankcji”. – Platforma się wstrzymała od głosu, a kilku europosłów głosowało inaczej, mimo wyraźnego stanowiska frakcji. Zobaczymy, będziemy o tym rozmawiali, najlepiej, gdy cały klub, cała frakcja głosuje razem – oświadczył. Dodał jednocześnie, że „ta sprawa była niesłychanie emocjonalna, trudna”. ",,
Szczerski: Negocjacje ws. zwiększenia obecności wojsk USA w Polsce zakończone,"Zakończono negocjacje porozumienia politycznego między Polską i USA w sprawie zwiększenia obecności wojsk amerykańskich w Polsce; jeśli zostanie ono zaakceptowane przez prezydentów Polski i USA, to może zostać przyjęte 12 czerwca – poinformował w poniedziałek szef gabinetu prezydenta Krzysztof Szczerski.","W radiowej Jedynce Szczerski został zapytany o doniesienia medialne, zgodnie z którymi porozumienie dotyczące zwiększenia obecności wojsk amerykańskich w Polsce jest już ustalone.– Mogę oficjalnie potwierdzić, że rzeczywiście negocjacje porozumienia politycznego między Polską a USA zostały zakończone w sprawie zwiększenia amerykańskiej obecności wojskowej w Polsce, ale to oczywiście nie oznacza jeszcze porozumienia, dlatego że teraz wynik tych negocjacji zostanie przedstawiony prezydentom i prezydenci zdecydują w czasie rozmów, czy to porozumienia ich satysfakcjonuje – powiedział. – Jeśli tak, to przewidujemy przyjęcie tego porozumienia politycznego podczas wizyty pana prezydenta Andrzeja Dudy 12 czerwca w Białym Domu – zaznaczył. Pytany, co wpłynęło na to, że taka decyzja zapadła już teraz, Szczerski odparł, że była to wola polityczna, przywództwo polityczne obu prezydentów oraz dobre negocjacje prowadzone głównie przez MON i Pentagon. – Ja oceniam to porozumienie jako sukces negocjacyjny, bo ono w swojej treści zawiera te wszystkie elementy, których pan prezydent, w moim przekonaniu, oczekiwał od negocjatorów, ale oczywiście to jego zdanie będzie tutaj decydujące – podkreślił.Zdaniem Szczerskiego „możemy spodziewać się tego, że nastąpi rozpoczęcie procesu uczynienia z Polski centrum dystrybucji bezpieczeństwa dla całego regionu w oparciu o sojusz polsko-amerykański”. Jak dodał, spodziewane jest także to, że Kwatera Główna NATO poprze to porozumienie.Szczerski podkreślił jednocześnie, że ma nadzieję, iż do porozumienia politycznego w ciągu kilku miesięcy dojdzie porozumienie techniczne, które – jak podkreślił – jest już domeną „logistyków wojskowych i ekspertów”. Polska zabiega o zwiększenie amerykańskiej obecności wojskowej, polegającej na rotacji bez przerw między kolejnymi zmianami. Pod koniec września ub.r. w Waszyngtonie prezydent Andrzej Duda wyraził nadzieję na wspólną budowę bazy, która mogłaby nosić nazwę Fort Trump.Od poniedziałku z czterodniową wizytą w USA przebywa minister obrony narodowej Mariusz Błaszczak. We wtorek szef MON spotka się w Waszyngtonie z p.o. ministra obrony USA Patrickiem Shanahanem oraz z doradcą prezydenta USA ds. bezpieczeństwa Johnem Boltonem; o dwustronnej współpracy w dziedzinie bezpieczeństwa i obronności będzie rozmawiał w Kongresie z przewodniczącym senackiej komisji ds. sił zbrojnych Jimem Inhofe'em i przewodniczącym senackiej komisji ds. przydziałów budżetowych Richardem Shelbym.Z kolei 12 czerwca oficjalną wizytę w Waszyngtonie złoży  prezydent Andrzej Duda wraz z pierwszą damą Agatą Kornhauser-Dudą. Będzie to druga rozmowa w Białym Domu prezydentów Dudy i Trumpa; poprzednie spotkanie odbyło się jesienią ubiegłego roku.",,
"Mniej grochu, cebuli, szpinaku. Susza zaszkodziła uprawom warzyw w UE","Przedłużająca się susza w Europie spowodowała poważne problemy w uprawach warzyw w UE – informuje Europejskie Stowarzyszenie Przetwórstwa Owoców i Warzyw (PROFEL) w liście do KE. Najbardziej spadły plony grochu, fasoli, cebuli, cukinii i szpinaku. Ceny najprawdopodobniej wzrosną.","Suchy i gorący lipiec sprawił, że plony warzyw obniżyły się do takiego poziomu, że sytuacja plantatorów i przetwórców warzyw jest najtrudniejsza od 40 lat. Według PROFEL skutkami suszy najbardziej dotknięte są: Francja, Belgia, Holandia, Niemcy, Wielka Brytania, Węgry i Polska. Brak deszczu najbardziej zaszkodził uprawom grochu i fasoli, gdzie spadek plonów szacowany jest na 20 do 50 proc. Duże straty notowane są również w przypadku upraw cebuli, cukinii i szpinaku. Straty te wynoszą 15-50 proc. Ponadto w wielu regionach zasiew drugiego zbioru wielu warzyw okazał się z powodu suszy niemożliwy.",,
Marszałek Sejmu zwrócił się do TK o rozstrzygnięcie sporu między prezydentem a SN,"Marszałek Sejmu Marek Kuchciński zwrócił się do Trybunału Konstytucyjnego o rozstrzygnięcie sporu kompetencyjnego między prezydentem Rzeczypospolitej Polskiej a Sądem Najwyższym. Wpłynięcie takiego wniosku oznacza, że zgodnie ustawą o Trybunale Konstytucyjnym (z 13 grudnia 2016 r.) powoduje to „zawieszenie postępowań przed organami, które prowadzą spór kompetencyjny”.","We wniosku marszałka Sejmu chodzi o rozstrzygnięcie przez TK, jaki charakter ma kompetencja, o której mowa w art. 139 (prawo łaski): czy jest to uprawnienie prezydenta wykonywane osobiście i bez ingerencji innych podmiotów, czy jest ono realizowane przy udziale innych podmiotów. A jeśli tak, to które organy uczestniczą w wykonywaniu kompetencji wynikającej z art. 139 i czy jest wśród nich Sąd Najwyższy. Marszałek Sejmu pyta też TK, czy to prezydent RP, czy Sąd Najwyższy może interpretować przepisy konstytucji w związku z prerogatywą, o której mówi art. 139, a także kto może decydować, że ta prerogatywa została zastosowana. Innymi słowy chodzi o to, czy kompetencja wynikająca z przepisów konstytucji, a także ocena skuteczności dokonanego aktu łaski jest przedmiotem kontroli Sądu Najwyższego, czy jest to osobiste uprawnienie prezydenta RP, nie podlegające kontroli władzy sądowniczej.Jako pierwszy informację o wniosku marszałka do TK podał portal wpolityce.pl.",,
Kidawa-Błońska: Polska zmierza w kierunku brexitu,"Władza, która odsuwa sędziów, kieruje nas na Wschód – mówiła w sobotę w Ostromecku k. Bydgoszczy kandydatka w prawyborach prezydenckich w PO Małgorzata Kidawa-Błońska. Wpisywałoby się to w tradycyjną narrację opozycji, gdyby nie jeden nowy element. Zdaniem Kidawy-Błońskiej Polska zmierza „w kierunku brexitu”.","Polityk powiedziała na konferencji prasowej, że jeździ obecnie po całej Polsce i rozmawia z koleżankami i kolegami z PO o prezydenturze, o tym co zrobić, żeby ich formacja polityczna była jeszcze ciekawsza, bardziej zachęcała ludzi do wspólnej z nią pracy. – To są te pozytywne sprawy. Każdego dnia dochodzą do nas jednak bardzo złe informacje. Wczoraj rozmawialiśmy o ciągnącym się, haniebnym serialu dotyczącym pana Banasia. Dzisiaj docierają do nas kolejne bardzo przykre, bulwersujące sprawy m.in. zawieszenia sędziego Pawła Juszczyszyna. Władza, która odsuwa sędziów, którzy działają zgodnie z prawem, zgodnie ze swoją najlepszą wiedzą, stoją na straży konstytucji, daje wyraźny sygnał, że chce odsuwać nas na Wschód, a nie na Zachód – podkreśliła wicemarszałek Sejmu. Jej zdaniem, sytuacja jest „haniebna”. Kidawa-Błońska oceniła, że przez takie działania do obywateli płynie sygnał, iż władza ma ich za nic. Polityk dodała, że Polska zmierza „w kierunku brexitu”.",,
Ambasador USA: Trump i Duda bardzo się lubią,"Prezydent Donald Trump i prezydent Andrzej Duda bardzo się lubią. Wolność waszego kraju jest gwarancją naszej wolności. Stany Zjednoczone wspierały, wspierają i będą wspierać Polskę – mówi ambasador USA w Polsce Georgette Mosbacher w wywiadzie dla sobotniego „Super Expressu”.","Dziennik przypomina, że ostatni rok był znaczący w relacjach polsko–amerykańskich, głównie za sprawą zwiększenia obecności amerykańskich żołnierzy w Polsce oraz zniesienia wiz dla Polaków udających się do Stanów Zjednoczonych. – Jestem zachwycona tym rokiem, ponieważ pogłębił on relacje amerykańsko–polskie. (...) Kolejnych 1000 amerykańskich żołnierzy przybywa do Polski. Będzie to kluczowy punkt na wschodniej flance NATO, której Polska jest częścią. Zrobiliśmy też dużo w kwestii bezpieczeństwa energetycznego. Podpisaliśmy umowy na dostawy skropionego gazu ziemnego. To niezwykłe, że Polska stanie się niezależna energetycznie w ciągu dwóch lat i nie będzie musiała przedłużać kontraktu z rosyjskim Gazpromem – powiedziała Mosbacher, pytana czy jest zadowolona z tegorocznych osiągnięć w relacjach USA–Polska. Ambasador USA zapytana, czy spodziewała się „tylu osiągnięć” w stosunkach polsko–amerykańskich, odpowiada, że od początku była nastawiona optymistycznie. – Prezydent Trump darzy Polskę ogromną sympatią. Rozumie jej znaczenie strategiczne i położenie geopolityczne. Nie brakowało mi optymizmu, ponieważ pan prezydent dał mi dużo swobody działania do współpracy z polskim rządem i załatwienia tych wszystkich spraw – zaznacza. Georgette Mosbacher wyjaśnia, że przyczyną sympatii Trumpa do Polski i Polaków jest wspólna historia. – Polacy byli z nami w czasie naszej wojny o niepodległość. (...) Polacy i Amerykanie podzielają te same wartości. Pan prezydent był w Polsce. A tylko w tym roku wiceprezydent Pence był tu dwa razy. Także jeśli spojrzymy na relacje prezydenta Trumpa z prezydentem Dudą, to widać, że naprawdę bardzo się lubią (...) – dodaje.",,
„Precz z cenzurą Internetu”. Protesty pod siedzibą PO ws. ACTA 2,"Przeciwko dyrektywie o prawie autorskim dotyczącym internetu, tzw. ACTA 2, za którym zagłosowali europosłowie Platformy Obywatelskiej, protestowali uczestnicy demonstracji pod siedzibą PO przy ul. Wiejskiej. Zdaniem protestujących ACTA 2.0 ogranicza wolność internautów.","Pod siedzibą Platformy Obywatelskiej zebrali się protestujący przeciwko przyjętej przez Parlament Europejski dyrektywie o prawie autorskim dotyczącym internetu, tzw. ACTA 2. Najpierw przez pół godziny milczeli, a następnie wykrzykiwali hasła, m.in.: „Precz z cenzurą Internetu”, „Nie dla ACTA 2.0” oraz „(PO)wolny Internet”. O takiej też treści trzymali transparenty.Jak wyjaśnił Jan Strzeżek ze stowarzyszenia Młoda Prawica, „zebraliśmy się, żeby zaprotestować przeciwko głosowaniu posłów PO, którzy w europarlamencie, będąc bardziej wierni swojej frakcji, zagłosowali przeciwko wolności”. Jego zdaniem europosłowie Platformy „nie tylko ograniczyli wolność internautów, ale też zagłosowali za podwyższeniem podatków, bo dyrektywa ACTA 2.0 podwyższa także podatki polskim przedsiębiorcom poprzez tzw. podatek linkowy”. CyberdyktaturaZdaniem innego uczestnika zgromadzenia ACTA 2 „wprowadza nas w czasy cyberdyktatury i ogranicza wolność słowa”. – Platformo, protestujemy przeciwko waszym nikczemnym czynom, przeciwko nikczemności, jaką jest cenzura – mówił jeden z uczestników, zwracając się do polityków PO. – Nasi ojcowie walczyli przeciwko cenzurze, dlaczego teraz wy lekką ręką, w imię pieniędzy, pozbawiacie nas wolności? – powiedział. Dodał, że politycy PO „powinni się wstydzić”. Parlament Europejski poparł projekt dyrektywy o prawie autorskim dotyczącym internetu, tzw. ACTA 2. Było to drugie podejście do projektu dyrektywy o prawie autorskim. Na początku lipca europosłowie odrzucili stanowisko komisji prawnej PE, teraz propozycja uzyskała większość. Deputowani zgłosili ponad 250 poprawek.",,
"Sławomir Nitras o swojej obsesji na punkcie Jarosława Kaczyńskiego: Lubię go szarpać za uszy, to przyjemne jest","W wywiadzie dla „GW” Sławomir Nitras mówi nie tylko o PiS; wspomina też „nepotyzm i klientelizm” jaki panował w partii za rządów Donalda Tuska, którego „lekceważący ton” wobec niego „był próbą zbagatelizowania problemu”. Poseł PO pytany o „gierki prowadzone w Szczecinie przez Stanisława Gawłowskiego, a akceptowane przez Schetynę”, przyznaje: Padłem ofiarą manipulowania partyjnymi listami, dopisywania ludzi itd.","„Gazeta Wyborcza” opublikowała wywiad ze Sławomirem Nitrasem, głównie poświęcony Prawu i Sprawiedliwości. Rozmowa dotyka również politycznej przeszłości posła, który zaczynał swoją aktywność od wieszania plakatów Porozumienia Centrum, później trafił do Unii Polityki Realnej Janusza Korwin-Mikkego, a następnie przez Stronnictwo Konserwatywno-Liberalne do Platformy Obywatelskiej.   Poseł wspomina, że poznał Jarosława Kaczyńskiego jako 18-latek. – Kiedy Kaczyński przyjechał do Koszalina, to mu mnie przedstawiono. „Chłopak zbudował nam całą młodzieżówkę” – mówili. Dostałem od niego książkę, wywiad rzekę „Odwrotna strona medalu” z dedykacją: „Dla pana Sławomira za pomoc w kampanii, Jarosław Kaczyński”. Dziś, jak mówi dziennikarce Sławomir Nitras, to właśnie Jarosława Kaczyńskiego obrał sobie za cel i sprawia mu to satysfakcję, a swoje zachowanie w Sejmie tłumaczy tym, że „Sejm to jest forma teatru, obrady powinny być dobrym spektaklem.” – [Jarosław Kaczyński] nie znosi, jak ktoś go krytykuje albo z niego kpi. A ja lubię go szarpać za uszy, to przyjemne jest – mówi Nitras, przyznając, że w trakcie wystąpień sejmowych często zwraca się bezpośrednio do prezesa PiS, bo „widzi, że to go drażni.” Nie brakuje gorzkich słów pod adresem własnej partii. Ewa Kopacz „potrzebowała człowieka, który zna partię i ma świadomość także nie najlepszych rzeczy, które się w niej dzieją.” – Mówiło się, że Platformą rządzą baronowie; chciała im się przeciwstawić i potrzebowała kogoś, kto się nie boi – wspomina Nitras.  – Ale chciał pan odejść z polityki w wyniku gierek prowadzonych w Szczecinie przez Stanisława Gawłowskiego, a akceptowanych przez Schetynę – przypomina dziennikarka. – Mocno to odczułem, ale się nie zgiąłem. Stałem prosto – odpowiada poseł, który w październiku 2013 r. wysłał list do Donalda Tuska, w którym chciał, żeby przewodniczący PO zajął się sprawą łamania statutu partii i ujawnił, że władze partyjne w regionie „pompują koła partyjne”. Wcześniej na zwołanej przez siebie konferencji zrezygnował z szefowania szczecińską Platformą, argumentując to procederem dopisywania fikcyjnych członków do partii. – To był prywatny list, żadna publiczna demonstracja. Rozumiem mechanizmy partyjne, wiem, jak trudno zbudować między ludźmi porozumienie. Jak u Herodota: ciągle się buduje, a to się rozpada. Trzeba budować, mając świadomość, że się rozpadnie. Sztuką jest się nie poddawać. Ale są granice. Padłem wtedy ofiarą manipulowania partyjnymi listami, dopisywania ludzi itd. (…) Tusk zajmował się państwem i nie przypilnował morale w partii. Był dobrym premierem, ale szefem partii nieco gorszym. Jego lekceważący ton wobec mnie był próbą zbagatelizowania problemu – twierdzi Nitras. – Jakie błędy popełnił Tusk? – pyta dziennikarka „GW”. – Zbyt wielu ludzi o silnych charakterach musiało odejść, ich miejsce często zajmowali gorsi. (…) Nie po to w wieku 16 lat krzyczałem: „Precz z komuną!”, żeby jako dorosły facet akceptować nepotyzm czy klientelizm. – mówi poseł. Zdaniem Sławomira Nitrasa za rządów PO-PSL kontrolę nad państwem przejęły służby specjalne. „Donald Tusk lekceważył znaczenie służb specjalnych i to się na nas zemściło. Nie chodzi nawet o to, że zostawił Kamińskiego na stanowisku szefa CBA, ale o to, że bagatelizował znaczenie służb, uważał, że lepiej się nie wtrącać do tego, co robią. Dlatego one zaczęły rządzić nami.” – mówi poseł PO i zapowiada: Jeśli wygramy wybory, musimy tu przywrócić równowagę. Sławomir Nitras w rozmowie broni Marka Kuchcińskiego przed insynuacjami byłego agenta CBA, które podchwyciły niektóre media (w tym „Gazeta Wyborcza”), jakoby były marszałek miał uprawiać seks z 15-latką. – Nie wolno rzucać takich oskarżeń wobec żadnego człowieka, dopóki nie ma dowodów. On ma dzieci, rodzinę. Zarzuca mu się obrzydliwe przestępstwo, a nikt nie przedstawił dowodów. Jeśli mam dzisiaj powiedzieć, czy wierzę w seks Kuchcińskiego z 15-letnią Ukrainką, to nie wierzę. – mówi Nitras.",,
Zamieszki w USA. Przeciwnicy prezydenta Trumpa starli się z policją,Napięta sytuacja w Stanach Zjednoczonych. Na ulicach Phoenix w Arizonie doszło do ostrych zamieszek przeciwników prezydenta Donalda Trumpa z policją. W ruch poszły kamienie i butelki. Funkcjonariusze zmuszeni byli użyć gazu łzawiącego.,"Zamieszki w Phoenix rozpoczęły się po zakończeniu przemówienia amerykańskiego prezydenta, który mówił w nim m.in. o napięciach na linii Stany Zjednoczone – Korea Północna. Donald Trump zabrał także głos w sprawie napływu emigrantów z Meksyku.Największe emocje, które doprowadziły do zamieszek, wzbudziła prawdopodobnie wypowiedź, w której Donald Trump bronił swojego stanowiska, jakie zajął po gwałtownych zamieszkach w Charlottesville. Prawie dwa tygodnie temu doszło tam do starć  skrajnych grup prawicowych - tzw. alternatywnej prawicy, w tym Ku-Klux-Klanu, czyli najstarszej organizacji zwolenników supremacji białej rasy - z radykalnymi działaczami Akcji Antyfaszystowskiej, którzy zorganizowali kontrmanifestację. Tysiące mieszkańców na ulicach Phoenix W tej chwili sytuacja wydaje się być opanowana, ale policja musiała użyć gazu łzawiącego.Funkcjonariusze na razie nie podają dokładnej liczby osób, które wzięły udział w zamieszkach w Phoenix. Stanowe media szacują nieoficjalnie, że w kulminacyjnym momencie w zajściach uczestniczyło nawet kilka tysięcy osób.",,
"„Przed Bożym Narodzeniem porzućcie zachowania, które pochodzą od diabła”","Papież Franciszek zaapelował w niedzielę do wiernych, by przed zbliżającymi się świętami Bożego Narodzenia porzucili pogoń za sukcesem, władzą i pieniędzmi. – To postawy pochodzące od diabła – podkreślił.","Podczas spotkania z kilkoma tysiącami ludzi zebranych na południowej modlitwie Anioł Pański w Watykanie papież mówił: ""Boże Narodzenie to dzień wielkiej radości zewnętrznej, ale to przede wszystkim wydarzenie religijne, przed którym konieczne jest przygotowanie duchowe"".  Jak przypomniał, potrzebna jest „zmiana naszego życia, czyli nawrócenie”.      – Przygotowujemy drogę dla Pana i prostujemy Jego ścieżki, kiedy dokonujemy rachunku sumienia, kiedy badamy nasze postępowanie, by pozbyć się grzesznych postaw – zaznaczył papież. Wśród nich wymienił pogoń za „sukcesem za wszelką cenę, za władzą kosztem najsłabszych, pragnienie bogactwa, przyjemności za każdą cenę”. – Chodzi o to, by porzucić zachowania, które pochodzą od diabła – dodał.",,
Raport MON pt. „Tomasz Piątek i jego kłamstwa” trafi do prokuratury,"Ministerstwo obrony przygotowało raport na temat publikacji Tomasza Piątka, zatytułowanej „Macierewicz i jego tajemnice”.  Autorzy raportu – Sławomir Cenckiewicz i Dominik Smyrgała – przekonują, że książka zawiera manipulacje i informacje nieprawdziwe. Opracowanie historyków zostanie przekazane prokuraturze, która bada sprawę z zawiadomienia szefa MON.","Chodzi o książkę dziennikarza „Gazety Wyborczej”. Tomasza Piątek mówił, że przez półtora roku badał koneksje szefa MON. Miał opisać m.in. rzekome powiązania Antoniego Macierewicza z Robertem Luśnią, b. współpracownikiem Służby Bezpieczeństwa, oraz – jak podawał wydawca – z „gangsterem i finansistą Siemionem Mogilewiczem, współpracującym z sowieckim/rosyjskim wywiadem wojskowym GRU, jak również z samym Władimirem Putinem”. Autorami raportu dotyczącego książki są dyrektor Wojskowego Biura Historycznego Sławomir Cenckiewicz oraz szef gabinetu politycznego MON Dominik Smyrgała. Raport zatytułowany „Tomasz Piątek i jego kłamstwa” liczy wraz z załącznikami 26 stron. Jak podkreślają jego autorzy, opisuje on główne nieprawdziwe wątki i merytoryczne błędy zawarte w książce. Ma też zostać przygotowana wersja raportu m.in. dla zagranicznych dziennikarzy.  Zdaniem autorów raportu „skala manipulacji, braków metodologicznych oraz niekompetencji” dziennikarza jest tak duża, że można postawić tezę o „świadomie dezinformacyjnym charakterze publikacji”. Jak zaznaczyli książka jest bardzo szkodliwa, także jeśli chodzi o obraz Polski zagranicą. „Tym samym należy uznać, że jej powstanie i szeroka promocja w istocie były i są próbą podważenia zaufania do polskiego ministra obrony narodowej, w czasie intensywnej międzynarodowej walki informacyjnej – napisali we wstępie do raportu. Smyrgała w piątek, w rozmowie z dziennikarzami, podkreślił, że wskazywane w książce „braki i nieprawdziwe informacje w niektórych przypadkach świadczą o głębokiej niekompetencji i braku rzetelności dziennikarskiej, bo autor nie sprawdził i nie zweryfikował z kimś, kto tę wiedzę miał, z drugiej strony mają cechy świadomej manipulacji, powoływania się na nieżyjące osoby, lub osoby anonimowe”. – Naszym zdaniem chodziło o próbę podważenia autorytetu zwłaszcza w Polsce, ale i na zewnątrz, szefa MON – dodał.  „Wątek dotyczący Luśni napisany niechlujnie” Z kolei Cenckiewicz wskazywał na jeden z najbardziej rozbudowanych wątków książki – dotyczący domniemanych powiązań Macierewicza i Luśni. Ocenił, że informacje na temat m.in. działalności Luśni na rzecz GRU „nie znajdują żadnego potwierdzenia w dokumentach i są fałszywe”.  – Wątek dotyczący Luśni jest napisany niechlujnie, niezgodnie z zasadami metodologii, historii. Co istotne, te rozdziały są napisane intencjonalnie negatywnie, myślę o dość specyficznym, manipulacyjnym doborze informacji na temat Luśni (...), napisane z wyraźną intencją zaszkodzenia ministrowi Macierewiczowi – powiedział. – Tragedią tej książki jest to, że ma lepszą prasę na Zachodzie ze względu na barierę językową niż w Polsce. W Polsce nawet w środowiskach negatywnie nastawionych do ministra Macierewicza powstały krytyczne recenzje. Na gruncie logicznym, warsztatowym ta książka jest nie do obrony – dodał historyk.",,
Komitet polityczny PiS zadecydował w sprawie Tuska. Poparcia brak,"Komitet polityczny PiS podjął uchwałę w sprawie kandydatury Donalda Tuska na przewodniczącego Rady Europejskiej. Zawiera ona stanowisko, że Tusk nie może być popierany przez Polskę – potwierdziła rzeczniczka PiS Beata Mazurek. Przyznała, że rozważane jest poparcie dla kandydatury Jacka Saryusz-Wolskiego.","W uchwale PiS jednogłośnie zobowiązuje wiceprezes partii, premier Beatę Szydło i rząd, aby nie zgłaszały kandydatury Tuska na drugą kadencję.– Nasze uzasadnienie do tej uchwały jest takie, że Donald Tusk w sposób drastyczny łamał zasady wobec neutralności państwa członkowskiego, jakim jest Polska. Popierał opozycję, i to opozycję, która jest szczególnego rodzaju, nie ukrywa swojego antypaństwowego charakteru – mówiła rzeczniczka PiS.",,
Putin obiecał 26 okrętów dla rosyjskiej marynarki wojennej,"W tym roku rosyjska marynarka wzbogaci się o 26 nowych okrętów wojennych, w tym cztery przewożące rakiety Kalibr – powiedział prezydent Władimir Putin, podczas obchodów Dnia Marynarki w Petersburgu.","Pociski Kalibr wystrzeliwane z rosyjskich okrętów na Morzu Śródziemnym i Kaspijskim zostały wykorzystane jako element interwencji wojskowej Moskwy w Syrii. Rosja wspiera tam prezydenta Baszara al-Assada.Władimir Putin dodał, że w tym roku marynarka wojenna pozyskała już osiem nowych okrętów. Dowódca floty czarnomorskiej, która ma siedzibę w porcie w Sewastopolu na Krymie, wiceadmirał Aleksander Moiseyev powiedział, że do końca roku zostanie wprowadzonych tam sześć nowych okrętów, w tym rakietowe.",,
Komisja nie zgodziła się na odrzucenie projektu PiS ws. zmian w Kodeksie wyborczym,"Komisja nadzwyczajna, która zajmuje się dwoma projektami zmian w Kodeksie wyborczym i ustawach samorządowych, odrzuciła wszystkie wnioski opozycji: o odrzucenie projektu PiS w całości, o odroczenie prac do czasu uzyskania opinii konstytucjonalistów i organizacji samorządowych, o dopuszczenie ekspertów klubowych oraz o przeprowadzenie wysłuchania publicznego.","Komisja nadzwyczajna do rozpatrzenia projektów ustaw z zakresu prawa wyborczego rozpoczęła we wtorek rozpatrywanie projektu PiS zmian w Kodeksie wyborczym. Komisja obradowała z krótką przerwą przez osiem godzin.Większość posiedzenia wypełniła dyskusja, w której oprócz posłów zabierali głos także przedstawiciele organizacji samorządowych i Ruchu Kontroli Wyborów.Następne posiedzenie rozpocznie się w czwartek o 10.00. Przewodnicząca komisji Anna Milczanowska zwróciła się do posłów, aby do tego czasu złożyli swoje propozycje poprawek. Wnioski opozycji odrzuconeNajpierw komisja odrzuciła wnioski o odroczenie o 14 dni prac komisji, potem odrzucono wniosek o przerwę; posłowie nie zgodzili się też na odrzucenie projektu w całości. Komisja odrzuciła też kilka wniosków ws. przeprowadzenia wysłuchania publicznego projektu.Komisja poparła natomiast wniosek PiS, aby w pierwszej kolejności procedować projekt PiS zmian w Kodeksie wyborczym, a potem projekt klubu Kukiz'15. Projekt zmian w kodeksie wyborczym ma „ustawić przyszłoroczne wybory samorządowe” Wniosek o odrzucenie projektu PiS złożył poseł PO Waldy Dzikowski, przyłączyli się do niego później inni posłowie opozycji m.in. Piotr Zgorzelski z PSL.Dzikowski argumentował, że projekt PiS prowadzi do mieszania porządków prawnych, ponieważ zawiera zmiany dotyczące ustroju samorządów, zmiany w całym Kodeksie wyborczym oraz w funkcjonowaniu PKW. Według posła PO projekt PiS doprowadzi do eliminacji małych oraz średnich komitetów wyborczych, a także do wykluczenia z wyborów wielu organizacji samorządowych.Marcin Kierwiński (PO) argumentował, że Biuro Analiz Sejmowych powinno wypowiedzieć się, czy projekt PiS nie łamie konstytucji. Zauważył też, że PiS chce wprowadzić zmiany na rok przed wyborami samorządowymi. Zgorzelski dodał, że wniesienie propozycji zmian jako projektu poselskiego uniemożliwiło konsultacje społeczne. Zdaniem posła PSL głos powinny zabrać też instytucje państwa, swoje stanowisko powinien przedstawić także rząd.Marek Sowa (Nowoczesna) poparł wnioski PO o odroczenie prac nad projektem. – Państwa intencją jest to, że wy chcecie tym projektem zmian w kodeksie wyborczym ustawić przyszłoroczne wybory samorządowe. To jest główny cel i intencja, jaka wam przyświeca – podkreślił Sowa. PiS: zarzuty o niekonstytucyjności zapisów projektu nieuzasadnioneMarcin Horała (PiS) złożył wniosek przeciwny do posłów opozycji. Jak argumentował, organizacje miały 14 dni na zgłoszenie opinii. Dodał, że cały czas toczy się debata publiczna ws. propozycji PiS. Łukasz Schreiber (PiS) przekonywał, że zarzuty o niekonstytucyjności zapisów projektu są nieuzasadnione. – Sądzę, że nie powinny być formułowane tego rodzaju wnioski – zaznaczył poseł PiS. Przypomniał, że o zgodności ustaw z konstytucją decyduje Trybunał Konstytucyjny.Schreiber odniósł się też do zarzutu, że nowela zmian w Kodeksie wyborczym jest projektem poselskim. – W poprzednich kadencjach, kiedy mieliśmy ośmiokrotnie do czynienia najpierw z uchwaleniem, a później z nowelizacją Kodeksu wyborczego, nigdy ten projekt nie był rządowy i nie wzbudzało to emocji – przekonywał poseł PiS.Jak zauważył zmiany to „propozycja bazowa do dyskusji”, której celem jest „ujednolicenie sytuacji, z którą obecnie mamy do czynienia”. – Trudno zrozumieć, czemu miałaby być zamachem na samorządność propozycja, która ujednolica sytuację i wszędzie proponuje wybór od 3 do 7 radnych w każdym z okręgów na wszystkich szczeblach? – pytał. Według Schreibera takie rozwiązaniem ma zapobiec „rożnego rodzaju machinacjom”. Zmiany to „osłabienie udziału obywateli w życiu publicznym”Projekt wbrew swojej nazwie w kilku ważnych punktach oznacza zmniejszenie udziału obywateli w społeczności lokalnej oraz osłabienie organów przedstawicielskich – stwierdził Marek Wójcik ze Związku Miast Polskich.– Negatywnie opiniujemy odebranie gminom, tj. społecznościom lokalnym, prawa określania okręgów wyborczych. Zmiana ta oznacza zmniejszenie, a nie zwiększenie udziału i wpływu obywateli na życie publiczne – ocenił. – Jesteśmy zawsze przeciwni temu, aby ktoś za nas decydował, wiedział lepiej i decydował za nas, czyli wspólnoty samorządowe – podkreślił.ZMP negatywnie zaopiniował też ograniczenie prawa udziału obywateli w składzie komisji wyborczych. – Zmiana ta oznacza ograniczenie udziału przedstawicielskiego w komisjach wyborczych do członków partii politycznych – zauważył Wójcik.Jak dodał ZMP stanowczo odrzuca dwie zasadnicze zmiany w przepisach wyborczych: całkowitą likwidację JOW-ów nawet w małych gminach. Według Wójcika doprowadzi to do upartyjnienia lokalnego życia publicznego.Ponadto ZMP sprzeciwia się umożliwienia kandydowania do rady gminy osobom niezamieszkałym na jej terenie. Związek negatywnie zaopiniował także ograniczenie liczby kadencji wójta i burmistrza; ta propozycja jest niezgodna z konstytucją – dodał. Szefowa KBW: nie można mówić, że wybory samorządowe w 2014 r. były sfałszowane – Nie zgadzam się na twierdzenie, że wybory samorządowe w 2014 roku zostały sfałszowane – powiedziała we wtorek szefowa KBW Beata Tokaj odpowiadając na zarzuty ze strony Ruchu Kontroli Wyborów. Dodała, że nieprawidłowości wynikały z błędów systemu informatycznego.– Nie zgodzę się na twierdzenie, że wybory w 2014 roku zostały sfałszowane” – oświadczyła Tokaj. Przekazała, że do Sądów Okręgowych wpłynęło wówczas z całego kraju 1472 protesty wyborcze, z których 53 zostały uwzględnione. – Przypomnę, ze było ponad 39 tys. okręgów wyborczych – dodała.Tokaj podkreśliła, że dymisja członków PKW po wyborach samorządowych w 2014 roku była „honorowa” i wzięła się z ujawnionych błędów w systemie informatycznym. – PKW uznała w całym swoim profesjonalizmie, nie, że źle przeprowadziła głosowanie. Tam nie zadziałał system informatyczny. Dlatego PKW podała się do dymisji, bo stwierdziła, że niewłaściwie przeprowadziła te wybory obiecując, że wyniki będą we wtorek, a były po blisko dwóch tygodniach – tłumaczyła Tokaj.",,
Prokuratorzy będą pracować w Smoleńsku. Wykonają niezbędne badania,"Polscy prokuratorzy wraz ze specjalistami będą realizować w Smoleńsku zaplanowane czynności procesowe – poinformowała rzeczniczka Prokuratury Krajowej prok. Ewa Bialik. Jak dodała, do Smoleńska udadzą się prokuratorzy z zespołu śledczego nr I Prokuratury Krajowej.","O planowanej wizycie prokuratorów w Smoleńsku napisał też portal wPolityce.pl. Jak podał portal, podróż prokuratorów do Rosji rozpoczyna się w najbliższy weekend. „Potrwa około tygodnia, a jej celem jest wykonanie badań, które za niezbędne uznali amerykańscy eksperci współpracujący z naszymi śledczymi” – doniósł portal.  Ostatnio polscy śledczy byli w Smoleńsku w maju tego roku. Prokuratorzy prowadzili wówczas czynności procesowe związane z oględzinami wraku Tu-154M znajdującego się w hangarze na lotnisku wojskowym Smoleńsk Północny. Rzeczniczka mówiła wtedy, że „oględziny nie zostały zakończone”.  10 kwietnia 2010 r. samolot Tu-154M z polską delegacją udającą się na obchody 70. rocznicy zbrodni katyńskiej rozbił się pod Smoleńskiem. Zginęło 96 osób, w tym prezydent RP Lech Kaczyński wraz z małżonką oraz wielu wysokich rangą urzędników państwowych i dowódców wojskowych.  Wrak samolotu do tej pory znajduje się na płycie lotniska Smoleńsk Północny. Przedstawiciele polskich władz wielokrotnie podnosili sprawę jego zwrotu w rozmowach ze stroną rosyjską. Po raz ostatni 17 maja minister spraw zagranicznych Jacek Czaputowicz poruszył ten temat na spotkaniu z szefem rosyjskiej dyplomacji Siergiejem Ławrowem.",,
Stenogram rozmowy Jacka Krawca z Radosławem Sikorskim w restauracji „Sowa & Przyjaciele”,Spotkanie Radosława Sikorskiego ministra spraw zagranicznych w rządzie Donalda Tuska i Jacka Krawca prezesa Orlenu odbyło się restauracji „Sowa & Przyjaciele” pod koniec lutego 2014 r. Publikujemy zapis rozmowy szefa MSZ i prezesa Orlenu.,"JACEK KRAWIEC:  Co myślisz o tych komentarzach prasowych, że Platforma Obywatelska zyskałaby, gdyby Donald w tym roku ustąpił i kto inny został premierem?RADOSŁAW SIKORSKI: Nie sądzę.JACEK KRAWIEC: Ale czyby zyskała, czy nie sądzisz, żeby ustąpił? RADOSŁAW SIKORSKI: Nie sądzę, żeby zyskała i na pewno nie ustąpi. On mówi bardzo jasnym przekazem: jak ktoś chce mnie zastąpić, nie ma problemu. Musi mnie obalić. Musi mi rzucić rękawicę i wygrać. JACEK KRAWIEC:  Dokładnie.RADOSŁAW SIKORSKI:  A nie jak Grzesiu, boczkiem, boczkiem i bez... a jak przychodzi co do czego, to tchórzy. Znaczy Grzesiu olbrzymi błąd popełnił. Trzeba było być realną alternatywą. Wiadomo, tym razem by przegrał, ale miałby już taką pozycję, że następnym razem miałby szansę. JACEK KRAWIEC:  A tak, jest w dup** RADOSŁAW SIKORSKI:  Wiesz, ja na miejscu Grzesia bym zagrał, że kandyduję. Grzesiu by dostał – moim zdaniem – do 40 procent, 35, 40 i to by mu dało immunitet na bycie ofiarą czystki, bo wtedy wiesz, rywalowi nie wypada... i czekasz, aż się Donald wypierd***. Jak przegra wybory, no to wtedy wbijasz nóż w plecy, nie? JACEK KRAWIEC:  No tak, 35-40 to bardzo silna opozycja, nie ma...RADOSŁAW SIKORSKI: Trzydzieści miałby murowane, murowane. To ja dostałem 30 w prawyborach, mimo że wiesz, byłem wtedy obcym ciałem w Platformie. (...) JACEK KRAWIEC:  Grzesiu niecierpliwie, nie?RADOSŁAW SIKORSKI:  Delfiny mają w Polsce krótkie życie.JACEK KRAWIEC:  A jak jego świta? Się rozpierzchła czy nadal tam popijają? RADOSŁAW SIKORSKI:   Ja ciągle czytałem w gazetach, wiesz, „wielka frakcja Schetyny”... JACEK KRAWIEC:  A tam trzech, kur** [śmiech]. JACEK KRAWIEC:  Rozegrał to w najgorszy możliwy sposób. Nie zmienia faktu, że tam mądry jakoś... RADOSŁAW SIKORSKI:  A ja go, kurna, lubię. JACEK KRAWIEC:  Ja też go lubię, no. RADOSŁAW SIKORSKI: Tylko nie wiem, czy byłby dobrym premierem. JACEK KRAWIEC:  Nie byłby. RADOSŁAW SIKORSKI:  Bo ja nie potrafię sobie przypomnieć czegokolwiek, co kiedykolwiek powiedział. Jakie są jego poglądy na jakikolwiek temat? Wiesz? Nie wiesz. JACEK KRAWIEC:  Szef kancelarii.RADOSŁAW SIKORSKI:  Znaczy to jest zawsze pływanie, takie wybieranie jakiegoś stanowiska pośrodku. JACEK KRAWIEC: Taki typ „szef kancelarii”, ale to nie jest przywódca który by...                                                teraz odtwarzaneII część nagrań z restauracji Sowa&Przyjaciele RADOSŁAW SIKORSKI: Zero kreatywności. Każdy z nas powinien sobie zdawać sprawę, do czego się nadaje, a do czego się nie nadaje. Idealny numer dwa. Właśnie do…JACEK KRAWIEC: Nieumiejętność przemawiania.RADOSŁAW SIKORSKI:Knajacka taka… Taki knajacki styl trochę. To jest za mało na premiera. On nie czaruje ludzi. Donald ma ten czar, ma ten teflon, ma ten koci zmysł, ma te antenki czułe społeczne. Grzegorz niczego z tego nie ma.JACEK KRAWIEC: Dokładnie. Ale uwierzył w pewnym momencie i potem, jak się uwierzy, ciężko jest sobie dać wytłumaczyć. Nie miał kto wytłumaczyć… To też jest kwestia jakości ludzi, których masz koło ciebie. Halicki, ku**a, ten Grupiński… Grupiński jest niegłupi, ale Halicki, no, to jest mój sąsiad, mieszka wieś obok. To jest, ku**a, debil, no.RADOSŁAW SIKORSKI: Grzesiu wziął komisję spraw zagranicznych. Ciekawy wybór. Mam nadzieję, że nie jest prawdą, że było to motywowane tylko tym, że ma osobne biuro w osobnym budynku. Jak wszyscy wiedzą, że jesteś takim, no, trochę żulikiem z lwowskich… no, to bycie następcą Geremka właśnie daje ci szansę pokazania: a właśnie że nie. Ja potrafię skomentować exposé, ja potrafię się spotkać z moimi odpowiednikami z innych krajów, ja mam swoje zdanie, którego ambasadora akceptuję, którego nie. On zrobił nic z tych rzeczy. W ogóle nie zaistniał w tej funkcji. (…) Ma to w du**e. (…) Tak naprawdę chodziło tylko o ten gabinet. I to był błąd, bo wiesz – premier w Polsce jest nie aż tak jak prezydent, ale też reprezentantem wobec zagranicy. To była dla niego szansa, że… Dla mnie bardzo wygodnie, bo nie przeszkadzał. Wiesz, jak Geremek był szefem komisji spraw zagranicznych, to kolejni ministrowie uzgadniali z nim politykę krajową. To był ktoś.JACEK KRAWIEC: No tak, ale to inny kaliber, panie ministrze.                                                teraz odtwarzaneIII część nagrań z restauracji Sowa&Przyjaciele RADOSŁAW SIKORSKI: Reszta to taka ogólna atmosfera.JACEK KRAWIEC: Tak, tak, tak.RADOSŁAW SIKORSKI: Jak masz za dużo złodziei czy jakiś innych ch***w, no to wtedy masz problem.JACEK KRAWIEC: No, ale na tym polu to też jesteśmy, k***a... Już nie mówię o takich miejscach jak Ukraina, ale chociażby, k***a, Czechy. Jaka tam jest korupcja! To jest masakra, zupełnie inny świat.RADOSŁAW SIKORSKI: Też mi się wydaje…JACEK KRAWIEC: My naprawdę, k***a, jesteśmy w tej chwili przezroczyści. Jak spojrzysz na standardy europejskie…RADOSŁAW SIKORSKI: Nowak przez głupi zegarek wyleciał przecież…JACEK KRAWIEC: Trochę na własne życzenie, ale wiesz…RADOSŁAW SIKORSKI: Fatalnie to rozegrał.JACEK KRAWIEC: Najgorzej jak mógł.RADOSŁAW SIKORSKI: Fatalnie…JACEK KRAWIEC: Te wpisy na Twitterze, coś tam… raz, że mu ktoś kupił, że żona...RADOSŁAW SIKORSKI: Trzeba było jak „Super Express” się do niego przyczepił, to trzeba było iść i wpisać…JACEK KRAWIEC: No, ale oczywiście. Tego nie rozumiem, dlaczego on tego nie wpisał. No… właśnie…RADOSŁAW SIKORSKI: Musiał być jakoś bardzo mocno zmotywowany, żeby tego nie wpisać. Wiesz, jego historia się nie trzyma kupy w żadnym aspekcie. Jak żona chce ci kupić zegarek, to idzie i ci kupuje zegarek. A nie bierze gotówkę od biznesmena, który ci kupuje zegarek. Czyli kto ci kupił zegarek? Tak naprawdę biznesmen ci kupił zegarek. I dlatego była taka mocna motywacja, żeby tego nie wpisać.JACEK KRAWIEC: I ten który… (niezrozumiałe)RADOSŁAW SIKORSKI: To zaczyna być wszystko…JACEK KRAWIEC: Natomiast trochę się czuję w tej sprawie winny, bo, k***a, mało kto wie, że jemu się spodobał ten zegarek.RADOSŁAW SIKORSKI: Poważnie?JACEK KRAWIEC: Tak. To jest złoty zegarek, na który go nie było stać…RADOSŁAW SIKORSKI: Pokaż…JACEK KRAWIEC: … sobie kupił taki sam, tylko że ze stali.RADOSŁAW SIKORSKI: Pokaż…  Ładny…JACEK KRAWIEC: On nie wpisał identycznego zegarka, jeżeli chodzi o design, tylko że zamiast złota – ze stali.RADOSŁAW SIKORSKI: Yhm…JACEK KRAWIEC: A nabył go, czy mu nabyto, czy ch*j wie co, dlatego, że jemu się spodobał tak, k***a, że chciał go mieć.RADOSŁAW SIKORSKI: To ile ty dałeś?JACEK KRAWIEC: Czekaj niech se przypomnę, bo… żebym cię nie… myślę, że… były specjalne ceny na te zegarki. Mam takiego tam znajomego…RADOSŁAW SIKORSKI: Aha. Okazyjnie, tak?JACEK KRAWIEC: … więc dałem za niego z 10 tysięcy euro.RADOSŁAW SIKORSKI: To jak za darmo…                                                teraz odtwarzaneIV część nagrań z restauracji Sowa&Przyjaciele RADOSŁAW SIKORSKI: Tłumaczenie Nowaka, że zamiany… to wszystko tak kompletnie niewiarygodne. Niby spec od PR, nie…       JACEK KRAWIEC: Dziecinada kompletna.       RADOSŁAW SIKORSKI: Kompletnie… Gdyby siedział cicho, gdyby gębę na kłódkę trzymał       JACEK KRAWIEC: Wszyscy by zapomnieli po dwóch tygodniach, k***a.       RADOSŁAW SIKORSKI: Giertych nawet mu wymyślił formułę, jak uniknąć tego wpisania do oświadczenia, prostą formułę…       JACEK KRAWIEC: Bezczelną…       RADOSŁAW SIKORSKI: Ale skuteczną. I by nie mogli mu zarzutu postawić. Zegarek? Tak. Żona kupiła, ale to jest własność wspólna.       JACEK KRAWIEC: Wow       RADOSŁAW SIKORSKI: Za 20 tysięcy, za tam 17 tysięcy, po połowie i dlatego nie wpisałem. I udowodnij mu że nie jest po połowie z żoną.       JACEK KRAWIEC: No. Piękne       RADOSŁAW SIKORSKI: Proste?       JACEK KRAWIEC: To pewnie będzie się tak bronić teraz.       RADOSŁAW SIKORSKI: Teraz już nie może.       RADOSŁAW SIKORSKI: Nie bo mówił, że miał świadomość wpisania i zamierzał wpisać, po czym nie wpisał.       JACEK KRAWIEC: k***a       RADOSŁAW SIKORSKI: Rozumiesz?       JACEK KRAWIEC: Swoją drogą k***a ten przepis jest absurdalny, nie?       RADOSŁAW SIKORSKI: Nie, nie jest absurdalny…       JACEK KRAWIEC: Nie? Palikot, który nie wpisuje samolotu…       RADOSŁAW SIKORSKI: Powinien był dostać za to…       JACEK KRAWIEC: Bo nieświadomie?       RADOSŁAW SIKORSKI: Przepis jest moim… bo tak naprawdę nie chodzi o żaden durny zegarek, tylko chodzi o prawdomówność.       JACEK KRAWIEC: Tak, ja wiem…       RADOSŁAW SIKORSKI: Prawdomówność oświadczenia majątkowego.       JACEK KRAWIEC: No wpierd**ił się pięknie JACEK KRAWIEC: Wiesz, ty musisz jeszcze k***a jakieś cele osiągnąć, a nie tam…       RADOSŁAW SIKORSKI: Ta… ta…       JACEK KRAWIEC: Zostać…       RADOSŁAW SIKORSKI: Stary, dostane kopa w d***ę i oskarżenia tych skur***ynów.       JACEK KRAWIEC: Kiedy się kończy kadencja Parlamentu Europejskiego, za cztery lata? 2014-2018? No… akurat k***a, zrobisz Ashton i wrócisz na prezydenta.       RADOSŁAW SIKORSKI: A Donald?       JACEK KRAWIEC: Donaldowi się coś się wymyśli. (śmiech)       RADOSŁAW SIKORSKI: Chcesz mnie zniszczyć… RADOSŁAW SIKORSKI: A Litwinom się nie daj.       JACEK KRAWIEC: Nie dam się. To ch**e są (…) Ja pogadam z tym Kulczykiem, żeby nawet jakiegoś tam bąka puścił, bo to nie zaszkodzi.       RADOSŁAW SIKORSKI: I dwa, zbudować swoją frakcję w parlamencie, swoją wiesz, grupę.       JACEK KRAWIEC: A to mi musisz pomóc, bo to jest wiesz…       RADOSŁAW SIKORSKI: A to bardzo chętnie, bardzo chętnie       JACEK KRAWIEC: Nie moje to jest podwórko…       RADOSŁAW SIKORSKI: Twoja forsa, moje wpływy polityczne i odjazd       JACEK KRAWIEC: To jedziemy…       RADOSŁAW SIKORSKI: A tego (Niklewicza?) to chyba by trzeba jakoś skasować       JACEK KRAWIEC: Myślę, że tak, bo jest mega wrogi.",,
"„Trzeba wrócić do zasad, dla których wstępowaliśmy do UE”","– Ta koncepcja pokazuje, że kompletnie ci politycy oderwali się od rzeczywistości i nie widzą faktycznych problemów, z jakimi boryka się Unia Europejska, a które należałoby rozwiązać – mówiła w programie „Gość poranka” w TVP Info Małgorzata Gosiewska (PiS), odnosząc się do propozycji utworzenia europejskiego superpaństwa. Oceniła, że wielką szansą „dla nas, dla tej części Europy” jest teraz Grupa Wyszehradzka.","Uczestnicy spotkania Grupy Wyszehradzkiej w Pradze mają się w poniedziałek zapoznać z propozycjami Berlina i Paryża w sprawie przyszłości UE. Przewidują one powstanie europejskiego superpaństwa, zależnego od dzisiejszych najsilniejszych unijnych graczy. Do 9-stronicowego dokumentu w tej sprawie dotarli dziennikarze portalu tvp.info i „Minęła dwudziesta”.  – Widać, jak dobrze te kraje były przygotowane do Brexitu, bo dokumenty są już gotowe, koncepcja jest przygotowana. Koncepcja bardzo dla nas niebezpieczna, która pokazuje, że przywódcy Unii Europejskiej kompletnie nie potrafią wyciągać wniosków z chociażby Brexitu i nastrojów panujących w wielu krajach – oceniła w TVP Info Małgorzata Gosiewska.– Ta koncepcja pokazuje, że ci politycy oderwali się od rzeczywistości i nie widzą faktycznych problemów, z jakimi boryka się Unia Europejska, a które należałoby rozwiązać, czyli wrócić do pierwotnych założeń, dla których również my wchodziliśmy do UE – podkreśliła.  Powrót do korzeni  Małgorzata Gosiewska oceniła, że teraz „powinniśmy zrobić wszystko, by wrócić do korzeni, dla których powstawała Unia, by wrócić do zasad, dla których my też wstępowaliśmy do UE; temu ma służyć spotkanie Grupy Wyszehradzkiej”.  – Grupa Wyszehradzka jest teraz dla nas, dla tej części Europy, dla UE, wielką szansą. Mam nadzieję że zaczniemy dyskutować, czego byśmy oczekiwali po UE – dodała.  Gosiewska wyraziła zadowolenie z faktu, że Polska 1 lipca obejmie przewodnictwo w grupie, bo to da nam możliwość podejmowania wielu inicjatyw, na które czekają kraje UE, niezgadzające się z proponowaną przez Francję i Niemcy opcją.",,
Entuzjaści Hitlera w Hiszpanii. Współpracowali z neonazistami z USA,"Wpadli „twórcy hiszpańskiej wersji jednej z najbardziej wpływowych neonazistowskich stron internetowych na świecie”. Komunikat w tej sprawie wydała policja tego kraju. Trzej mężczyźni w wieku od 21 do 23 lat zostali aresztowani w Barcelonie, Tarragonie i Saragossie na północnym wschodzie Hiszpanii.","„Byli administratorami hiszpańskiej wersji strony internetowej propagującej treści antysemickie, rasistowskie i homofoniczne” i dostarczali informacji hiszpańskiej wersji „pewnej gazety internetowej ze Stanów Zjednoczonych”, propagującej ideologię neonazistowską i postać Adolfa Hitlera – podała policja w komunikacie. Grupą kierował 29-letni Hiszpan mieszkający w Szwajcarii, którego strony internetowe „są punktem odniesienia dla neofaszystów na całym świecie”. „Dobrze znany w sieci osobnik miał rozpocząć swą działalność prowadzeniem bloga pod tytułem »alerta judiada« (alert żydostwo)”, na którym głównie publikował artykuły i nagrania wideo o treści antysemickiej, ale również skierowane przeciwko społeczności LGBT i ruchom feministycznym; miał około 50 tysięcy subskrybentów” – informują źródła policyjne.",,
Franciszek przeciw cyberprzemocy. „Wypowiedzcie wojnę nękaniu”,"Papież Franciszek zaapelował w piątek do młodzieży, by zwalczała cyberprzemoc. Watykański urząd powołany z inicjatywy papieża w celu przeciwdziałania temu zjawisku podał w raporcie, że jedna piąta dzieci i młodzieży pada ofiarą tego typu nękania w sieci.","„Agresja fizyczna i chuligaństwo może nawet zmniejszać się, podczas gdy cyberprzemoc wzrasta wraz z wiekiem dzieci. Dziewczęta są bardziej skłonne niż chłopcy informować o tym, że są nękane” – to fragment pierwszego raportu na temat tego zjawiska, opracowanego przez urząd powołany we współpracy z papieską fundacją edukacyjną Scholas Occurrentes.Raport został przedstawiony w Rzymie w związku z ogłoszeniem piątku dniem walki z nękaniem w sieci. Papież wystosował zaś specjalne orędzie wideo do wielu krajów świata. „Nękanie to problem, który bardzo mnie martwi, to zjawisko autokompensacji, patrzenie na drugą osobę z góry, choć jedyną okazją, w której możemy patrzyć na kogoś z góry jest ta, gdy pomagamy mu wstać” – oświadczył Franciszek. „W aptece nie sprzedają leków przeciwko nękaniu” – dodał. „Co zatem możemy zrobić? Jedynym sposobem jest wyjście naprzeciw komuś, poświęcenie mu czasu i dialog. Nie bójcie się. Wypowiedzcie wojnę nękaniu, bo odbiera godność” – zaapelował papież do młodzieży.",,
„Rozum zwyciężył”.  Politycy opozycji o decyzji prezydenta,"Opozycja pozytywnie przyjęła decyzję prezydenta Andrzeja Dudy o zawetowaniu dwóch ustaw: o KRS i Sądzie Najwyższym. – Rozum zwyciężył - tak ją skomentował szef PSL Władysław Kosiniak-Kamysz.  Z kolei marszałek senior Kornel Morawiecki stwierdził, że „prezydent źle zrobił, że wetował te dwa rozstrzygnięcia, które czekały już kilkadziesiąt lat”.","Zdaniem lidera koła poselskiego Wolni i Solidarni, Kornela Morawieckiego,  mimo zastrzeżeń należało ustawy podpisać, aby w Polsce naprawić system wymiaru sprawiedliwości. – Uważam, że pan prezydent źle zrobił, że wetował te dwa rozstrzygnięcia, które czekały już właśnie kilkadziesiąt lat – powiedział. Ocenił przy tym, że decyzja Andrzeja Dudy „odkłada na pół roku co najmniej, na rok całą sprawę reformy sądownictwa”. PO: dwa weta prezydenckie to nie trzy– Dwa weta prezydenckie to nie trzy. Liczymy, że także w kwestii ustawy o sądach powszechnych trzecie weto powinno być konsekwencją tego, co spowodowało ogłoszenie dwóch pierwszych –  podkreślił Andrzej Halicki na poniedziałkowej konferencji prasowej.Wyraził jednocześnie żal, iż prezydent nie wykazał podobnej determinacji w sprawie uchwalanych wcześniej ustaw dotyczących Trybunału Konstytucyjnego. – Bylibyśmy w trochę lepszej rzeczywistości – zaznaczył poseł PO.Mariusz Witczak przekonywał, że tylko trzecie weto pozwoli na zachowanie niezależności sądów w Polsce. – Z tego względu gorący apel o to, by jednak prezydent zdecydował się zawetować tę trzecią ustawę –   powiedział polityk. Politycy Platformy podziękowali też protestującym od ponad tygodnia w całym kraju i za granicą rodakom. – Polacy udaremnili Jarosławowi Kaczyńskiemu zamach stanu –  podkreślił Witczak. Ocenił, że decyzja Dudy to klęska prezesa Prawa i Sprawiedliwości. Nowoczesna: czas na rozmowę o reformie – Te dwa weta dają nam szansę na to, żeby poważnie porozmawiać o reformie sądów oraz na to, żebyśmy mogli powstrzymać działania, które są destrukcyjne dla państwa - mówiła w poniedziałek posłanka Nowoczesnej Katarzyna Lubnauer. Jak zaznaczyła, te dwa weta „to krok w tył z miejsca nad przepaścią”. – Nad tą przepaścią byłby kraj, który już nie miałby demokracji w stylu zachodnim, kraj bez trójpodziału władzy, kraj bez niezależności sądów. Jednocześnie byłby to krok w kierunku wyjścia z Unii Europejskiej –  mówiła.– To wszystko działo się dzięki temu, że tylu ludzi, również młodych, wyszło na ulicę, że to był protest społeczny, obywatelski zryw. (...) Dzięki temu dokonaliśmy czegoś niesamowitego –  powstrzymaliśmy dwie ustawy, które naprawdę mogły zniszczyć Polskę – powiedziała posłanka Nowoczesnej.– To, na co chcielibyśmy zwrócić uwagę, to że nie została zawetowana trzecia ustawa dająca bardzo duże kompetencje ministrowi sprawiedliwości nad sądami, pozwalająca wymienić jedną piątą sędziów funkcyjnych w Polsce. Jednak to, co się stało, idzie w dobrym kierunku, pokazuje, że obywatelska presja ma sens – powiedziała Kamila Gasiuk-Pihowicz. „Tylko prezydent może zatrzymać to szaleństwo PiS”– Bardzo dziękuję milionom Polaków za to, jak się zachowali w ostatnich dniach. My od samego początku, od momentu, gdy projekt ustawy o Sądzie Najwyższym wpłynął do Sejmu mówiliśmy: tylko prezydent RP może zatrzymać to szaleństwo PiS, może zawetować, gdyż w Sejmie i Senacie Prawo i Sprawiedliwość ma większość – powiedział szef PSL Władysław Kosiniak-Kamysz dziennikarzom w Krakowie. Jego zdaniem duży wpływ na taki finał sprawy miały protesty, które odbywały się w Krakowie, Warszawie i w mniejszych miejscowościach.Kosiniak-Kamysz zadeklarował, że PSL w Sejmie nie będzie chciało odrzucenia weta. Zapowiedział, że chce współpracować z prezydentem nad przygotowaniem nowych ustaw reformujących sądownictwo.– Pokazaliśmy, że nie jesteśmy bezsilni. Od dwóch lat wszyscy mówili, że opozycja, obywatele są bezsilni wobec autorytarnej władzy PiS. Prezydent wyznaczył granicę, której przekraczać nie można. Warto być przyzwoitym – powiedział lider PSL. Tyszka: szansa na uzdrowienie debaty – To bardzo dobry dzień dla Polski, jest szansa na uzdrowienie naszej chorej, upartyjnionej debaty publicznej i dobrą pracę na rzecz reformy sądownictwa. Pan prezydent zachował się jak prezydent wszystkich Polaków – ocenił decyzję prezydenta wicemarszałek Sejmu Stanisław Tyszka (Kukiz'15). Kukiz: można inaczej, pokojowo „Dziękujemy, Panie Prezydencie!!! A wszystkim, którzy wyganiali mnie na ulicę przypominam moje stanowisko –  można inaczej! Pokojowo, konsekwentnie: dla Obywateli!!!”  - napisał Paweł Kukiz na swoim profilu na Facebooku. Weto wobec ustaw o KRS i SNW poniedziałek prezydent ogłosił, że zdecydował o zawetowaniu ustawy o Sądzie Najwyższym i KRS.  Andrzej Duda w swoim wystąpieniu, że w polskiej tradycji konstytucyjnej Prokurator Generalny nigdy nie miał żadnego nadzoru nad Sądem Najwyższym, ani nigdy nie decydował „w przemożnym stopniu” o tym, kto może być sędzią SN. Prezydent dodał też, że przygotuje nowe ustawy o Sądzie Najwyższym i KRS, być może przy pomocy ekspertów w ciągu dwóch miesięcy.",,
"Historyk wojskowości: Stan wojenny przypominał to, co robili rosyjscy zaborcy","Scena solidarnościowa wierzyła, że najpierw zostaną wprowadzone pewne zapisy prawne, które będą umożliwiały daleko idące posunięcia od strony władzy komunistycznej. Tymczasem władza złamała wówczas wszelkie pozory praworządności. Wiele z tych uwarunkowań związanych z wprowadzeniem stanu wojennego było zaskoczeniem nawet dla członków układu rządzącego – mówi portalowi tvp.info dr Adam Buława, historyk wojskowości z Uniwersytetu Kardynała Stefana Wyszyńskiego w Warszawie.","Według niektórych opinii stan wojenny z lat 80. przypominał pod wieloma względami stany wojenne wprowadzane na ziemiach polskich przez rosyjskich carów. Czy są to uzasadnione porównania?        Dr Adam Buława:    Wielu historyków podkreśla, że stan wojenny wprowadzony 13 grudnia 1981 r. był modelowym zamachem stanu. Norman Davies mówił na przykład, że był to najdoskonalszy zamach wojskowy w dziejach nowożytnej Europy. Mamy też bliskie i rzucające się w oczy analogie. 14 października 1861 r.  namiestnik rosyjski gen. Karol Lambert na rozkaz cara Aleksandra II wprowadził stan wojenny na ziemiach Królestwa Polskiego. Analogie nasuwają się w tym przypadku same, ponieważ wprowadzenie stanu wojennego miało wówczas na celu spacyfikowanie dążeń niepodległościowych Polaków. Od czerwca 1860 r. trwały na tych terenach manifestacje narodowe. Najpierw były one bezkrwawe, potem – od lutego 1861 r. – były rozpraszane przez żandarmerię. Napięcie ciągle wzrastało i władze rosyjskie szykowały się do rozwiązania siłowego.  Znacząca była tutaj data 15 października, kiedy wypadała rocznica śmierci Tadeusza Kościuszki. Rosjanie spodziewali się, że dojdzie wówczas do kolejnych wystąpień Polaków i stąd zapadła decyzja o wprowadzeniu stanu nadzwyczajnego. 15 października mieszkańcy Warszawy zlekceważyli zakaz udziału w manifestacjach patriotycznych i podczas mszy doszło do otoczenia kościołów i aresztowań wychodzących z nich osób.  Dodatkowo doszło tego dnia do profanacji świątyń przez wojsko. Aresztowano ok. 3 tys. osób, które uwięziono w Cytadeli. Jeśli porównamy Królestwo Polskie z państwowością zwaną PRL, to mamy tych podobieństw jeszcze więcej. Tu i tu mamy Wielkiego Brata, czyli Rosję. W jednym i drugim przypadku mamy też Polaków współpracujących z zaborcą. Nie da się ukryć, że aby Rosja mogła dzierżyć władzę na centralnych ziemiach polskich,  potrzebowała usłużnych, których w okresie PRL określano mianem „pełniących obowiązki Polaków”. Mamy też wreszcie znaczną część społeczeństwa, która nie zgadza się na dyktat rosyjski. Nie był to jednak jedyny stan wojenny wprowadzony przez Rosję.  Już wcześniej, bo w 1833 r., stan wojenny został wprowadzony ukazem cara Mikołaja I. Decyzja ta była reakcją na próbę wzniecenia przez Polaków zrywu niepodległościowego po upadku powstania listopadowego. Stan ten obowiązywał do roku 1856.   Był także stan wojenny wprowadzony w 1905 r. ukazem cara Mikołaja II w celu stłumienia strajków i wystąpień ludności. Po raz kolejny Polacy okazali się więc być narodem niepokornym. Narodem, który walczy o swoją podmiotowość lub przynajmniej możliwość decydowania o swoich losach w pewnym, minimalnym nawet zakresie.  Jak argumenty komunistów o konieczności wprowadzenia stanu wojennego wypadały w zderzeniu z rzeczywistością?  Te argumenty są do dziś stosowane przez obrońców idei stanu wojennego. O dziwo, tacy też jeszcze istnieją. Nie ma jednak wątpliwości, że zimą 1981 r. zagrożenia ze strony sowieckiej nie było. Wiadomo było, że już w tamtym momencie mogła rozpocząć się ta polska droga do demokracji, dlatego władze zdecydowały się na zamach stanu. Co ciekawe, przeprowadzono go jeszcze w ramach ustroju socjalistycznego, ale w duchu pełnej militaryzacji organów instytucji władzy.   Wprowadzenie stanu wojennego było planowane przez ponad rok. Czy istniały jakieś sygnały, które pozwalały społeczeństwu przypuszczać, że władza może wkrótce zdecydować się na ten krok?  Jakieś przesłuchy z pewnością były, jednak, co ciekawe, scena solidarnościowa pozostawała chyba pod pewnym złudzeniem legalizmu, który będzie stosowany. Wierzono, że najpierw zostaną wprowadzone pewne zapisy prawne, które będą umożliwiały daleko idące posunięcia od strony władzy komunistycznej. Jak wiemy, tak się jednak nie stało.  Tymczasem władza złamała w tamtym momencie wszelkie pozory praworządności. W tym czasie trwała sesja sejmowa, więc zgodnie z obowiązującym stanem konstytucyjnym dekret nie powinien być ogłaszany. Dekrety mogły być bowiem wydawane tylko pomiędzy sesjami. Pozostawała jeszcze kwestia klasycznej junty, jaką był niekonstytucyjny organ – Wojskowa Rada Ocalenia Narodowego.  Wiele z tych uwarunkowań było zaskoczeniem nawet dla członków układu rządzącego. Jaka była reakcja Zachodu na wprowadzenie stanu wojennego w Polsce?  To dość ciekawa kwestia. Państwem, które od samego początku było nastawione wprost negatywnie do decyzji komunistów w Polsce były Stany Zjednoczone. Natomiast państwa Europy Zachodniej w pierwszej chwili  – co może wydawać się dziwne i paradoksalne – poczuły coś w rodzaju ulgi. Oczywiście mówimy tutaj o stosunku do ówczesnych polskich władz, a nie polskiego społeczeństwa. W każdym razie w tamtych państwach uznano, że oto sytuacja grożąca eskalacją napięcia została właśnie opanowana.  Dopiero USA pociągnęły za sobą inne państwa zachodnie i rozpoczęło się wtedy wprowadzanie sankcji ekonomicznych.  Mój znajomy, który w latach 80. prowadził wykopaliska archeologiczne w Egipcie opowiadał, że gdy wprowadzono stan wojenny, pracownicy polskiej misji w akcie protestu zawiesili przed świątynią Hatszepsut tablicę z logiem „Solidarności”. Zanim ją zdjęto turyści z całego świata pokrywali ją tekstami poparcia dla polskiego społeczeństwa. Jakie inne akcje rozpowszechniania wiedzy o tym, co działo się wówczas w PRL prowadzili nasi rodacy na emigracji?  Były oczywiście liczne wystąpienia w stolicach europejskich  i nie  tylko. W Szwecji zrobiono nawet głodówkę w katedrze.  Mocno angażowały się w te sprawy Kongres Polonii Kanadyjskiej oraz Kongres Polonii Amerykańskiej. O sytuacji w Polsce informowały też rozgłośnie  typu Radio Wolna Europa czy polska sekcja BBC.  Ponieważ istniała wówczas blokada informacji, każda nawet najdrobniejsza wiadomość z kraju była swego rodzaju “breaking newswem”. Oprócz tego odprawiano msze święte w Rzymie, Londynie, Nowym Jorku, Australii, a nawet w Peru. Potem zaczeły się już działania bardziej konkretne i symboliczne. Wydawano znaczki „Solidarności”, rozwieszano plakaty, produkowano spinki do krawatów, oporniki. Te znaczki i spinki nosili intelektualiści, artyści i aktorzy, jak chociażby Jane Fonda. Prowadzono także pomoc humanitarną, a w styczniu 1982 r. w Ameryce ogłoszono  Dzień Solidarności pod hasłem „żeby Polska była Polską”, co w oczywisty sposób nawiązywało do utworu Jana Pietrzaka.",,
USA chcą dominować militarnie w kosmosie. Trump wydał rozkazy,"Donald Trump polecił Pentagonowi stworzenie nowego dowództwa wojskowego, odpowiedzialnego za działalność wojskową USA w przestrzeni kosmicznej. To reakcja na zagrożenie ze strony Rosji i Chin.","– Nowa era amerykańskiego bezpieczeństwa narodowego w kosmosie zaczyna się dzisiaj – oświadczył wiceprezydent Mike Pence przemawiając w Centrum Kosmicznym im. Johna Kennedy'ego na Florydzie. Biały Dom zlecił szefowi Pentagonu, Jimowi Mattisowi, mianowanie starszego oficera, który będzie nadzorował nowe dowództwo wojskowe.  Jego celem ma być nadzorowanie i organizowanie operacji kosmicznych, przyspieszanie postępu technicznego w tym zakresie oraz znajdowanie bardziej skutecznych sposobów na ochronę zasobów USA w kosmosie, przede wszystkim amerykańskich satelitów, niezbędnych dla sił amerykańskich w zakresie nawigacji, komunikacji i nadzoru. Decyzja Trumpa wynika z rosnących obaw amerykańskiego prezydenta przed działaniami Chin i Rosji, które jego zdaniem opracowują możliwości zakłócenia, wyłączenia lub nawet zniszczenia amerykańskich satelitów.",,
Ziobro: naszym zadaniem jest zmienić sądownictwo i nikt w tym nie przeszkodzi,"Chciałbym poprosić pana Timmermansa, żeby przestał z taką butą i arogancją wypowiadać się o Polsce i do Polski, i do Polaków – mówił minister sprawiedliwości Zbigniew Ziobro. Dodał, że Polacy oczekują i „kategorycznie domagają się” szacunku.","Sytuacja w Polsce była tematem spotkania unijnych komisarzy. Wiceszef KE Frans Timmermans stwierdził, że podpisanie przez prezydenta Andrzeja Dudę ustawy o ustroju sądów powszechnych uzasadnia – w momencie jej publikacji – rozpoczęcie procedury o naruszenie praworządności. KE ma przesłać wezwanie do usunięcia uchybienia natychmiast po tym, jak ustawa zostanie opublikowana.Timmermans podkreślił jednocześnie, że KE cieszy się z faktu, iż prezydent Duda podjął decyzję o zawetowaniu ustaw o Sądzie Najwyższym i Krajowej Radzie Sądownictwa. KE oczekuje też w ciągu miesiąca odpowiedzi na swoje zalecenia ze strony polskiego rządu.Zasługujemy na szacunek Komentując stanowisko KE, Ziobro oświadczył, że Polacy i polskie władze zasługują na szacunek. – Chciałbym poprosić pana Timmermansa, żeby przestał z taką butą i arogancją wypowiadać się o Polsce i do Polski, i do Polaków – mówił na konferencji prasowej w Sejmie. Zaznaczył, że Polacy oczekują i „kategorycznie domagają się” szacunku.Jak podkreślił Ziobro, forma też się liczy i kultura osobista ma znaczenie. – Dla nas, Polaków, ma duże znaczenie. Wiemy, co znaczy godność i godność osobista, oczekujemy, żeby pan nas szanował, niezależnie od tego, że czasami się nie zgadzamy, że prowadzimy wewnętrzne spory – podkreślił. Odnosząc się do stanowiska KE ws. polskiej reformy sądownictwa, minister sprawiedliwości podkreślił, że zadaniem rządu jest zmiana sądownictwa w Polsce oraz że robione to jest w sposób demokratyczny i nikt w tym nie przeszkodzi. – Polska wymaga spokoju i spokojnego reformowania wymiaru sprawiedliwości. Wymiar sprawiedliwości jest jedną z największych bolączek polskiego społeczeństwa, sądy działają bardzo źle. Pan Timmermans i jego koledzy mogą tego nie rozumieć, sami takich problemów nie mają – mówił Ziobro na konferencji w Sejmie. – Tam władza sądownicza jest inaczej zorganizowana, działa znacznie sprawniej, kojarzy się z inną kulturą prawniczą i sądową, niż ma to miejsce w Polsce. Inna jest nasza historia, inne doświadczenia, inny obyczaj sądowy – dodał. Minister podkreślił, że dlatego zadaniem polskiego rządu są zmiany w sądownictwie „zapowiedziane w kampanii wyborczej”. – Nie wiem, czy pan Timmermans zna inny kraj w Europie, w którym sędzia jest gotów wykonywać polecenia premiera czy asystenta premiera na telefon. Czy zna taki kraj, w którym skazuje się na walkę z łapownictwem funkcjonariuszy, natomiast uniewinnia się polityka, który został przez tych funkcjonariuszy złapany na gorącym uczynku. (...) Ja znam taki kraj, znam takie sądy i wiemy, że naszym zadaniem jest sądownictwo zmienić, dlatego je zmieniamy – powiedział minister.",,
Fałszywi policjanci i prokuratorzy wyłudzili co najmniej 500 tys. zł,"Co najmniej 500 tys. zł wyłudził gang działający metodą „na policjanta” i „na prokuratora”. W ciągu 10 miesięcy funkcjonariusze CBŚP zatrzymali 14 członków bandy, która działała jak prężne przedsiębiorstwo. Wyłudzone pieniądze trafiały do „centrali” w Wielkiej Brytanii. Do tego kraju często są transferowane pieniądze przez inne grupy działające metodą „na policjanta”.","Policjanci warszawskiego CBŚP pod nadzorem Prokuratury Okręgowej Warszawa-Praga od kilkunastu miesięcy prowadzą śledztwo w sprawie grupy oszustów działających w Polsce i Wielkiej Brytanii. Przestępcy wyłudzali pieniądze od starszych osób metodą „na policjanta” lub na prokuratora”. – Metoda ta polega na tym, że sprawcy dzwoniąc do poszkodowanych podają się za osoby rozpracowujące groźne grupy przestępcze. Wzbudzając w ten sposób zaufanie proszą o pomoc w akcji zatrzymania nieuczciwych pracowników banku. Rolą poszkodowanych jest przekazanie wypłaconych z banku lub posiadanych w domu pieniędzy i kosztowności osobie, która się po nie zgłosi lub pozostawienie ich w określonym miejscu – mówi kom. Iwona Jurkiewicz, rzeczniczka CBŚP.Bandycka grupa miała rozbudowaną strukturę, w której każdy jej członek wykonywał określone zadania. „Werbownik”, zwany także „trałem” lub „callerem”, dzwonił do ofiary. Opowiadał zmyśloną historię i prosił o pomoc. Wtedy do akcji wkraczał „odbierak”. Jego zadaniem było wzięcie pieniędzy lub kosztowności od ofiary. Często przekazanie pieniędzy wyglądało jak w dobrym filmie sensacyjnym. Ofiarę proszono o zostawienie torby z pieniędzmi w śmietniku, w krzakach czy dyskretne przekazanie „tajniakowi”. Po każdym przekręcie pieniądze dzielono między uczestników operacji, a część zysków była transferowana za pomocą przekazów pieniężnych do Wielkiej Brytanii.",,
„Polska jest solą w oku dla wielu państw i grup interesów”,"Polska jest państwem, które zaczyna się liczyć na arenie międzynarodowej – podkreśliła na antenie Radia Maryja premier Beata Szydło. – Nie chcę być salonowcem brukselskim, chcę być polskim premierem, który jest szanowany w Brukseli i chcę reprezentować polskie interesy – dodała.","Szefowa rządu przekonywała, że za rządów PO-PSL polityka zagraniczna Polski polegała na tym, że „wiernopoddańczo wykonywano to, co było w interesie ważniejszych, mocniejszych państw UE i bezkrytycznie zgadzano się na rozwiązania, które nie zawsze służyły polskiej gospodarce czy polskiemu społeczeństwu”.– Myśmy to zmienili i w tej chwili jesteśmy partnerem. Moje doświadczenia tych 24 miesięcy są takie, że to przynosi pozytywne efekty – powiedziała Szydło. Premir oceniła, że w Unii Europejskiej trzeba wypracowywać kompromis, jednak on nie powinien polegać na tym, że „bezkrytycznie podnosi się rękę za narzuconymi rozwiązaniami”, ale na szukaniu rozwiązań, które uwzględniają interes Polski. Podkreśliła, że to jest główny cel polityki zagranicznej rządu.W interesie Polski– Polska jest państwem, które zaczyna się liczyć na arenie międzynarodowej – powiedziała Szydło. – Nie możemy dać sobie wmówić tym, którzy twierdzą, że oto nagle jest jakaś ekipa nieprzygotowana, czy nie jesteśmy salonowcami brukselskimi. Nie chcę być salonowcem brukselskim, chcę być politykiem, polskim premierem, który jest szanowany w Brukseli i reprezentować polskie państwo, polskie interesy – mówiła premier.W jej ocenie nasz kraj jest „solą w oku dla wielu państw i grup interesów, które nagle zorientowały się, że oto nie ma już kraju, w którym można załatwiać swoje interesy, budować montownie i tylko czerpać zyski”. Szefowa rządu skomentowała również czwartkowe głosowanie nad konstruktywnym wotum nieufności wobec swojego gabinetu. – Opozycja ma szansę, by zagłosować za zmianami, które są Polsce potrzebne – przekonywała.Potrzeba stabilizacji Szydło wyraziła również nadzieję, że „opozycja zacznie czuć odpowiedzialność za ojczyznę”. Według niej najbardziej potrzeba dziś „poczucia odpowiedzialności, stabilizacji i myślenia w kategoriach tego, że Polska powinna nas łączyć”.– Chciałabym, żeby to nie były tylko słowa, które są rzucane w czasie ważnych wystąpień, kiedy różni politycy wygłaszają wzniosłe przemówienia, że „Polska ma łączyć i potrzebujemy wspólnoty i jedności” – zaznaczyła.– Słowa to bardzo dużo i one muszą padać po to, żeby zasiać ideę, pokazać kierunek. Ale za słowami musi pójść ten konkretny czyn. Więc w czwartek opozycja ma szansę, by Polska nas połączyła. Żeby w czasie tego głosowania nad wotum nieufności po prostu zagłosowała za tymi zmianami, które są Polsce potrzebne. Wszystkie te zmiany, które my wprowadzamy: Program 500 Plus, reforma oświaty i służby zdrowia, nie są wprowadzane tylko dla członków PiS, ale dla wszystkich Polaków – podkreśliła szefowa rządu.Szydło wyraziła aprobatę dla dotychczasowych działań swojego rządu. – Przywróciliśmy Polakom wiarę w polskie państwo; w to, że oni są u siebie w domu, i że to, co się tutaj dzieje, jest robione dla nich – zaznaczyła. Zapewniła również, że zmiany związane z dekoncentracją mediów zostały odłożone, ale powinny zostać przeprowadzone do końca tej kadencji Sejmu.",,
RPO wstawia się za trzema byłymi oficerami SB. „Współpracowali z Kościołem”,"Trzej byli oficerowie SB, którzy w latach 80. ostrzegali Kościół o działaniach służb PRL, nie powinni mieć obniżonych emerytur zgodnie z tzw. ustawą dezubekizacyjną – uważa Rzecznik Praw Obywatelskich. Adam Bodnar wystąpił w tej sprawie do szefa MSWiA.","Trzej byli funkcjonariusze wydziału IV SB (zwalczającego Kościół katolicki) zwrócili się o pomoc do Rzecznika. W latach 80. XX w. udzielali Kościołowi i zdelegalizowanemu NSZZ „Solidarność” tajnych informacji o działaniach SB: podsłuchach księży, inwigilacji korespondencji, planowanych prowokacjach podczas pielgrzymek oraz planach eliminacji duchownych. W 1990 r. wszyscy trzej zostali funkcjonariuszami Urzędu Ochrony Państwa jako pozytywnie zweryfikowani.  Jak poinformował Adam Bodnar, po uchwaleniu w 2009 r. przez Sejm pierwszej ustawy dezubekizacyjnej funkcjonariusze ci wystąpili do sądów, które uznały, że przed rokiem 1990 r. czynnie wspierali oni osoby i organizacje działające na rzecz niepodległości państwa polskiego. Na tej podstawie Zakład Emerytalno-Rentowy MSWiA nie obniżył im wówczas emerytur.  Kolejna tzw. ustawa dezubekizacyjna, uchwalona 16 grudnia 2016 r., zmieniła zapisy poprzedniej. Według obecnych przepisów świadczenia nie obniża się, jeżeli zainteresowany udowodni, że przed 1990 r. bez wiedzy przełożonych podjął współpracę i czynnie wspierał osoby lub organizacje działające na rzecz niepodległości Państwa Polskiego.  – Dowodem może być w szczególności wyrok skazujący, choćby nieprawomocny, za działalność polegającą na podjęciu bez wiedzy przełożonych czynnej współpracy z osobami lub organizacjami działającymi na rzecz niepodległości Państwa Polskiego w okresie służby na rzecz totalitarnego państwa – zaznaczył RPO. Przed październikiem 2017 r., czyli nim nowa ustawa weszła w życie, organ emerytalno-rentowy robił to wyłącznie na żądanie wnioskodawcy. – Obecnie niejako z urzędu powinien on wziąć pod uwagę, będące w jego dyspozycji dowody, w tym np. prawomocne orzeczenia sądowe – uważa Rzecznik.  Bodnar wskazuje, że MSWiA w odpowiedzi na interpelację poselską Jarosława Porwicha (Koło Poselskie Wolni i Solidarni) w sprawie tych trzech funkcjonariuszy stwierdziło, że wyroki sądów zmieniające decyzje organu emerytalnego i nakazujące przeliczenie okresu służby w organach bezpieczeństwa państwa po 2,6 proc. podstawy wymiaru nie stanowią dla organu emerytalnego podstawy odstąpienia od ponownego ustalenia wysokości świadczeń.  Takie stanowisko w opinii Bodnara jest nieuprawnione, bo dla oceny, czy funkcjonariusz podlega pod przepisy ustawy, wystarczające jest udowodnienie współpracy i czynnego wspierania osób lub organizacji działających na rzecz niepodległości państwa polskiego. W ocenie Rzecznika wystarczającym dowodem jest treść prawomocnych wyroków sądowych w sprawach, w których sąd doliczył funkcjonariuszom w pełnym wymiarze okresy służby w latach 1944-90.  Zdaniem RPO wbrew twierdzeniom MSWiA wyroki sądów zmieniające decyzje organu emerytalnego i nakazujące przeliczenie okresu służby w organach bezpieczeństwa państwa powinny być podstawą dla organu do odstąpienia od ponownego ustalenia wysokości świadczeń emerytalnych. Dlatego Adam Bodnar zwrócił się do ministra Joachima Brudzińskiego o weryfikację jego stanowiska i spowodowanie uchylenia decyzji Zakładu Emerytalno-Rentowego MSWiA wobec tych trzech byłych funkcjonariuszy SB.",,
Kuba: Za kryzysem w Wenezueli kryje się walka o kontrolę nad ropą naftową,"Rząd kubański sformułował w komunikacie ogłoszonym w czwartek przez MSZ sugestię, że za kryzysem wenezuelskim i uznaniem przez wiele państw Juana Guaido za tymczasowego prezydenta kraju kryje się walka o kontrolę nad „wielkimi zasobami naftowymi” Wenezueli.",,,
Badania toksykologiczne i pistolet w metalowej kasetce. Nowe informacje ws. Durczoka,"Najprawdopodobniej na początku przyszłego tygodnia Sąd Okręgowy w Piotrkowie Trybunalskim zajmie się zażaleniem prokuratury, skierowanym po decyzji o braku aresztu dla dziennikarza Kamila Durczoka. Śledczy dotychczas nie ustalili, czy faktycznie dziennikarz w samochodzie przewoził innego pasażera. Wyniki badań toksykologicznych na obecność narkotyków będą znane około 10 sierpnia – poinformował w rozmowie z portalem tvp.info rzecznik piotrkowskiej prokuratury.","Prokuratura Okręgowa w Piotrkowie Trybunalskim skierowała w piątek do sądu zażalenie na decyzję o niearesztowaniu Kamila Durczoka, podejrzanego m.in. o sprowadzenie bezpośredniego niebezpieczeństwa katastrofy w ruchu lądowym, którego dopuściła się osoba będąca w stanie nietrzeźwości.Jak poinformował w rozmowie z portalem tvp.info rzecznik piotrkowskiej prokuratury Witold Błaszczyk, sąd okręgowy sprawą zajmie się prawdopodobnie pod koniec tego tygodnia lub na początku przyszłego. Zaznaczył, że pod względem formalnym śledczy wykonali czynności w terminie. Prok. Błaszczyk pytany o wyniki badań toksykologicznych na obecność narkotyków we krwi dziennikarza stwierdził, że będą znane „najwcześniej będzie to 10 sierpnia”. Pytany o ustalenia śledczych odnośnie doniesień medialnych o tym, że z Durczokiem podróżowała „młoda kobieta” oświadczył, że dotychczas nie ustalono, czy faktycznie miało to miejsce i kim była ta osoba.Na pytanie, czy dziennikarz przewoził po pijanemu broń palną zaznaczył, że „prokuratura nie postawiła w tym zakresie żadnych zarzutów”. Jak nieoficjalnie ustaliliśmy, dziennikarz faktycznie przewoził broń, na którą miał ważne pozwolenie. Znajdowała się ona w specjalnie do tego przeznaczonej metalowej kasetce.Śledztwo w sprawie Kamila Durczoka przejęła Prokuratura Okręgowa w Piotrkowie Trybunalskim. Początkowo postępowanie prowadziła piotrkowska prokuratura rejonowa. To ona postawiła Durczokowi dwa zarzuty w związku z jego udziałem w ubiegłotygodniowym zdarzeniu drogowym. Śledczy zarzucili Durczokowi sprowadzenie bezpośredniego niebezpieczeństwa katastrofy w ruchu lądowym, którego dopuściła się osoba będąca w stanie nietrzeźwości, oraz kierowanie pojazdem w stanie nietrzeźwości. W chwili zdarzenia dziennikarz miał 2,6 promila alkoholu w wydychanym powietrzu.Prokuratura skierowała do sądu wniosek o aresztowanie podejrzanego, ale sąd nie przychylił się do tego i zastosował wobec dziennikarza poręczenie majątkowe w kwocie 15 tys. zł, dozór policyjny i zakaz opuszczanie kraju. Śledczy zapowiedzieli złożenie zażalenia na tę decyzję. Po przejęciu śledztwa zrobiła to prokuratura okręgowa.Pismo trafiło najpierw do sądu rejonowego, który wydał postanowienie w sprawie wniosku o areszt. Będzie on badał, czy zażalenie spełnia wymagania urzędowe i czy zostało złożone w terminie. Następnie – wraz ze swoim stanowiskiem – przekaże pismo do sądu II instancji.",,
Rosja zakaże eksportu ropy i produktów naftowych na Ukrainę,"Rosja wprowadzi zakaz eksportu ropy i produktów naftowych na Ukrainę oraz, „w odpowiedzi na nieprzyjazne działania Ukrainy”, rozszerzy embargo na dostawy z Ukrainy do Rosji niektórych produktów – powiadomił w czwartek rosyjski premier Dmitrij Miedwiediew.","Na posiedzeniu rządu Rosji Miedwiediew poinformował, że ustalany jest wykaz towarów, które od 1 czerwca br. będzie można wywozić na Ukrainę tylko na podstawie specjalnych zezwoleń. Znajdą się wśród nich: węgiel, ropa i produkty naftowe – poinformował premier. Jak ocenia portal RBK, oznacza to faktyczny zakaz eksportu tych towarów. Decyzję władze Rosji ogłosiły na trzy dni przed II turą wyborów prezydenckich na Ukrainie. Miedwiediew przekazał także, że zakaz na wwożenie do Rosji niektórych towarów z Ukrainy dotyczyć będzie produkcji przemysłu lekkiego, budowy maszyn i obróbki metali. Wyjaśnił, że wartość tej produkcji wyniosła w 2018 roku około 250 mln rubli (3,9 mln USD). Premier określił ten krok jako odpowiedź na działania władz w Kijowie. 10 kwietnia władze Ukrainy ogłosiły kolejne rozszerzenie swoich sankcji handlowych wobec Rosji, dotyczą one m.in. mięsa, ryb, mleka, sera, herbaty, kawy i papierosów. Z danych rosyjskich służb celnych wynika, że Rosja dostarcza na Ukrainę niewielkie ilości ropy. Jak podał dziennik gospodarczy „Wiedomosti”, w 2018 roku było to 606,7 ton ropy i nieprzetworzonych produktów naftowych o łącznej wartości 400 tys. USD. Dla porównania, w 2016 roku dostawy te były znacznie wyższe – ponad 4,4 tys. ton o łącznej wartości 1,7 mln USD.",,
"King pod ostrzałem feministek. Chciał jedynie, żeby Oscara otrzymał najlepszy artysta","Nie milkną echa nominacji do Oscarów. Najwięcej kontrowersji wzbudziło to, że do nagród dla aktorów nominowano tylko jedną osobę o innym kolorze skóry niż biały oraz fakt, że o statuetkę dla najlepszego reżysera powalczą sami mężczyźni. Do dyskusji włączył się król horroru, Stephen King. I spotkał się z ostrym atakiem feministek.","Stephen King jest członkiem Amerykańskiej Akademii Filmowej i może głosować na swoich kandydatów do nagród dla najlepszego filmu oraz w obydwu kategoriach scenariuszowych. Właśnie dlatego popularny pisarz postanowił odnieść się do trwającej od poniedziałku dyskusji na temat nominacji.„Nie zwracam uwagi na różnorodność w kontekście nagród aktorskich i reżyserskich. Jeśli chodzi o sztukę, nigdy nie kieruję się różnorodnością, a jedynie jakością. Jeśli ktoś robi odwrotnie, uważam, że popełnia błąd” – napisał King na Twitterze.Wypowiedź pisarza wywołała burzę. Odniosła się do niej m.in. reżyserka Avy DuVernay, autorka filmu „Selma” oraz serialu „Jak nas widzą”. DuVernay nie kryła oburzenia słowami Kinga. „Kiedy się budzisz, medytujesz, sięgasz po telefon, żeby sprawdzić, co dzieje się w świecie i widzisz tweet człowieka, którego podziwiasz, a który jest tak zacofany i pełen ignorancji - masz ochotę wrócić do łóżka” – napisała na Twitterze. Kingowi odpowiedziała też pisarka Roxanne Gay. „Jako pana fance ciężko jest mi czytać takie słowa. Sugerują, że różnorodność i jakość nie mogą iść w parze. To nie są oddzielne rzeczy. Jakość jest wszędzie, ale większość przemysłów wciąż wierzy w to, że jest ona typowa tylko dla jednego typu demograficznego”. Swoje trzy grosze dorzuciła też inna pisarka, Morgan Jerkins. „To niesprawiedliwe słowa w sytuacji, kiedy tworzone przez kolorowych twórców filmy, bez względu na ich jakość, są pomijane przez instytucje złożone w większości z białych mężczyzn. Można z tego wywnioskować, że mamy do czynienia z brakiem obiektywizmu” – napisała w mediach społęcznościowych.King, starając się uspokoić sytuację, napisał na Twitterze: „Najważniejszą rzeczą, jaką możemy zrobić jako artyści i osoby kreatywne, jest zapewnienie równych szans bez względu na płeć, rasę czy orientację. Obecnie takie osoby pozostają niezauważane, nie tylko w sztuce” – stwierdził król horroru.",,
"Armamentarium Grodzkiego, autografy Tuska, trybunał Rabieja","Prawo i Sprawiedliwość toczy dalej batalię o reformę sądów. Opozycja planowała masowe protesty, ale skończyło się na marzeniach. Coraz większe kłopoty ma marszałek Senatu Tomasz Grodzki, który co prawda ma swoje armamentarium, ale coraz więcej osób oskarża go o przyjmowanie łapówek.","Niedziela. Tusk nie żałuje Donald Tusk promuje swoją książkę i udziela wywiadów. W TVN został zapytany o to, czy nie żałuje, że nie obiecał wprowadzenia 500 Plus w kampanii przed wyborami w 2015 r. Były premier stwierdził, że niczego nie żałuje, ponieważ potrzebne są większe środki m.in. na opiekę zdrowotną: – Wiem, że to co teraz mówię, nie jest popularne. Będziemy mieli 500 złotych w kieszeni, ale nie wyleczymy dziecka. Trzeba mądrzej wydawać pieniądze – mówił Tusk. Zupełnie inaczej przedstawiał tę sprawę przed wyborami w 2015 r., bo twierdził, że pieniędzy w budżecie na program 500+ nie ma.  Może byłoby dla nas wszystkich nawet lepiej, gdyby Donald Tusk skupił się na pisarstwie. Na razie jego książka cieszy się niemałą popularnością, choć recenzenci nie zostawiają na niej suchej nitki. Okazało się, że do lektury dzieła Tuska zabrał się nawet sam premier Mateusz Morawiecki. I zauważył, że dziennik wcale nie mógł być pisany na bieżąco, bo autor pomylił daty meczów, a pod wpisem o bramkach Roberta Lewandowskiego pojawiła się data wgrania filmu na YouTube, wrzuconego tam dwa lata później. Tak więc szczerze, to ten dziennik… nie jest dziennikiem. Marszałek Tomasz Grodzki, osoba nieprzekupna i spełniająca wysokie wymagania etyczne, pozwolił sobie w Radio Zet na uwagę odnośnie ostatnich wypowiedzi prezesa PiS Jarosława Kaczyńskiego: – Jak się bierze silne leki przeciwbólowe, (to) naprawdę umysł człowieka reaguje trochę inaczej, więc na miejscu pana prezesa zająłbym się szybkim powrotem do zdrowia, do działalności i do pracy – powiedział Grodzki. Ciekawe czy ta porada była bezpłatna, bo o kosztach konsultacji u profesora krążą już po Polsce legendy… Poniedziałek. Pieniądze Platformy  Wszystkiego można się spodziewać pod stołem i na stole, skoro w samej Platformie Obywatelskiej pieniądze wypływają w nieznanym kierunku. Tygodnik „Wprost” odkrył, że Fundacja Państwo Prawa otrzymała od PO przez trzy lata swojej działalności ponad 3 mln zł. Większość polityków PO nic nie wie o działalności tej instytucji – podało „Wprost”.  Na pewno po tej publikacji będą mieli ciekawy temat do rozmowy ze swoim liderem Grzegorzem Schetyną na przedświątecznych spotkaniach.  Premier Mateusz Morawiecki wziął udział w obchodach 38. rocznicy śmierci dziewięciu górników z kopalni Wujek, którzy zginęli od milicyjnych kul na początku stanu wojennego: 16 grudnia 1981 r. – Na przeciw czołgów, karabinów stanęli górnicy uzbrojeni w kilofy, pręty, łańcuchy, śruby. Uzbrojeni w swoją odwagę, uzbrojeni w swoje męstwo i w swoje pragnienie walki o lepsze jutro, o wolną Polskę – mówił w Katowicach premier Morawiecki. – Często karmieni jesteśmy rożnymi kłamstwami. Jednym z nich jest to, że było to wypaczenie socjalizmu, wypaczenie władzy komunistycznej. Otóż nie, to była kwintesencja władzy komunistycznej – podkreślił premier odnosząc się do wprowadzenia stanu wojennego w Polsce. Tego samego dnia w Warszawie protestowali konserwatorzy władzy komunistycznej. Przed Sejmem odbył protest byłych pracowników służb mundurowych w sprawie tzw. ustawy dezubekizacyjnej, która obniżyła ich świadczenia emerytalno-rentowe. Lewica „uczciła” zaś rocznicę składając w Sejmie projekt zniesienia ustawy i przywrócenia wysokich emerytur funkcjonariuszom systemu. Wtorek. Gersdorf broni sądów Problem nie tylko w tym, że Lewica wspiera funkcjonariuszy służb w ich żądaniach finansowych. – Wolna Polska przez 30 lat nie umiała rozliczyć winnych Grudnia 1970 – powiedział prezydent Andrzej Duda podczas rocznicowych uroczystości w Szczecinie. Prezydent podkreślił, że dziś już nie uda się pociągnąć do odpowiedzialności winnych.  W proteście w 1970 r. zginęło w Szczecinie 16 osób, a ponad 100 zostało rannych. Brak rozliczeń odpowiedzialnych za zbrodnie komunizmu to wielki „sukces” polskich sądów. Tymczasem Sąd Najwyższy opublikował ekspresową ekspertyzę do projektu PiS nowelizacji ustawy o sądach. Szkoda, że jeśli sprawa nie dotyczy samych sędziów, polskie sądy nie pracują zwykle w takim tempie. W ekspertyzie napisano „Filozofia opiniowanego przedłożenia wpisuje się bowiem w logikę, jaką kierowano się przy wprowadzaniu stanu wojennego”. Głos zabrała także sama I prezes SN Małgorzata Gersdorf. Nawiązując do stanu wojennego, oceniła, że w projekcie „znajdujemy godną kontynuację bezprawia lat 80. minionego stulecia”. Środa. Kolejka do Tuska Na środę wieczorem zaplanowano manifestacje przeciwko zmianom w 100 miastach Polski. Na protesty, pod niejednoznacznym hasłem „Dziś sędziowie – jutro ty” (np. ukradniesz wiertarkę?), mało kto przyszedł. Frekwencję w Warszawie musieli ratować sami posłowie opozycji, którzy podpisali tylko listy obecności na posiedzeniach i pobiegli pod Sejm na protesty. W Gdańsku w demonstracji miał wziąć udział sam Donald Tusk, który miał tego dnia spotkanie autorskie. Świeżo upieczony pisarz ostatecznie na protest nie dotarł, bo nie pozwoliła mu na to długa kolejka chętnych po autograf. Co w języku mniej dyplomatycznym oznacza, że więcej osób przyszło kupić książkę Tuska niż protestować pod sądami.  Na protestach nie zabrakło na szczęście samych sędziów, którzy są tak odważni, że nie boją się pokazywać z politykami PO, nawet jeśli orzekają w ich sprawie. Takim bohaterstwem wykazał się tym razem sędzia Grzegorz Kasicki, który będzie orzekał w sprawie afery melioracyjnej. Jednym z głównych podejrzanych w tej aferze jest nie kto inny, jak sam były sekretarz generalny Platformy Obywatelskiej Stanisław Gawłowski. Czwartek. Opozycja smacznie śpi? W czwartek zebrał się również w Sejmie zupełnie inny zespół parlamentarny „Ciepło 2.0”, który interesuje się spalaniem odpadów, mogących posłużyć jako ekologiczne źródło energii. Prowadzący posiedzenie posłowie PiS Elżbieta Duda i Robert Warwas rozmawiali z ekspertami o tym, jak rozwiązują problem odpadów i ogrzewania systemowego inne kraje. W samym Sejmie gorąco było już od samego rana. Konieczne była zmiana porządku obrad, aby znalazło się w nim głosowanie nad projektem ustawy o sądownictwie. Zmianę mogli zablokować posłowie opozycji, ale… zaspali na obrady... Demokracja podobno zagrożona, sędziowie podobno represjonowali – a tymczasem opozycja smacznie śpi… Projekt ustawy trafił i do porządku obrad i na komisję, która pracowała całą noc…  Piątek. Nikt nie chce być kodziarski? …czyli do godziny piątej rano w piątek. Kamery zarejestrowały rozmowy posłów opozycji, którzy nie wiedzieli co począć. – Robimy jaja, czy nie? – pytał jeden z posłów; który później stwierdził, że „uchylanie wszystkiego” jest „takie kodziarskie”. Kamery pokazały, jak się kłócą posłanki: Kamila Gasiuk-Pihowicz i Magdalena Filiks. – Ja zgłaszam wniosek formalny, który był ustalany między sobą, a ty mi piszesz SMS-a, że ja skończyłam dyskusję. Nie, Kamila, nie jesteś tu sama! – mówi była liderka KOD. Czy to było kodziarskie czy nie, teraz nie rozstrzygniemy… Po poprawkach komisji projekt uchwały o sądownictwie wrócił do Sejmu i został przegłosowany przez rządzącą Zjednoczoną Prawicę. Teraz projekt trafi do Senatu, którego marszałek mierzy się z kolejnymi oskarżeniami o łapówki. Miał je rzekomo brać jako lekarz. - Wykorzystamy wszelkie instrumenty, które są w armamentarium Senatu, łącznie z zaproszeniem ekspertów – jeżeli  trzeba będzie z zagranicy – wysłuchaniem społecznym, czy opinią Komisji Weneckiej – zapowiedział marszałek Grodzki. Swoje armamentarium (z łaciny, zbrojownia, arsenał) pewnie będzie chciała użyć także Vera Jourova, wiceszefowa Komisji Europejskiej, której polska ustawa o sądach się nie podoba. Ale wtrącanie się unijnych polityków w nasze polskie sprawy, to już norma…  – W polskim parlamencie uchwalamy polskie prawo. (…) warto przestać uważać, że polski parlament jest od tego, żeby słuchać, co mówi Komisja Europejska – mówiła po posiedzeniu Sejmu marszałek Elżbieta Witek. Sobota. Rabiej i jego Trybunał Norymberski Emocje, jakie opozycja chciałaby wzbudzić wokół reformy sądownictwa nie przynoszą jej sukcesu. Z sondażu pracowni Estymator dla portalu DoRzeczy.pl wynika, że poparcie dla Prawa i Sprawiedliwości w ostatnim czasie wzrosło. Gdyby wybory odbywały się teraz na PiS zagłosowałoby 44,2 proc. badanych. Drugie miejsce w badaniu zajęła Koalicja Obywatelska, na którą chęć oddania głosu zadeklarowało 27,9 proc. ankietowanych. Trzecie miejsce zajęła Lewica z poparciem 11,8 proc. Na Koalicję Polską głosować chciało 8,8 proc. badanych, na Konfederację 6,6 proc.   Tymczasem opozycja kontynuuje swoją walkę ze zmianami w sądownictwie i wpada w histerię. „Ziobro, Kaleta, Przyłębska, Święczkowski i ich herszt – Kaczyński nie powinni być w przyszłości sądzeni przez Trybunał Stanu. Potrzebne będzie coś jak Trybunał Norymberski” – napisał na Twitterze wiceprezydent Warszawy Paweł Rabiej.",,
Kamila Gasiuk-Pihowicz wstąpiła do Platformy Obywatelskiej,"Była przewodnicząca klubu Nowoczesnej Posłanka Kamila Gasiuk-Pihowicz wstąpiła do Platformy Obywatelskiej. Została członkinią koła PO w Pruszkowie. Z nieoficjalnych informacji wynika, że Gasiuk-Pihowicz miałaby startować do Sejmu jako „jedynka” listy Koalicji Obywatelskiej w Siedlcach.","O swej decyzji poinformowała sama posłanka. W jesiennych wyborach parlamentarnych Gasiuk-Pihowicz miałaby kandydować jako liderka listy Koalicji Obywatelskiej (koalicję tę tworzą w tej chwili PO, Nowoczesna i Inicjatywa Polska) w okręgu siedleckim. Gasiuk-Pihowicz w poniedziałek wzięła udział w obradach Rady Regionu Platforma Obywatelska Mazowsze. Swą nową partyjną koleżankę powitał na Facebooku sekretarz warszawskich struktur PO Jarosław Szostakowski. „Kamila Gasiuk-Pihowicz w Platforma Obywatelska! Kamilę poznałem na ulicy :) Razem uczestniczyliśmy w protestach w obronie demokracji i praworządności. Potem wspierałem ją w kampanii wyborczej do Europarlamentu. W ostatnią sobotę Kamila po raz pierwszy jako pełnoprawny członek brała udział w obradach Rady Regionu ! Razem jesteśmy silniejsi! Zwyciężymy! Obronimy demokrację!” – napisał Szostakowski (pisownia oryginalna).",,
Putin i Erdogan zdecydowali za Kurdów. Są szczegóły,"Turcja i Rosja uzgodniły, że kurdyjska milicja YPG ma się wycofać na odległość 30 km od granicy syryjsko-tureckiej oraz opuścić miasta Tall Rifat i Manbidż.","O decyzji podjętej przez przywódców obu państw poinformował prezydent Turcji Tayyip Erdogan. Erdogan i Władimir Putin wystąpili na wspólnej konferencji prasowej na zakończenie spotkania na szczycie, które odbyło się w Soczi.  Chodzi o rejon, który do tej pory był zdominowany przez Kurdów, uważanych przez Turcję za terrorystów. Po wycofaniu się z północnej Syrii amerykańskich żołnierzy Turcja rozpoczęła ofensywę lądową. Jej celem miało być wyparcie kurdyjskich bojowników poza region. Jak dodał Erdogan, uzgodniono, że na terenie północnej Syrii, w odległości do 10 km od granicy, oddziały rosyjskie i tureckie będą prowadziły wspólne patrole. Ankara ma także współpracować z Rosją w celu zapewnienia bezpiecznego powrotu przebywających w Turcji syryjskich uchodźców",,
NBP upamiętnił Hieronima Dekutowskiego ps. Zapora,"Narodowy Bank Polski upamiętnił Hieronima Dekutowskiego, pseudonim „Zapora”. Jego wizerunek znalazł się na srebrnej monecie o nominale 10 złotych, wyemitowanej w ramach serii „Wyklęci przez komunistów żołnierze niezłomni”.","W opublikowanym komunikacie NBP przypomina, że major Wojska Polskiego Hieronim Dekutowski urodził się 24 września 1918 roku w Tarnobrzegu. W marcu 1943 roku został zaprzysiężony jako cichociemny i przyjął pseudonimy „Zapora” i „Odra”.Początkowo Dekutowski dowodził oddziałem Armii Krajowej na Zamojszczyźnie. Po wejściu Sowietów do Polski przeprowadzał liczne akcje m.in. przeciwko NKWD i UB. Po zatrzymaniu przez komunistów Dekutowski został przewieziony do aresztu śledczego przy ulicy Rakowieckiej w Warszawie, gdzie poddano go brutalnemu śledztwu. Na mocy wyroku komunistycznego sądu zamordowano go strzałem w tył głowy 7 marca 1949 roku. Na rewersie monety znajdują się wizerunki: Hieronima Dekutowskiego „Zapory”, Orderu Virtuti Militari oraz biało-czerwonej flagi z symbolem Polski Walczącej. Zawarto też wspólny dla całej serii napis „Zachowali się jak trzeba”. Na awersie srebrnej monety przedstawiono rozerwane kraty więzienne.Moneta srebrna o nominale 10 złotych została wyemitowana w nakładzie do 15 tysięcy sztuk.",,
Prof. Legutko: Opozycja śpiewa kłamliwą arię o polexicie,"Opozycja śpiewa swoją kłamliwą arię o polexicie – mówił w sobotę w podkrakowskich Liszkach prof. Ryszard Legutko, europoseł i kandydat PiS w nadchodzących wyborach do Parlamentu Europejskiego w okręgu małopolsko-świętokrzyskim. Liszki to gmina, w której mieszka prof. Legutko.","– W Polsce cały czas opozycja śpiewa tą swoją kłamliwą arię o polexicie, a tu widać jak na dłoni, że Unia Europejska potrzebuje reformy – mówił Legutko na spotkaniu w Gminnym Ośrodku Kultury. Dodał, że opozycja wprowadza „nastawienie unijnej pobożności”, co znaczy, że nie można powiedzieć niczego krytycznego o UE, bo od razu pojawia się zarzut polexitu. – To swoistego rodzaju psychologiczny i moralny szantaż – ocenił europoseł.Prof. Legutko mówił, że jak pokazują badania coraz więcej Polaków dostrzega problem „równych i równiejszych w UE”. Powiedział, że po majowych wyborach monopol koalicji, która rządzi Unią Europejską od 40 lat „może być bardzo mocno nadkruszony”.– Instytucje unijne są wykorzystywane przez opozycję do walki z polskim rządem. To jest praktyka nie tylko oburzająca, ale praktyka właściwie samobójcza, dlatego że bardzo osłabia Polskę. Nie tylko w tym znaczeniu, że ta presja instytucji może być dla nas szkodliwa, ale również z tego powodu, że nie występujemy w sprawach ważnych wspólnie – mówił Legutko. – PO i towarzysze nie zdają sobie sprawy z tego, że oni wykorzystali właściwie wszystko, co można wykorzystać ze strony swoich ważniejszych mocodawców czy przyjaciół i już więcej nie dostaną. Zawsze będzie odpowiedź: myśmy wam już pomogli, więc nie męczcie nas w sprawie energii albo rolnictwa – dodał Legutko. Jeden z uczestników spotkania zapytał o dechrystianizację Europy Zachodniej i tendencję do wzmacniania praw osób LGBT. – Problem dechrystianizacji jest, jest ona głęboka. Ja na jakiś cud nie liczę, ale wydaje mi się, że są sygnały, które dają pewną nadzieję. To się samo nie zrealizuje, trzeba walczyć – powiedział Legutko. Dodał, że w wielu krajach do głosu dochodzą partie, które mocno stawiają kwestie chrześcijańskich korzeni cywilizacji europejskiej, jak: PiS, węgierski Fidesz, hiszpańska Vox i włoska Liga. – Są próby wymuszenia niektórych regulacji prawnych, kompletnie bezprawne jak małżeństwa jednopłciowe czy prawo aborcyjne, które w europejskim żargonie nazywa się prawem reprodukcyjnym. Najczęściej odbywa się to przez odwołanie do Karty Praw Podstawowych. To istotnie wiąże się z reformą UE, jednak reforma UE musi polegać na tym, żeby trzymać się reguł i unikać działań bezprawnych – podkreślił poseł do PE. Dominacja Niemiec Senator Marek Pęk mówił podczas spotkania w Liszkach, że PO czy Koalicja Europejska próbuje budować sztuczny model, że „my w zasadzie tylko niepotrzebnie w UE sytuację komplikujemy, stawiamy się, jesteśmy jakimś takim niegrzecznym chłopcem i że to nam szkodzi”. – My uważamy, że jesteśmy pełnoprawnym człowiek UE, tak mówią traktaty. Nasze uprawnienia, nasze kompetencje regulują traktaty przyjęte przez wszystkie państwa członkowskie. Nam tu nikt nie robi łaski i niczego nikt nie daje nam za darmo. W związku z tym mamy prawo, żeby o sprawach europejskich współdecydować, kreować przyszłość europejską tak samo, jak robią to Niemcy, Francuzi czy Włosi – powiedział Pęk. Dodał, że tak jest w teorii, w praktyce wygląda to inaczej, bo państwa mocarstwowe, z ogromną dominacją Niemiec narzucają swój pomysł na rozwój EU, czego przykładem było m.in. postępowanie ws. uchodźców. – Jeżeli mamy być rzeczywiście organizacją międzynarodowa, w której jesteśmy na zasadzie dobrowolności i zgodności pewnych kwestii strategicznych, musimy się szanować i ze sobą liczyć – podkreślił Pęk. Szydło, Legutko, Jaki Ryszard Legutko startuje z drugiego miejsca na liście kandydatów Zjednoczonej Prawicy do PE w okręgu małopolsko-świętokrzyskim. Liderką tej listy jest wicepremier Beata Szydło, z trzeciego miejsca startuje wiceminister sprawiedliwości Patryk Jaki (Solidarna Polska). Prof. Ryszard Legutko jest szefem delegacji Prawa i Sprawiedliwości w Parlamencie Europejskim i przewodniczącym Grupy Europejskich Konserwatystów i Reformatorów. Wcześniej był senatorem i wicemarszałkiem Senatu VI kadencji 2005-07. Jest profesorem filozofii, specjalizuje się w filozofii politycznej i społecznej, filozofii starożytnej m.in. Platona.",,
Zobacz memy. Albo lepiej nie,"Nie minęło zbyt wiele czasu, odkąd media powtórzyły za Joanną Miziołek z „Wprost”, że izraelska agencja PR nakazała Grzegorzowi Schetynie schować się w cień, by zwiększyć szanse jego ugrupowania w wyborach, gdy zaprzeczający tym informacjom lider faktycznie się schował. Dzięki czemu moja poniedziałkowa uwaga o poszukiwaniach przez niego własnej Beaty Szydło zaczęła żyć własnym życiem w tekstach komentatorów polskiego życia politycznego.","Inna sprawa, czy taka fraza jest faktycznie upragniona. Szydło, jako współautorka wielkiego sukcesu Andrzeja Dudy, miała dla PiS wygrać wybory, zaś jej kandydatura wyborcom znana była cztery miesiące wcześniej. Teraz do wyborów mamy trochę ponad miesiąc, zaś w to, że Schetynie zależy na wygranej, mało kto już wierzy. Skoro zaś nie chodzi o wygraną, to o co?  Najczęściej pojawia się dość prawdopodobna teza, że Schetyna nie ma ochoty firmować swoją twarzą nieuchronnej porażki. Schetynie niekoniecznie zależy na wygranej Platformy, ponieważ wygrana mogłaby przyciągnąć do Polski Donalda Tuska. Łatwo wyobrazić sobie sytuację, w której Tusk wraca, ośmielony przegraną PiS i ubiega się o fotel prezydenta, w międzyczasie marginalizując przewodniczącego w ich wspólnej partii. A że nawet wygrywając Schetyna raczej nagle sympatii partyjnych kolegów nie zyska, wynik takiego starcia wydaje się być oczywisty.   Lanie oliwy na wzburzone fale  Tyle tylko, że o ile przyjemnie być liderem największego ugrupowania opozycyjnego, mimo wszystko być autorem jego wyborczej porażki jest już zdecydowanie mniej fajnie. Dlatego też pojawia się pomysł innego premiera, nie pierwszy już raz. Kilka miesięcy temu pojawiło się w takim kontekście nazwisko Władysława Kosiniaka-Kamysza, działo się to jednak w zupełnie innych warunkach. Było to bowiem sporo przed wyborami do PE, gdy kwestia, kto wygra, ustawiając w dużym stopniu również wyniki kolejnej kampanii, wydawała się być otwarta. PSL nie był wówczas konkurentem Platformy, partie przymierzały się do wspólnego startu do Parlamentu Europejskiego w ramach wielkiej koalicji, wszystkiemu zaś z Brukseli błogosławić miał Donald Tusk.  Co jednak zdaje się umykać większości komentujących, marszałek Kidawa-Błońska była w PO odbierana jako człowiek Tuska, w czasach walki o przywództwo po porażce 2015 r.  należała do tych działaczy, którzy kwestionowali przywództwo Schetyny, wprost deklarując posłuszeństwo wobec byłego premiera. Być może więc obecny szef Platformy widzi w Małgorzacie Kidawie-Błońskiej potencjalną konkurentkę w czasie kolejnej fali partyjnych rozliczeń i chce zawczasu spalić jej kandydaturę do kierowania PO. Oczywiście mamy też oficjalną wersję wydarzeń, według której wystawienie Kidawy-Błońskiej jest odpowiedzią na oczekiwania wyborców, mających dość agresji. Agresji, czyli Schetyny, chciałoby się zapytać? W ramach uspokojenia wizerunku lider PO mówił między innymi, że zgłoszenie nowej kandydatki na premiera uspokoi nawet najgorszych szczekaczy. I takie to właśnie lanie oliwy na wzburzone fale. Sama marszałek zaś wystąpienie w piątek faktycznie przedstawiła dość miękko i ugodowo, malując przed wyborcami wizję szczęśliwego kraju bez kłótni i pod stałą opieką lekarską, jednak i tak udało jej się przemycić w kilku miejscach aktualne fobie opozycji.  Mówią kobiety Marszałek Kidawa-Błońska broniła nie tak dawno decyzji o umieszczeniu na listach Koalicji Obywatelskiej Klaudii Jachiry, widząc w lansowaniu specjalistki od profanowania psalmów z obsesją na punkcie Jarosława Kaczyńskiego szansę na poszerzenie elektoratu. Szansę na to, że kolejne piosenki Jachira zaśpiewa już z sejmowej mównicy, wymachując przy tym lalką przedstawiającą prezesa PiS są całkiem spore. Jednak z innego powodu załamywanie rąk i zgrzytanie zębów okazało się przedwczesne.  Ci, którzy liczyli na spektakularny łomot, jaki Maria Nurowska niechybnie dostałaby w wyborach do Senatu, startując z ramienia Koalicji Obywatelskiej, poprzedzony jeszcze setką Facebookowych goli do własnej bramki, mogą poczuć się lekko oszukani. Nurowska, w swoich analizach politologicznych obdarzona wdziękiem i subtelnością Andrzeja Gołoty, niczym Gołota z ringu schodzi zdecydowanie przedwcześnie, nie zebrawszy nawet wymaganej liczby podpisów.  Okazuje się, że Grzegorz Schetyna, pomimo deklaracji, nie palił się do pomocy na odległość, zaś na miejscu chętnych było niewielu. Po krótkiej, lecz spektakularnej kampanii wyborczej niedoszłej kandydatki na godność senatora RP pozostanie refleksja na temat urody. „Dlaczego ci z PiSu są tacy brzydcy na zewnątrz i od wewnątrz? Faceci jacyś wymięci, kobiety źle ubrane...A prezes!!! Zęby bolą...”. – zastanawiała się Nurowska. „Odbyłam dziś bitwę z trollami, przy okazji blokad miałam możliwość zobaczyć te twarze, a właściwie mordy. Oni mają ordynarne ryje i to wszystko elektorat PiS. A ich baby! Nie lepsze!” – narzekała chwilę wcześniej.  Za stosowanie podobnych kryteriów w opisie baśniowego świata samemu Tolkienowi oberwało się za rasizm, jednak Nurowska musi być bardzo zdziwiona, że mieszkańcy jej mocno pisowskiego okręgu wyborczego nie skorzystali z okazji poprawienia swojej urody bez łożenia na operacje plastyczne. A wystarczyłby przecież jeden podpis i jeden głos w wyborach! Niejako na pocieszenie na profilu Nurowskiej przeczytać możemy kolejne narzekania, a także kłótnię z księdzem Kazimierzem Sową. Sowa, co oczywiste, obruszył się na wypominanie czegokolwiek Schetynie, wziął jednak, co warto zauważyć, w obronę ludzi obrażanych przez pisarkę. Ta jednak zareagowała wyłącznie odbiciem piłeczki i stwierdzeniem, że jeśli ktoś jest obrażany, to ona sama. I na tym transmisję tego pojedynku można właściwie zakończyć. Skalę porażki Nurowskiej uwypukla fakt, że podpisy zebrał nawet Paweł Kasprzak, choć tydzień rozpoczął się od dość zabawnego filmu, na którym Jacek Żakowski relacjonuje swoją porażkę w pomocy w zbiórce dla szefa Obywateli RP. Żakowski w godzinę zebrać miał cztery podpisy, lecz co bardziej jeszcze zwraca uwagę, opowiada o tym, jako o czymś zupełnie naturalnym. Tyle, że w samym centrum Warszawy naturalne to jednak nie jest.  Kasprzakowi pomogli jednak współpracownicy bardziej od znanego dziennikarza przekonujący i wystartuje on do Senatu jako konkurencja dla Kazimierza Michała Ujazdowskiego. A że Kasprzak ma poparcie wielu opozycyjnych celebrytów, sytuacja może być naprawdę ciekawa. Kończąc wątki senackie warto na koniec dodać, że swoje podpisy zebrał też pułkownik Adam Mazguła, który w pięciu powiatach zachodniej Opolszczyzny odbierać będzie głosy reprezentującemu SLD Janowi Woźniakowi, burmistrzowi Otmuchowa. PSL i Koalicja Obywatelska wcześniej, w ramach porozumienia opozycji, wycofały stąd swoich kandydatów. Można więc powiedzieć, że konserwatywny wyborca, niebędący sympatykiem PiS i wykluczający głos dla Jerzego Czerwińskiego, będzie miał tu wyjątkowo twardy orzech do zgryzienia. Chyba że zdecyduje się poprzeć byłego posła Kukiz’15, Janusza Sanockiego, który również startuje w tym okręgu. Debata publiczna?  Gdy wszyscy ciekawi mniej lub bardziej politycy dostaną się już do parlamentu, użytkownicy mediów społecznościowych będą musieli zachować bardzo dużą ostrożność. Sąd Rzeczypospolitej Polskiej nakazał właśnie przeprosiny, połączone z karą finansową, na rzecz Sławomira Nitrasa, prof. Sławomirowi Cenckiewiczowi. Profesora kara spotkała za retweet mema, na którym wizerunek posła połączony był z cytatem z Kodeksu karnego, dotyczącym kradzieży cudzego mienia. Bezpośrednią inspiracją dla autora obrazka było zachowanie Nitrasa podczas okupacji sejmu w trakcie tzw. puczu. Nitras dość swobodnie poczynał sobie z pozostawionymi na sali rzeczami posłów PiS, co zostało uwiecznione na nagraniu, później zaś również na inkryminowanym obrazku. I właśnie podanie obrazka kosztować ma, według wolnego sądu, 5 tysięcy i przeprosiny. To jeden z najciekawszych i zarazem najbardziej skandalicznych wyroków w sprawach dotyczących debaty publicznej. Bezpieczniej nie umieszczać wizerunków posłów, nie cytować przepisów, a już na pewno nie łączyć jednego z drugim. Strach pomyśleć, co stałoby się, gdyby ktoś umieścił w sieci mema z wizerunkiem sędziego i cytatem z art. 54 II rozdziału konstytucji. Na wszelki wypadek nie będę tu oczywiście niczego cytował. Mógłbym się nie wypłacić.",,
Spot „Gdańsk bez plastiku” za 42 tys. zł. „Na co poszły te pieniądze?”,"Kilka tygodni po wyborach w Gdańsku, miasto wypuściło spot „Gdańsk bez plastiku”, który kosztował ponad 42 tysiące złotych. Nieco ponad 30-sekundowy film został stworzony przez firmę należącą do żony Wojciecha Stybora, kolegi Aleksandry Dulkiewicz, którą wsparł w kampanii wyborczej. „Na co poszły te pieniądze, bo na pewno w tym dziele nie można ich tyle utopić?” – pyta publicysta TVP Info Daniel Liszkiewicz.","Miasto Gdańsk za spot „Gdańsk bez plastiku” zapłaciło 42 558 zł.Jak zauważa publicysta TVP Info Daniel Liszkiewicz, firma, która odpowiadała za produkcję tego materiału, należy „do żony Wojciecha Stybora, który wcześniej był radnym Gdańska”, a „niedługo przed tym zleceniem promował A. Dulkiewicz na FB”.Pisał on wówczas: „Moim kandydatem jest Aleksandra Dulkiewicz. Olę znam...hmm nawet nie wiem od kiedy. Wiele, wiele lat”W spocie wystąpiła m.in. Iwona Guzowska, posłanka Platformy Obywatelskiej na sejm VI i VII kadencji. Publicysta zwraca uwagę, że wystąpiła ona w filmie „pro bono” i „na własny koszt przyjechała na tę realizację do Gdańska z przekonaniem o słuszności wsparcia dla tego projektu”.  „Najpierw rzecznik Prezydent twierdził, że »Gdańsk bez plastiku to profesjonalna kilkudniowa produkcja zrealizowana w oparciu o wypracowany scenariusz z udziałem profes. aktorów oraz medialnych osób«. Mimo prośby nie udostępnił jednak linku do tego filmu, pisząc że jeszcze powstaje” – informuje Liszkiewicz.",,
Trzaskowski: realizujemy deklarację LGBT+,"– Deklaracja LGBT+ jest realizowana – oświadczył prezydent Warszawy Rafał Trzaskowski. Jak tłumaczył w wywiadzie dla „Rzeczpospolitej”, chodzi mu o „uniknięcie dyskryminacji z powodu orientacji seksualnej, poglądów, wyznania czy przekonań”.","– Realizuję zapisy Karty. Mówiłem o zajęciach antydyskryminacyjnych i zostały one wcielone w życie. Teraz przygotowujemy się do dobrowolnych zajęć z edukacji seksualnej – poinformował. Prezydent Warszawy oskarżył przy tym Prawo i Sprawiedliwość o rzekomy zamiar wprowadzenia zakazu edukacji seksualnej.  Pytany, czy będzie seksualizacja dzieci w przedszkolach i szkołach, prezydent Warszawy powiedział, że to „absurd” – Nikt nie zamierza nikogo indoktrynować, tylko będziemy uczyć dzieciaki, na zajęciach dobrowolnych, czym jest dyskryminacja i jak jej przeciwdziałać. A jeżeli rodzice nie wyrażają zgody, to dzieciaków na takie zajęcia nie muszą posyłać – zapewnił  Trzaskowski.  Krytycy Karty wskazują, że ze standardów WHO, na bazie których miały być organizowane niektóre zajęcia, przewidziano naukę technik seksualnych od najmłodszych lat. Niektórzy stołeczni radni przekonywali również, że środki z samorządowego budżetu można zagospodarować na inne cele.",,
Indie i Pakistan uruchomią „korytarz religijny” dla pielgrzymów,"Indie i Pakistan podpisały umowę o uruchomieniu „korytarza religijnego”, który pozwoli pielgrzymom z Indii odwiedzać świątynię sikhów w Pakistanie. To rzadki gest współpracy w atmosferze stałego napięcia między obu krajami, spowodowanego m.in. sytuacją w Kaszmirze.","Porozumienie umożliwi m.in. sikhom z Indii odbywać bez wiz pielgrzymki do świątyni w pakistańskim Kartarpurze, wzniesionej w miejscu, gdzie zmarł w 1539 r. guru Nanak, twórca ich religii, dla której jest to jedno z najważniejszych miejsc kultu.– Prowadziliśmy rozmowy w sprawie korytarza od długiego czasu, a rokowania były bardzo trudne. Negocjacje między Indiami a Pakistanem nigdy nie są łatwe – oświadczył rzecznik pakistańskiego MSZ Mohamed Fisal.Korytarz zostanie uroczyście otwarty 9 listopada przez pakistańskiego premiera Imrana Khana, na trzy dni przez 550. rocznicą narodzin guru Nanaka.Zgodnie z pakistańsko-indyjskim porozumieniem codziennie przez cały tydzień będzie mogło odwiedzać świątynię bez pakistańskich wiz, jedynie za okazaniem paszportu, 5 tys. pielgrzymów z Indii.",,
„FAZ”: sankcje wobec Polski mogą podkopać zaufanie do UE,"Komisja Europejska musi zastosować art. 7 wobec Polski, ponieważ inaczej straci twarz. Ale ewentualne sankcje, w tym ograniczenie wypłat z funduszy strukturalnych, mogą podkopać ciągle wysokie zaufanie Polaków do UE – pisze „Frankfurter Allgemeine Zeitung”.","„W następstwie polityki PiS wymiar sprawiedliwości w Polsce będzie wkrótce bliższy komunistycznej przeszłości niż demokratycznemu państwu prawa. Jeżeli prezydent Andrzej Duda podpisze ustawy o Sądzie Najwyższym i Krajowej Radzie Sądownictwa, które uchwalone zostały w zeszłym tygodniu przez parlament, to rząd uzyska wpływ na wszystkie instytucje sądownictwa” – twierdzi autor komentarza Reinhard Veser. „KE nie ma właściwie innej możliwości”W dzisiejszej Polsce, gdzie „wiele ważnych decyzji zapada de facto nie w instytucjach państwowych, lecz w centrali PiS”, oznacza to, iż „wymiar sprawiedliwości stanie się narzędziem w rękach partii rządzącej, która próbuje stać się partią państwową” – czytamy w „FAZ”.Zdaniem Vesera Komisja Europejska „nie ma właściwie innej możliwości, jeśli chce zachować twarz”, jak tylko rzeczywiście sięgnąć po art. 7 unijnego traktatu.„Nie uratuje to polskiego państwa prawa” – uważa autor komentarza. Jakby „pragnął tej próby ognia”Jego zdaniem nowy polski premier Mateusz Morawiecki sprawia wrażenie jakby „pragnął tej próby ognia”, chcąc „przykryć prochem brak oparcia w PiS”.Publicysta  przypomina w tym kontekście wypowiedź premiera, który powiedział, że nie prosił nikogo, by nie uruchamiać art. 7, ponieważ „nikogo nie prosimy o to, żeby zgodził się na reformowanie przez nas wymiaru sprawiedliwości”.Veser przyznaje, że Morawiecki niewiele ryzykuje, ponieważ „nie musi obawiać się bezpośrednich konsekwencji”. Viktor Orban, dopóki rządzi na Węgrzech, nie dopuści do tego, by Polsce zostało odebrane prawo głosu – tłumaczy. „Samosprawdzająca się przepowiednia”„Ze względu na skłonność Polski do samoizolacji istnieje niebezpieczeństwo, że uzasadnione polskie interesy w UE będą pomijane. Jeżeli ta sytuacja ulegnie zaostrzeniu wskutek zabrania pieniędzy, może powstać sytuacja, w której także przyjazny UE nowy polski rząd musiałby prowadzić politykę przeciwko Brukseli” – ostrzega Veser. „Puste gadanie” PiS o dyskryminowaniu Polski mogłoby stać się „samosprawdzającą się przepowiednią” – uważa niemiecki publicysta. Ostrzega, że w tym przypadku wśród Polaków mogłyby zwyciężyć teorie eurosceptyków, a nie przekonanie, że Polska jest sama sobie winna. „Poparcie dla UE jest w polskim społeczeństwie ciągle jeszcze wysokie. Nie należy lekceważyć faktu, że stanowi ono dla PiS pewne ograniczenie. UE nie powinna przyczyniać się sama do podkopywania jej legitymacji” – konkluduje Veser na łamach „FAZ”.",,
"Spada poparcie dla PiS, rośnie dla PO","PO w wyborach parlamentarnych może liczyć na 38 proc. poparcia, PiS na 17 proc., SLD na 9 proc., a PSL na 4 proc. – wynika z lipcowego sondażu CBOS. Jak zaznacza ośrodek, lipcowy wynik PiS jest najsłabszy od 20 miesięcy, czyli od października 2009 r.","W porównaniu z czerwcowym badaniem poparcie dla PO wzrosło o 4 pkt proc. (w stosunku do 34 proc. z czerwca). Według CBOS, może to być konsekwencją szeroko komentowanej konwencji partii, medialnej ofensywy rządu przed objęciem polskiej prezydencji czy obchodów 20. rocznicy podpisania polsko-niemieckiego traktatu o wzajemnych stosunkach, w których udział wzięli Donald Tusk i Angela Merkel.Poparcie dla PiS spadło natomiast o 5 pkt proc. (było 22 proc.). Jedną z przyczyn tego spadku poparcia, jak ocenia CBOS, mogła być „obrona przez europosłów PiS niezręcznej wypowiedzi o. Rydzyka na temat naszego kraju”. Chodzi o niedawną wypowiedź o. Tadeusza Rydzyka, który podczas seminarium nt. energii odnawialnej w Brukseli, że w Polsce „jest totalitaryzm”. Rząd wysłał do Watykanu notę dyplomatyczną w tej sprawie.Także SLD ma w lipcu mniej – o 2 pkt proc. – zwolenników niż w czerwcu (gdy poparcie dla Sojuszu wyniosło 11 proc.). PSL ma poparcie o 1 pkt proc. mniejsze niż w poprzednim miesiącu (wtedy wynosiło ono 5 proc.).Poza Sejmem znalazłyby się również: PJN, którego poparcie zmalało do zera, z 3 proc. w czerwcu. oraz m.in. Ruch Poparcia Palikota, Liga Polskich Rodzin, Krajowa Partia Emerytów i Rencistów, Partia Kobiet – wszystkie te ugrupowania otrzymały w sondażu po 1 proc. poparcia.Wyraźnie wzrósł odsetek badanych powstrzymujących się z ostateczną decyzją, na kogo głosować. Wyniósł on 27 proc. i jest o 8 pkt proc. większy niż w czerwcu.W stosunku do czerwca nie zmieniła się grupa deklarujących udział w wyborach. 56 proc. respondentów stwierdziło, że na pewno weźmie udział w jesiennych wyborach. Jest to więcej niż przed wyborami w 2007 roku, wówczas w lipcowym sondażu deklarowana frekwencja wyniosła 50 proc.Do 26 proc. (z 17 proc. w czerwcu) zwiększyła się liczba osób niewiedzących, czy wezmą udział w wyborach. 18 proc. badanych zadeklarowało, że na pewno nie weźmie udziału w głosowaniu. W czerwcu ich odsetek wyniósł 27 proc.Badanie „Aktualne problemy i wydarzenia” CBOS prowadziło od 30 czerwca do 6 lipca 2011 roku, na liczącej 1080 osób reprezentatywnej próbie losowej dorosłych mieszkańców Polski.",,
Możliwe załamanie negocjacji handlowych pomiędzy USA a Chinami,"Media zarówno w USA, jak i Chinach spekulują, że najprawdopodobniej nie dojdzie do kolejnej rundy negocjacji handlowych obydwu państw, planowanej na najbliższą środę w Waszyngtonie. Decyzja o wstrzymaniu negocjacji miała zapaść w związku z niedzielną wypowiedzią Donalda Trumpa, który poinformował o możliwości podwyższenia ceł na chińskie towary już w tym tygodniu.","Amerykański prezydent w jednym z mediów społecznościowych poinformował, że w najbliższych dniach USA mogą zwiększyć do 25% cła na chińskie towary o wartości 200 miliardów dolarów.Zdaniem obserwatorów krok ten to wyraz niezadowolenia amerykańskiego prezydenta z przebiegu negocjacji handlowych. Amerykańskie media – dziennik „Wall Street Journal” oraz stacja CNBC – poinformowały, że wicepremier Chin Liu He, który w najbliższą środę miał kontynuować w Waszyngtonie kolejną rundę negocjacji handlowych, najprawdopodobniej nie uda się do USA. Redaktor naczelny chińskiego dziennika „Global Times”, komentując zapowiedzi DonaldaTrumpa, zasugerował, że podniesienie przez USA taryf celnych na chińskie towary będzie oznaczało impas w negocjacjach. Podniesienie stawek celnych do 25% miało zostać wprowadzone 1 marca. Ten termin został jednak przesunięty na czas nieokreślony, ze względu na toczące się negocjacje handlowe. Naprzemiennie odbywały się one w Pekinie i Waszyngtonie.",,
15 pudeł z poparciem. Korwin-Mikke jako pierwszy zebrał wymagane podpisy,"15 pudeł i ponad 200 tysięcy zebranych podpisów – Janusz Korwin-Mikke, kandydat partii KORWiN  jest już gotowy do walki o prezydenturę.  W poniedziałek jako pierwszy z kandydatów złożył podpisy w Państwowej Komisji Wyborczej.","Aby zarejestrować kandydata w wyborach prezydenckich, potrzeba 100 tysięcy podpisów pod jego kandydaturą.  Państwowa Komisja Wyborcza  będzie teraz weryfikować podpisy zebrane przez Janusza Korwin-Mikkego. Kandydaci mają czas do 16 marca Pozostali kandydaci nie ogłosili jeszcze, czy zebrali wymaganą liczbę podpisów. Mają na to czas do 16 marca. Wybory prezydenckie odbędą się 10 maja.",,
Nie płacisz podatków? Uważaj na drony,"Greckie władze podatkowe ujawniły, że po raz pierwszy użyły zwiadowczych dronów w walce z oszustami podatkowymi. Zdecydowano się na to na wyspie Santoryn (Santorini) w południowej części Cyklad.","Podczas jednodniowej operacji przeprowadzonej w zeszłym tygodniu za pomocą drona obserwowano dziewięć statków, zabierających turystów na wypełniony wodą zapadnięty krater wulkanu, co jest jedną z tamtejszych atrakcji. Było to związane z podejrzeniem, że operatorzy statków zabierają turystów na pokład, pobierają opłatę, ale nie wydają żadnych paragonów. Kontrole przeprowadzone po zarejestrowanych przez kamerę drona naruszeniach przepisów podatkowych wykazały, że fiskusowi nie odprowadzono należnych mu 25 tys. euro. Greckie władze podatkowe nasiliły w tym roku kontrole w popularnych miejscowościach wypoczynkowych.",,
Zaatakował nożem księdza. „Wcześniej rozmawiał z nim o pedofilii”,"Wrocławscy policjanci zatrzymali bezdomnego mężczyznę, który w poniedziałek ranił nożem księdza przed kościołem we Wrocławiu. Jak nieoficjalnie ustalił portal tvp.info, przed atakiem napastnik rozmawiał z kapłanem o „problemach współczesnego Kościoła” i pedofilii wśród duchownych.","Ze wstępnej relacji świadków wynika, że zatrzymanymężczyzna chwilę przed atakiem rozmawiał z księdzem, a następnieugodził duchownego nożem. Do zdarzenia doszło przed tamtejszym kościołem parafialnym pw.Najświętszej Maryi Panny na Piasku.Jak ustalił portal tvp.info, ze źródeł zbliżonych do sprawy, agresor przed atakiem dyskutował z kapłanem o m.in. przypadkach molestowania seksualnego i pedofilii w Kościele.Z ustaleń funkcjonariuszy wynika, że 57-latek podszedł do księdza, chwilę z nim rozmawiał, a następnie ugodził go nożem.Mężczyzna został ujęty przez świadków zdarzenia i przekazanypolicji. Agresor trafił do komisariatu, gdzie obecnie jestprzesłuchiwany. Poszkodowany duchowny jest przytomny, zostałprzewieziony do jednego z miejscowych szpitali, gdzie zostałpoddany operacji.",,
Spółka Srebrna wygrała z władzami Warszawy w sprawie K-Towers,"Samorządowe Kolegium Odwoławcze uchyliło decyzję prezydenta Warszawy o odmowie budowy wieżowca dla spółki Srebrna. Teraz prezydent Warszawy będzie musiał ponownie rozpatrzeć ustalenie warunków zabudowy i zagospodarowania terenu dla inwestycji, która zakładała powstanie dwóch wieżowców przy Srebrnej 16.","O sprawie jako pierwsza poinformowała „Rzeczpospolita”. Samorządowe Kolegium Odwoławcze ustaliło, że decyzja prezydenta o odmowie bazowała na dwóch kluczowych błędach: nieaktualnym stanie zabudowy tego terenu na Woli z 2013 r. oraz na uznaniu, że frontem inwestycji jest ulica Srebrna, a nie ul. Wronia. Według prezesa SKO Tomasza Podlejskiego decyzja włodarza stolicy była przedwczesna i sprawa wraca teraz do ponownego rozpatrzenia. Spółka Srebrna wnioskowała o ustalenie warunków zabudowy i zagospodarowania terenu dla inwestycji polegającej na budowie wysokiego budynku biurowego z częścią handlową i gastronomiczną oraz mieszkalną na działce przy ul. Srebrnej 16. Wniosek dotyczył zabudowy dwóch wieżowców nazywanych później K-Towers, o wysokości 138 m. W listopadzie 2018 r. miasto nie wyraziło na to zgody. Decyzja ta została zaskarżona do Samorządowego Kolegium Odwoławczego.",,
Amerykański niszczyciel rakietowy zawinął do portu w Odessie,"Do Odessy, na południu Ukrainy, zawinął amerykański niszczyciel rakietowy USS Donald Cook - poinformowały miejscowe media. Jest to kolejna jednostka NATO na Morzu Czarnym po zaostrzeniu się rosyjsko-ukraińskiego konfliktu o żeglugę w Cieśninie Kerczeńskiej.","Amerykański okręt wpłynął do portu w Odessie w poniedziałek rano i pozostanie tu do środy. Wcześniej uczestniczył w manewrach z turecką fregatą rakietową TCG Faith – napisała agencja Interfax-Ukraina. USS Donald Cook wpłynął na Morze Czarne 19 lutego. Rosyjska agencja TASS przekazała wtedy, że do jego obserwacji Rosja wysłała mały okręt rakietowy Oriechowo-Zujewo i okręt zwiadowczy Iwan Churs. Dowództwo amerykańskiej marynarki wojennej oświadczyło, że USS Donald Cook uczestniczy „w operacji na rzecz zapewnienia bezpieczeństwa i stabilizacji w regionie oraz wzmocnienia gotowości bojowej i potencjału marynarki wojennej wraz z sojusznikami z NATO i partnerami w regionie”. Standardowym uzbrojeniem amerykańskiego niszczyciela jest m.in. 56 pocisków manewrujących Tomahawk. Pod koniec listopada 2018 roku siły rosyjskie ostrzelały trzy małe okręty ukraińskie, które próbowały przepłynąć z Morza Czarnego na Morze Azowskie przez łączącą je i kontrolowaną przez Rosję Cieśninę Kerczeńską. Jednostki zostały przejęte, a 24 członków ich załóg aresztowano; ostatnio ich areszt przedłużono do 24 kwietnia. Incydent wywołał oburzenie międzynarodowej opinii publicznej. O uwolnienie ukraińskich marynarzy zabiega UE.",,
„Nie chciałem nikogo urazić”. Sędzia tłumaczy się z hejtu na prezydenta,"Sędzia Sądu Okręgowego w Poznaniu Jarosław Ochocki, który w sobotę opublikował hejterski tweet pod adresem prezydenta, w niedzielę tłumaczył się ze swojego wpisu. Stwierdził, że nie chciał nikogo urazić, ale jednocześnie zaznaczył, że oskarżając Andrzeja Dudę o „zianie nienawiścią” korzystał z prawa do wolności słowa, a jego działanie motywowane było „troską o los Ojczyzny. Wcześniej zastępca rzecznika dyscyplinarnego Sędziów Sądów Powszechnych, sędzia Przemysław Radzik podjął czynności wyjaśniające w tej sprawie.","Krótko po publikacji tweeta z wyjaśnieniami Ochocki zablokował dostęp do swojego konta. Zrzut wpisu opublikował publicysta Stanisław Janecki, przypominając jednocześnie poprzedni tweet, w którym sędzia zaatakował prezydenta.",,
Lewica zwiera szyki. „Przytłaczająca większość była za”. Nowacka liderką w Warszawie,"Powstanie nowy blok na polskiej scenie politycznej. SLD, Twój Ruch oraz kilkadziesiąt partii i organizacji lewicowych stworzą koalicję Zjednoczona Lewica. Potwierdziła to w sobotę Rada Krajowa Sojuszu oraz Janusz Palikot. Ugrupowania zajmują się teraz ustalaniem list wyborczych. Wiadomo, że „jedynką” w Warszawie będzie współprzewodnicząca Twojego Ruchu Barbara Nowacka.","Szef SLD Leszek Miller mówił w piątek, że wszystko wskazuje na to, że decyzje sprzed kilku tygodni zostaną potwierdzone. – Tego się spodziewamy oraz tego, że Rada Krajowa zatwierdzi układ list wyborczych, przesądzając, gdzie kandydaci SLD są liderami list, a gdzie przedstawiciele innych komitetów koalicyjnych – zaznaczył. „Jedynka” w Warszawie punktem zapalnymRozmowy na temat podziału miejsc na listach toczyły się od kilku tygodni. Jednym z punktów zapalnych było m.in. pierwsze miejsce na liście w Warszawie. Ostatecznie przypadnie ono współprzewodniczącej Twojego Ruchu Barbarze Nowackiej. W sobotę Rada Krajowa SLD potwierdziła zawiązanie koalicji Zjednoczona Lewica. – Przytłaczająca większość była za – zaznaczył Dariusz Joński, rzecznik Sojuszu.– Zjednoczona Lewica przełamała różnego rodzaju opory we współpracy między sobą i przedstawiła nazwę, uzgodniła parytety na tych listach. To jest wielki sukces Zjednoczonej Lewicy. On pokazuje, że jest alternatywa dla Platformy, dla Zjednoczonej Prawicy i tą alternatywą jest Zjednoczona Lewica – podkreślał w sobotę Palikot, który zdradził, że do podpisania umowy koalicyjnej dojdzie w przyszłym tygodniu.Palikot wyjaśnił, że Twój Ruch zagwarantował sobie 10 jedynek na listach oraz 20 drugich miejsc.Ponad 30 organizacjiNa początku lipca ugrupowania lewicowe wstępnie porozumiały się co do wspólnego minimum programowego. W rozmowach o wspólnym starcie w wyborach brało udział ponad 30 organizacji – partii i stowarzyszeń. Poza SLD, Zielonymi i Twoim Ruchem były to m.in.: Unia Pracy, Partia Demokratyczna, Wolność i Równość, Ruch Sprawiedliwości Społecznej Piotra Ikonowicza i Polska Partia Pracy.– Zjednoczona Lewica ma być alternatywą dla rosnącego w siłę PiS-u i dla spadającej Platformy. Będziemy partią, która pokaże, że walczy o wynik co najmniej dwucyfrowy – zapewnił Krzysztof Gawkowski, sekretarz generalny SLD.                                                teraz odtwarzaneMiller: naszym celem jest ustanowienie płacy minimalnej na poziomie 2500 zł",,
Watykańska dyplomacja wyznaczyła Trumpowi audiencję. Na wczesny poranek,24 maja papież Franciszek przyjmie na audiencji prezydenta USA Donalda Trumpa – podał w czwartek Watykan. Audiencja rozpocznie się wyjątkowo wcześnie – o godzinie 8.30.,Trump spotka się także z watykańskim sekretarzem stanu kardynałem Pietro Parolinem i szefem dyplomacji arcybiskupem Paulem Gallagherem – ogłosiła w komunikacie Stolica Apostolska.  Z prośbą o audiencję dla prezydenta zwrócił się do Stolicy Apostolskiej Biały Dom.  Trump weźmie udział w szczycie G7 w Taorminie na Sycylii. Szczyt odbędzie się 26 i 27 maja.,,
Kampania prezydencka pełna nienawiści? Jarosław Kurski: Narodowa zgoda to bajdurzenia i zakłamanie,"„Duda będzie teraz kochał opozycję i bajdurzył o narodowej zgodzie. To pułapka. Kontrkandydat demokratów nie może tego powtarzać, to zakłamuje istotę rzeczy” – uważa zastępca redaktora naczelnego „Gazety Wyborczej”, Jarosław Kurski. Z opinią tą zgodził się między innymi poseł KO Michał Szczerba i sympatyzujący z opozycją naukowiec Wojciech Sadurski.","W opublikowanym na Twitterze wpisie Jarosław Kurski stwierdził, że „kampania pt. »kochajmy się«, zdemotywuje wyborców” – mając zapewne na myśli wyborców opozycji. Ponadto wytykano brak szacunku do Głowy Państwa.",,
Małgorzata Gersdorf: Toga jest jak fartuszek w przedszkolu,"Toga to nie jest łańcuch sędziowski. To nie jest nic zdrożnego. Toga to jak fartuszek w przedszkolu – powiedziała I prezes Sądu Najwyższego Małgorzata Gersdorf, pytana o to, czy sędziowie nie nadużywają prawa, zakładając na protesty togi.","Pod hasłem „Prawo do niezawisłości, prawo do Europy” stołecznymi ulicami przeszedł w sobotę „Marsz Tysiąca Tóg” przeciwko reformie sądownictwa i ustawie o apolityczności sędziów. Demonstranci zebrali się przy Sądzie Najwyższym i w milczeniu przeszli pod Sejm. Na czele marszu, często w togach, szli przedstawiciele zawodów prawniczych.  Demonstracja została zorganizowana m.in. przez stowarzyszenia sędziowskie „Iustitia” i „Themis”, stowarzyszenie prokuratorskie „Lex Super Omnia”, stowarzyszenie adwokackie „Defensor Iuris” oraz inicjatywę „Wolne Sądy”.  Udział w nim wzięli m.in. I prezes Sądu Najwyższego Małgorzata Gersdorf i rzecznik SN sędzia Michał Laskowski.  Obecni byli też m.in. prezes „Iustitii” Krystian Markiewicz, rzecznik stowarzyszenia Bartłomiej Przymusiński, były rzecznik KRS sędzia Waldemar Żurek, sędzia Sądu Okręgowego w Warszawie Igor Tuleya i sędzia Sądu Rejonowego w Olsztynie Paweł Juszczyszyn. W zgromadzeniu wzięło również udział wielu polityków opozycji, m.in. kandydatka PO na prezydenta Małgorzata Kidawa-Błońska i lider Wiosny Robert Biedroń. Paragraf 1 art. 84 ustawy Prawo o ustroju sądów powszechnych mówi, że strój urzędowy sędziego, czyli toga, jest przez niego używany „na rozprawie i posiedzeniu z udziałem stron, odbywającym się w budynku sądu”. Według komentatorów zakładanie na proteście tóg jest czynem sprzecznym z prawem. Jednak w ocenie przedstawicieli sądownictwa nie ma w tym nadużycia. Prezes SN Małgorzata Gersdorf oznajmiła, że sędziowie, jeśli chcą, „to wezmą” togi. – Krytyka będzie pod każdym adresem. Chcą, to wezmą, toga to nie łańcuch sędziowski, to nie jest nic zdrożnego; będzie widać, że to są sędziowie, to chyba nie jest nic wielkiego. Toga to jak fartuszek. W przedszkolu – mówiła.",,
Ziobro: polski rząd stanął zdecydowanie po stronie frankowiczów,"Polski rząd stanął zdecydowanie po stronie frankowiczów – ocenił w piątek w Rybniku minister sprawiedliwości Zbigniew Ziobro. Jego zdaniem, stanowisko przedstawione w tej sprawie przez gabinet Mateusza Morawieckiego pomogło unijnemu trybunałowi w rozstrzygnięciu korzystnym dla frankowiczów.","W czwartek Trybunał Sprawiedliwości Unii Europejskiej (TSUE) orzekł, że prawo UE nie stoi na przeszkodzie unieważnieniu umów dotyczących kredytów indeksowanych do franka szwajcarskiego. Wyrok TSUE może mieć istotny wpływ na sytuację Polaków, którzy mają takie kredyty mieszkaniowe.– Rząd był stroną postępowania przez TSUE i rząd był pod dużym naciskiem instytucji bankowych i finansowych, by przygotować stanowisko po stronie banków – zauważył Ziobro.Zapewniał, że „na pewno stanowisko polskiego państwa byłoby brane pod uwagę przez TSUE w trakcie rozstrzygania tej sprawy, ale polski rząd stanął zdecydowanie po stronie frankowiczów, po stronie polskich obywateli, którzy zaciągnęli kredyty frankowe”. Jego zdaniem, wyrok TSUE jest odbiciem tego, co Ministerstwo Sprawiedliwości przygotowało jako wkład do stanowiska polskiego rządu przed Trybunałem.– Rząd konsekwentnie przedstawił szereg argumentów, współprzekonując TSUE, że winno zapaść rozstrzygnięcie korzystne dla frankowiczów, co otwiera przed nimi bardzo dobre perspektywy poprawy sytuacji – powiedział szef resortu sprawiedliwości. Pytania do TSUE skierował Sąd Okręgowy w Warszawie w 2018 r., który zajmował się sprawą kredytu państwa Dziubaków.W 2008 r. wzięli oni kredyt hipoteczny na 40 lat. Bank dał im kredyt w złotówkach, ale był on indeksowany (przeliczany) we frankach szwajcarskich. Kredytobiorcy wnieśli do Sądu Okręgowego w Warszawie o unieważnienie umowy z uwagi na nieuczciwe według nich postanowienia dotyczące mechanizmu indeksowania. Twierdzili, że postanowienia te były niezgodne z prawem, ponieważ umożliwiały bankowi jednostronne i dowolne określanie kursu walut.Warszawski sąd miał wątpliwości prawne, dlatego skierował do TSUE pytania prejudycjalne, domagając się wykładni unijnego prawa w kwestii nieuczciwych warunków w umowach konsumenckich.W maju br. rzecznik generalny TSUE wydał opinię korzystną dla skarżących. Wskazał, że sąd nie może samodzielnie uzupełnić luk w umowie po wyeliminowaniu niezgodnych z prawem zapisów ani orzec, że umowa ma dalej obowiązywać, zostawiając tę decyzję konsumentowi. Wskazał też, że unijne przepisy nie zezwalają na to, by sąd krajowy uznał umowę o kredyt frankowy za nieważną, wbrew interesowi kredytobiorcy.",,
"Von der Leyen: Istotne było dla mnie, by po Berlinie i Paryżu przyjechać do Warszawy","– Nowa kadencja dla instytucji europejskich, nowe idee, nowe otwarcie –  wierzę, że dla Europy to będzie dobry czas, wierzę, że pani Ursula von der Leyen jest odpowiednią osobą na to stanowisko i bardzo się cieszę z tego spotkania – powiedział premier Mateusz Morawiecki podczas wspólnej konferencji prasowej.  Z kolei von der Leyen podkreśliła, że bardzo istotne dla niej „było to, by po Berlinie i Paryżu przyjechać od razu do Warszawy”.","– Chciałem z wielką otwartością przywitać panią przewodniczącą Komisji Europejskiej, z ogromną nadzieją na to, że w najbliższych latach będziemy starali się wspólnie tworzyć nowe otwarcie, Europę kompromisu, Europę o wspólnym porozumieniu w bardzo wielu tematach dotyczących handlu, energii, gospodarki, przyszłości, innowacji - powiedział premier.– Jesteśmy otwarci na wszystkie tego typu rodzaju dyskusje i cieszę się, że pani przewodnicząca przyjechała tutaj o tym rozmawiać - oświadczył szef rządu.Premier na briefingu prasowym przed spotkaniem, podkreślił, że w planie spotkania z szefową KE jest „dyskusja na temat personaliów, na temat kwestii obsady komisarza i jakie portfolio dla polskiego komisarza mogłoby zostać przyporządkowane”. – Oczywiście to w kontekście wszelkich innych wyzwań, o których na pewno będziemy dzisiaj również rozmawiać - dodał szef rządu.– Nowa kadencja dla instytucji europejskich, nowe idee, nowe otwarcie. Wierzę, że dla Europy będzie to bardzo dobry, nowy czas - podkreślił Morawiecki.Szef rządu pogratulował ponownie von der Leyen objęcia stanowiska szefowej KE, tej „kluczowej funkcji dla przyszłości UE. – cieszę się na naszą współpracę - oświadczył premier. Von der Leyen: istotne było dla mnie, by po Berlinie i Paryżu przyjechać do Warszawy – Bardzo istotne dla mnie było to, by po Berlinie i Paryżu przyjechać od razu do Warszawy. Polska jest ważnym państwem członkowskim UE, państwem Europy Środkowo-Wschodniej - mówiła przewodnicząca-elekt KE. Jak zaznaczyła, kolejnym, po Polsce, celem jej wizyty będzie Chorwacja.Von der Leyen zapowiedziała, że podczas spotkania w Warszawie przedstawi Mateuszowi Morawieckiemu główne elementy swojej strategii dla Komisji. Ponadto - jak dodała - trzema głównymi tematami jej rozmów z szefem polskiego rządu będą: zrównoważony rozwój, dobrobyt i bezpieczeństwo.Von der Leyen: zrównoważony rozwój oznacza, że musimy dbać o naszą planetę– Zrównoważony rozwój oznacza, że musimy dbać o Ziemię, o naszą planetę; chcemy, żeby była on zdrowa i czysta. Dlatego myślimy o tym, by wzmocnić nasze działania przeciwdziałające zmianom klimatyczny – powiedziała. Dodała, że będzie to wymagać innowacyjności i czystych technologii.Podkreśliła, że należy też zaangażować w tę kwestię ludzi. – Potrzebne będą ogromne inwestycje w tych regionach, które muszą poprawić sytuację, jeśli chodzi o nowe technologie – zaznaczyła von der Leyen.W kontekście rozmów na temat dobrobytu zadeklarowała, że chciałaby skoncentrować się na małych i średnich przedsiębiorstwach, ponieważ to one są najczęściej podstawą innowacyjności, „są kręgosłupem gospodarki”.– Chciałabym, aby szczególnie przedsiębiorstwa rodzinne mogły konkurował na równych warunkach, mając takie same możliwości i dostęp do naszego wielkiego, wspólnego rynku – oświadczyła przewodnicząca-elekt KE. Von der Leyen: w ramach NATO potrzebny jest nam silny filar UEJak wskazała von der Leyen, na 29 państw Sojuszu Północnoatlantyckiego, 21 to państwa członkowskie UE. – Dlatego też w ramach NATO potrzebny jest nam silny filar UE – oświadczyła von der Leyen.– Są też inne pola, w których to UE, a nie NATO mają rolę do odegrania, dlatego też niezbędne są nam procedury i struktury odpowiednie w tym kierunku. Dlatego stworzyliśmy tzw. PESCO, chodzi o sojusz na rzecz obrony UE – to jest kolejny temat, nad którym będziemy intensywnie pracować – dodała.Von der Leyen: są takie trudne tematy jak kwestie migracyjne i praworządności”Von der Leyen podkreśliła, że poruszy z szefem polskiego rządu szereg tematów.– Co do niektórych zgodzimy się, co do niektórych pewnie się nie zgodzimy, są takie trudne tematy jak kwestie migracyjne i kwestie praworządności – powiedziała.– Moim zdaniem bardzo ważne jest, aby wzajemnie się wysłuchać i aby wykazywać się wzajemnym szacunkiem nigdy nie zapominając dlaczego jesteśmy w Unii Europejskiej i dlaczego dołączyliśmy do UE – podkreśliła von der Leyen. Von der Leyen: nie zapomnę podziwu i szacunku, który wzbudzał w nas ruch „Solidarności”Von der Leyen powiedziała, że jej ojciec był pierwszym politykiem, który „odegrał kluczową rolę w zaakceptowaniu granicy na Odrze i Nysie Łużyckiej”. – Mówił on o tym, że trzeba to zaakceptować, albowiem za nami są stulecia wspólnej historii, historii pięknej i historii tragicznej, a teraz naszą rolą jest budowanie wspólnej przyszłości – podkreśliła nowa szefowa KE.– Nigdy nie zapomnę tego podziwu i szacunku, który wzbudzał w nas ruch „Solidarności”, widzieliśmy jak Polska walczyła o swoją wolność. To są te wartości, które sprawiły, że jesteśmy razem w UE: wolność, poszanowanie prawa, poszanowanie godności każdego człowieka. Dlatego, że jest to tak bliskie naszemu sercu powinniśmy pamiętać, że jesteśmy po tej samej stronie stołu. Gdy rozejrzymy się wokół siebie po świecie zrozumiemy, iż te kluczowe wartości wymagają obrony – mówiła von der Leyen.– Rozpoczniemy rozmowy na temat przyszłości Europy. Będziemy spotykali się z obywatelami UE, aby zrozumieć jakiej przyszłości UE oni pragną – zapowiedziała. Wybór nowej przewodniczącej KEUrsula von der Leyen - dotychczasowa minister obrony Niemiec - została wybrana przez Parlament Europejski na nową przewodniczącą Komisji Europejskiej w ubiegłym tygodniu. Obecnie prowadzi rozmowy z poszczególnymi państwami członkowskimi na temat składu przyszłej KE. Głosowanie PE nad całym składem KE i przesłuchania poszczególnych osób odbędą się po wakacjach. Obecnie już 15 krajów w mniej lub bardziej oficjalny sposób zgłosiło swoich kandydatów na komisarzy do komisji von der Leyen.",,
Aktorzy grający pilotów w nowym „Top Gun” szkolili się w F-14,Już na czerwiec tego roku zaplanowana została premiera filmu „Top Gun Maverick”. Jego producent Jerry Bruckheimer w wywiadzie udzielonym magazynowi „The Hollywood Reporter” zdradził kilka informacji związanych z długo oczekiwanym powrotem Toma Cruise'a do roli nieustraszonego pilota myśliwca.,"– Trenowaliśmy ich przez trzy miesiące. Chcieliśmy, żeby byli w stanie wytrzymywać przeciążenia, byśmy mogli posadzić ich za sterami myśliwców F-18. W pierwszej części aktorzy latali na F-14. Posadziliśmy ich w środku i każdy bez wyjątku wymiotował. Wydaliśmy fortunę, żeby móc filmować ich w kokpicie myśliwca. A potem i tak mogliśmy użyć tylko scen z Tomem Cruisem. On jeden wytrzymywał przeciążenie. Reszta wywracała oczami dookoła głowy – powiedział reżyser.  Bruckheimer chwali też Cruise'a za zaangażowanie w pracę nad filmem.  – Jest wyczulony na wszystkie szczegóły. Uwielbiam to. Dzwoni do mnie w środku nocy i mówi: słyszałeś, jak to jest zmiksowane? Ten dźwięk zamykających się drzwi jest zbyt głośny! To wspaniałe – nie kryje podziwu producent.",,
Nowe kłamstwa całą dobę. Przyłębska skazana w pokazowym procesie TVN,"Nie ucichła jeszcze sprawa skrajnej manipulacji TVN (Superwizjer, Bertold Kittel) nt. obecności Beaty Szydło na terenach zniszczonych przez nawałnicę, a machina propagandowa stacji, używającej dewizy „Cała prawda całą dobę” ruszyła z kolejnym atakiem. Po byłej premier przyszedł czas na prezes TK, która została zmieszana z błotem na podstawie… donosów jednego sędziego, i to złożonego bez odpowiedzialności za podawanie nieprawdziwych informacji.","„Dokumentując działalność Olgierda L. i jego żołnierzy docieramy do pochodzącego z 2017 roku nagrania ze spotkania przestępców z urzędującą premier Beatą Szydło” – donosił kilka dni temu w materiale „Superwizjera” TVN znany z „rzetelności dziennikarskiej” Bertold Kittel. Oczywiście nie było żadnego „spotkania”, tylko była premier na terenach katastrofy, gdzie przyjechała wesprzeć ludzi pomagających ofiarom. Na miejscu znajdowali się motocykliści, którzy po latach przez TVN zostali rozpoznani jako bandyci. Stacja postanowiła tę skrajną manipulację przykryć inną, dotyczącą Trybunału Konstytucyjnego. „Pokazujemy wydarzenia takimi, jakie są” – tymi słowami Patrycja Redo-Łabędziewska zaczyna „Czarno na białym”, audycję przez wiele osób uważaną za polską wersję propagandowych programów z rosyjskiej telewizji. Już sam ten wstęp jest tak samo prawdziwy, jak dewiza TVN „Cała prawda całą dobę”. W ten sposób zaczyna się 30-minutowym seans nienawiści, którego ofiarą pada Julia Przyłębska. Jej grzechem pierworodnym jest to, że została prezesem Trybunału Konstytucyjnego, a przecież miało być „tak jak było”, a sędziami TK mogą być tylko ci, których Platforma Obywatelska uznaje za ludzi gwarantujących trzymanie jedynej słusznej linii politycznej. Materiał CnB stworzono na podstawie skargi jednej (!) osoby. Ustami znanych politycznych „autorytetów” Julia Przyłębska została skazana w pokazowym procesie TVN. Jakie są zarzuty? „Manipulowanie składami sędziowskimi, zakaz wyrażania własnego zdania w orzeczeniu oraz potajemne wynoszenie dokumentów”. Każdy z nich oparty na nieznajomości przepisów oraz kontekstu zdarzeń. Kontekstu znanego reporterowi i „autorytetom”, ale ukrywanemu, żeby przypadkiem widz nie odszedł sprzed telewizora z innym zdaniem, niż miało mu zostać do głowy wdrukowane. Jakie są przepisy dotyczące układania i losowania składów sędziowskich – jest to zapisane w ustawie. Czy „dokumenty”, czyli akta to prywatna własność sędziego? Nie. Sędziemu przedłuża się urlop, co blokuje prowadzenie sprawy, ale o tym TVN nie informuje. Czy sędzia jest poważny, gdy będąc sprawozdawcą zamierza pisać zdanie odrębne do własnej sprawy? Nie. Każdy z cytowanych w materiale TVN prawników to powie, bo zdają sobie sprawę z absurdalności zarzutów, ale ich celem nie jest prawda, więc płyną. Jest wokół sędziego Jarosława Wyrembaka kilka innych kontrowersji, a już sam fakt, że TVN pogardliwie nazywa go w swoim materiale „sędzią dublerem” powinien dać mu do myślenia. Niedawno Trybunał Konstytucyjny wyłączył tegoż sędziego Wyrembaka ze składu badającego jedną ze spraw na wniosek… Adama Bodnara, Rzecznika Praw Obywatelskich, tydzień temu typowanego na kandydata opozycji na prezydenta. Czy te fakty pomogą uświadomić sędziemu, że jest dla tej stacji i jej politycznych sojuszników (również tych w togach) jedynie narzędziem do wykorzystania, wymiętoszenia i wyplucia? Nie wiem. Wiemy za to na pewno, że prawda w działaniach TVN i upolitycznionych sędziów z ich frazesami o „konstytucji” i „demokracji” jest przeszkodą, a kłamstwo narzędziem do osiągnięcia jednego celu: żeby było jak było. A dlaczego ma być tak jak było? Bo wtedy były pieniądze, stanowiska, honory należne „kaście lepszych ludzi” i – przede wszystkim – bezkarność.",,
„Aborcja jest ok”. Okładka i artykuł dodatku „GW” reklamuje zabijanie dzieci,"„Często słyszymy: społeczeństwo nie jest gotowe, musi dojrzeć. Społeczeństwo to nie awokado, ktoś musi wykonać tę pracę, dać głos kobietom. I powiedzieć: aborcja jest normalna” – rozpoczyna swój artykuł w „Wysokich Obcasach” Karolina Domagalska. Dodatek „Gazety Wyborczej” w swoim głównym materiale po raz kolejny wszczyna dyskusję wokół aborcji. Już sama okładka wzbudza spore kontrowersje.","– Ta okładka jest zrobiona specjalnie. Na różowym tle, żeby się dobrze kojarzyło, taka „cieplutka”. To jest działanie podprogowe. Obrzydliwe po prostu. To takie działanie, żeby młode dziewczyny zaczęły się przyzwyczajać do braku odpowiedzialności – mówi w rozmowie z portalem tvp.info grafik i publicysta Wojciech Korkuć, który sam jest autorem okładek dla wielu czasopism.– To jest podprogowa banalizacja zabijania i braku odpowiedzialności za cudze i swoje życie – podkreślił Korkuć. – Namolne, zupełnie na siłę twierdzenie, że aborcja jest normalna. Jeżeli ktoś chce nam wmówić, że aborcja jest normalna, to ja bym chciał zapytać: to w jaki sposób ta aborcja normalnie funkcjonuje w naturze? Gdyby to było takie normalne i było częścią normalnego życia, to człowiek nie miałby z tym problemu, to by się mogło normalnie wydarzyć. To się nie wydarza w normalny sposób, to ingerencja w jedne ciało, żeby zabić drugie ciało – stwierdził. Cywilizacja śmierci  – Papież św. Jan Paweł II ostrzegał przed nadchodzącym widmem cywilizacji śmierci. To przykład tej narracji cywilizacji śmierci, żeby z zabijania zrobić coś normalnego. Chciałbym, żeby matki tych dziewczyn, które noszą te koszulki, wypowiedziały się na ten temat. Czy one w ten sposób wychowały córki? Czy nie widzą, że tu jest skrajna pochwała elementarnego braku odpowiedzialności za siebie i życie? – zastanawia się publicysta. – Te dziewczyny nie wiedzą, w jaki sposób psują sobie psychikę. Za mało mówi się o konsekwencjach psychicznych i ogólnie dla życia kobiety po aborcji. Próbuje się z tego robić rzecz trywialną i normalną, to jest skrajny brak odpowiedzialności i brak poszanowania dla życia – skonkludował Korkuć. Akcja społeczna?Faktycznie autorka artykułu pt. „Aborcja farmakologiczna jest w Polsce tematem tabu. »My jesteśmy dla kobiet, które podejmują decyzję. To ich decyzja«”  pisze, że tekst jest częścią akcji mającej zmienić społeczne postrzeganie aborcji.„Aborcja jest normalna. Jestem za aborcją. Każdy kocha kogoś, kto miał aborcję. Do tego dużo różu, uśmiechu i brokatu. Już nie: Nikt nie jest za aborcją. Nie znam nikogo, kto chciałby mieć aborcję. Aborcja powinna być legalna, bezpieczna i rzadka.” – pisze redaktor Domagalska.– Najwyraźniej potężne lobby aborcyjno-antykoncepcyjne uznało już, że doszliśmy do takiego etapu, w którym można wmawiać Polakom wprost, że tzw. aborcja jest czymś normalnym, zwyczajnym, jak np. wyrwanie zęba – komentuje w wypowiedzi dla portalu tvp.info redaktor Roman Motoła z PCh24.plDehumanizacja – Wcześniej musiała nastąpić dehumanizacja dziecka poczętego. Odebranie mu ludzkiej godności poprzez powszechne stosowanie takich określeń jak „zlepek komórek” czy „płód” w odniesieniu do dzieci przed narodzeniem. Sam akt zabicia dziecka nazywany jest „zabiegiem” czy „przywracaniem miesiączki” itp., byle tylko nie nazwać rzeczy po imieniu – zauważa redaktor.Publicysta dwumiesięcznika „Polonia Christiana” uważa jednak, że takie prowokacyjne działania są nieskuteczne, również ze względu na prowadzone akcje środowisk proliferskich.– Trudno nie skojarzyć tej okładki z kampanią na rzecz tzw. aborcji na życzenie i barbarzyńskim projektem, który w ostatnich dniach ponownie trafił do Sejmu, ale uważam, że tą kampanią aborcjoniści strzelają sobie w stopę. Dzięki obrońcom życia, dzięki m.in. kampaniom billboardowym, które – ze względu na drastyczna wymowę – przez wielu uznawane są za zbyt kontrowersyjne, ale jednak pokazujących istotę sprawy, nasi rodacy są świadomi tego, czym jest tzw. aborcja i ta podmiana słów, jaką stosuje lewica w odniesieniu do tego haniebnego procederu, jest nieskuteczna – powiedział Motoła.Pigułki „dzień po”– Jedyne skuteczne kłamstwo wmawiane naszym rodakom dotyczy tzw. antykoncepcji awaryjnej, czyli pigułki „dzień po”. Udało się nam wmówić w dużej mierze, że jest to antykoncepcja – preparat nie działający poronnie. Tymczasem w większości przypadków jego działanie polega na tym, że poczęte już życie zostaje unicestwione – zauważył. Na nieskuteczność takich działań promocyjnych zwraca również uwagę Cezary Krysztopa. Publicysta i grafik „Tygodnika Solidarność” uważa, że akcja nie pomoże wypromować stanowiska zwolenników aborcji i przypomina o obywatelskim projekcie „Zatrzymaj Aborcję”.– Uważam, że ta niewątpliwa prowokacja „Gazety Wyborczej”, nawet w ramach prowokacji, idzie zbyt daleko i jeżeli miała być swojego rodzaju promocją światopoglądowego punktu widzenia „GW”, to będzie raczej strzałem kulą w płot. Jest przy okazji wrzuceniem kamyczka do ogrodu rządzącym, którzy ostatnio zajęli się ochroną życia zwierząt futerkowych, natomiast ciągle w kolejce na podobną ochronę, mam tu na myśli obywatelski projekt „Zatrzymaj Aborcję”, czekają ludzkie dzieci – stwierdził Krysztopa w wypowiedzi dla portalu tvp.info.„Aborcyjny Dream Team on tour” Tekst „Wysokich Obcasów” jest również, a może przede wszystkim promocją grupy kobiet, które zamierzają jeździć po kraju i rozmawiać o aborcji. „Aborcyjny Dream Team on tour” – jak nazywa się owa grupa, to jak czytamy w artykule: „Karolina Więckiewicz: prawo, Natalia Broniarczyk: ideolo, Justyna Wydrzyńska: doświadczenie, Kinga Jelińska: wsparcie instytucjonalne.”Grupę można znaleźć na portalu społecznościowym Facebook, nie ma tak jednak informacji co do formatu rozmów czy najbliższych dat spotkań z paniami.",,
ONZ stawia na gender? „Państwa UE nie zmieniają stanowiska”,"Agendy coraz częściej odwołują się oficjalnie do pojęcia „tożsamości genderowej” – informuje „Nasz Dziennik”. Gazeta sugeruje, że organizacje lekceważą zarazem klasyczne prawa związane z religią i wolnością słowa.","– Niestety, państwa Unii Europejskiej nie zmieniają swojego stanowiska. Brakuje im po prostu przekonania, by powiedzieć otwarcie, że homoseksualna agenda jest zagrożeniem dla rodziny i naszych dzieci. I nie mają kręgosłupa, by postawić się unijnej biurokracji i medialnej nagonce – przekonuje Stefano Gennarini z Centrum Rodziny i Praw Człowieka w Waszyngtonie.Dziennik wskazuje, że agenda planuje między innymi kontrolę internetu, naruszania wolności religijnej i swobody wypowiedzi, a także wprowadzenie nauki o rzekomych prawach – a w rzeczywistości przywilejach, jak twierdzi gazeta, kręgu LGBT do programów szkolnych od najmłodszych lat.",,
Kolejna „strefa relaksu” w Warszawie. Dwa razy droższa niż ta na pl. Bankowym,"Aktywista Robert Buciak z Zielonego Mazowsza – o którym głośno było za sprawą „antynagrody” stołecznej „Gazety Wyborczej” – zgłosił do najnowszej edycji warszawskiego budżetu obywatelskiego projekt pn. „Cztery letnie skwery na pl. Teatralnym i ul. Senatorskiej zamiast parkingów”. Miejscy urzędnicy ocenili jego propozycję pozytywnie. Projekt zakłada zazielenienie od maja do września przestrzeni miejskiej i ustawienie małej architektury: ławek, siedzisk, stojaków rowerowych czy koszy na śmieci. Koszt – 1 mln 940 tys. zł.","Jak przyznał w rozmowie z Radiem Kolor autor projektu, inspiracją była „strefa relaksu” na pl. Bankowym, położonym kilkaset metrów dalej. – Podobnie (…) chcemy ustawić ławki, krzewy, hamaki, aby warszawiacy w każdej chwili mogli zrelaksować się w samym centrum stolicy – powiedział Robert Buciak.Proponowane przez niego „letnie skwery” miałyby zresztą zostać zrealizowane w odległości kilkuset metrów od kontrowersyjnej instalacji na pl. Bankowym. Tamtejsza „strefa relaksu” to pomysł warszawskiego ratusza, zaplanowany na kilka wakacyjnych miesięcy. Warszawiacy i internauci sygnalizują, że położenie „strefy relaksu” w  pobliżu jednego z bardziej ruchliwych węzłów komunikacyjnych stolicy nie nadaje się na wypoczynek. Pomysł ratusza kosztował 920 tys. zł.Zagospodarowanie pl. Teatralnego  i ul. Senatorskiej to jednak koszt dwukrotnie większy, choć zajmuje także większy obszar. 2 mln zł, by zastąpić parkingiJak opisuje w zgłoszeniu projektu – dostępnym na stronie stołecznego Urzędu Miasta – Buciak, „główne przestrzenie publiczne w Warszawie nie zawsze dostatecznie dobrze służą mieszkańcom jako miejsca do odpoczynku i rekreacji”. Buciak chce więc wprowadzić „zieleń i małą architekturę” w miejsce obecnych parkingów, by „umożliwić mieszkańcom i użytkownikom przyjemne spędzanie czasu i podkreślić wyjątkowość wnętrz architektonicznych ul. Senatorskiej i pl. Teatralnego”.W ocenie Buciaka reprezentacyjne miejsca są zajęte przez parkingi, a „tymczasowa zieleń” może poprawić „społeczny odbiór tych miejsc i zapewnić pozytywne wrażenia estetyczne”. W kosztorysie realizacji projektu wyszczególniono, że zieleń i wyposażenie to koszt około 818,5 tys. zł, oznakowanie – 600 zł, a pozostałe – 1 mln 121,2 tys. zł to cena za organizację i utrzymanie realizacji w ciągu roku – czyli właściwie w okresie od maja do września 2020 r.„Wyborcza” wycofuje się z nominacji do „Nogi od Stołka” O samym Robercie Buciaku zrobiło się głośno w styczniu tego roku za sprawą jego nominacji przez stołeczną „Gazetę Wyborczą” do antynagrody – „Nogi od Stołka”. Aktywista Zielonego Mazowsza otrzymał nominację „za psucie budżetu partycypacyjnego wprowadzającymi w błąd tytułami projektów” – uzasadniono. Po jednym dniu głosowania internautów prowadził z „poparciem” 70 proc. głosów; wtedy redakcja „Wyborczej” wycofała jego nominację. Powodem były protesty części czytelników i internautów broniących Buciaka, głównie na jego facebookowym profilu. Podkreślano m.in., że aktywista jest zaangażowany w „budowę społeczeństwa obywatelskiego”. „Wyborcza” wysłuchała tych głosów i przyznała rację internautom stojącym za Buciakiem. Teraz, jak podkreśla Robert Buciak, jego projekt zazielenienia okolic pl. Teatralnego i ul. Senatorskiej „czterema letnimi skwerami” jest próbą zastąpienia parkingów w przestrzeni miejskiej. W tym celu jednak powstała także „strefa relaksu” na pl. Bankowym. Jak tłumaczył jej realizację Kamil Dąbrowa, rzecznik prezydenta Warszawy Rafała Trzaskowskiego, to wypełnienie zobowiązania włodarza miasta jeszcze z kampanii wyborczej. – Chcemy, by samochody były na parkingach podziemnych, a to miejsce niech będzie docelowo terenem zielonym, gdzie można usiąść i napić się kawy – mówił Dąbrowa. Zgodnie z kampanijnymi obietnicami Trzaskowskiego, na pl. Bankowym – ale także na pl. Teatralnym i Konstytucji – miały powstać podziemne parkingi dla samochodów. Jak poinformował niedawno warszawski radny Sebastian Kaleta, ratusz wycofał się jednak z realizacji pomysłów. W odpowiedzi na pismo skierowane do ratusza Kaleta otrzymał wiadomość, że „ostatecznie, ze względu na mniejsze niż pierwotnie zakładano zainteresowanie potencjalnych inwestorów, do realizacji wybrano tylko dwie lokalizacje” – pod ul. Słowackiego i pod pl. Powstańców Warszawy. Ocenią warszawiacyProjekt „czterech letnich skwerów na placu Teatralnym i ulicy Senatorskiej zamiast parkingów” przeszedł już pozytywną weryfikację miejskich urzędników. W następnym etapie zostanie poddany pod głosowanie warszawskich internautów. Projekt zgłoszony przez Roberta Buciaka miałby zostać zrealizowany kilkaset metrów od tegorocznej „strefa relaksu” (fot. um.warszawa.pl)",,
Hiszpania nie wyda reżimowi Maduro słynnego wenezuelskiego opozycjonisty,"Rząd Hiszpanii nie zamierza wydać reżimowi wenezuelskiego prezydenta Nicolasa Maduro czołowego opozycjonisty Leopoldo Lopeza, który we wtorek schronił się w rezydencji hiszpańskiego ambasadora w Caracas. MSZ wyraziło przekonanie, że siły podległe Maduro „uszanują nienaruszalność” rezydencji ambasadora Hiszpanii Jesusa Silvy.","W czwartek sąd w Caracas nakazał ponowne uwięzienie Lopeza, który we wtorek, po zwolnieniu go z aresztu domowego, schronił się on w rezydencji ambasadora Hiszpanii. Jak poinformował w komunikacie Sąd Najwyższy Wenezueli, według orzeczenia jednego ze stołecznych sądów opozycjonista naruszył warunki, na których odbywał areszt domowy.Według wenezuelskich mediów Lopez został zwolniony w niejasnych okolicznościach we wtorek przez wojskowych. Po pojawieniu się u boku osób manifestujących na ulicach Caracas przeciwko reżimowi prezydenta Maduro, udał się do ambasady Chile, a następnie do rezydencji ambasadora Hiszpanii w Wenezueli.Bunt w armii?Po wydaniu przez sąd nakazu ponownego uwięzienia Lopeza, opozycjonista wyjaśnił mediom, że nie boi się ponownego aresztu, „ale nie chce wracać do więzienia”. Dodał też, iż rozmawiał z wenezuelskimi generałami i spodziewa się „większych ruchów” w szeregach armii w najbliższym czasie.Zgodnie z prawem międzynarodowym Leopoldo Lopez może zostać aresztowany przez reżim w Caracas, gdyż dotychczas nie poprosił o azyl polityczny w Hiszpanii. W środę adwokat opozycjonisty, Jose Cremades, wyjaśnił, że schronienie się Lopeza w rezydencji ambasadora wynikało z kwestii bezpieczeństwa, a także z powodu możliwości swobodnego komunikowania się ze światem zewnętrznym.",,
Były izraelski dyplomata: Obozy koncentracyjne nie powstałyby bez współpracy Polaków z Niemcami,"Były izraelski dyplomata uważa, że Niemcy nie zbudowaliby obozów koncentracyjnych w Polsce „bez współpracy z polski narodem”. „Całe podejście polskiego rządu do Holokaustu jest błędne i ma związek z antysemityzmem, z którego znana jest Polska – napisał na Twitterze Gideon Meir, odnosząc się do wpisu polskiego ambasadora Marka Magierowskiego. Polski dyplomata w mediach społecznościowych komentował sprawę upomnienia Netflixa przez nasz rząd i reakcji na to w izraelskich mediach.","Przypomnijmy – miniserial dokumentalny „Iwan Groźny z Treblinki” (oryginalny tytuł: „The Devil Next Door”) opowiada o Iwanie Demianiuku, ukraińskim zbrodniarzu wojennym, strażniku obozu zagłady w Treblince podczas II wojny światowej. W pierwszym odcinku serialu pokazano mapę Polski w dzisiejszych granicach z zaznaczonymi obozami zagłady, m.in. Auschwitz, Sobiborem, Treblinką i Płaszowem. Na amerykańską produkcję zareagował m.in. polski MSZ, po czym platforma ogłosiła, że doda wyjaśniające teksty do niektórych przedstawionych w serialu map, by „uniknąć nieporozumień” i „zapewnić użytkownikom więcej informacji na ważne tematy poruszone w tym serialu dokumentalnym”. Sprawę w izraelskich mediach opisywał dziennikarz Eran Cicurel. Publicysta, gospodarz audycji państwowego radia zasugerował, że polski naród „nie przyznaje się do częściowej odpowiedzialności za Holokaust”.– Wydaje się, jakby wszyscy Polacy byli w tym czasie na wakacjach – stwierdził Cicurel, cytowany przez Marka Magierowskiego, który na Twitterze zareagował na słowa izraelskiego dziennikarza. „Polscy żołnierze walczyli z Niemcami na wszystkich frontach w Europie i Afryce Północnej. Wielu innych zajęło się ratowaniem Żydów. Porównywanie losów Polski pod okupacją do „wakacji” jest nie do przyjęcia. Pańska uwaga, panie Cicurel, jest dla mnie obraźliwa i nierozgarnięta” – napisał Magierowski. Wywiązała się miedzy nimi dyskusja.„Gdyby polski ambasador był rzeczywiście zainteresowany debatą z izraelskim narodem, zasugerowałby udział i wyjście na antenę. Wybrał walkę na Twitterze” – napisał Cicurel. – Czekam na Twoje zaproszenie – odpowiedział jedynie Magierowski.Na wpis dziennikarza odpowiedział jednak również były ambasador Izraela we Włoszech Gideon Meir. Jak stwierdził, „całe podejście polskiego rządu do Holokaustu jest błędne i ma związek z antysemityzmem, z którego Polska jest znana”. Dodał, że część jego rodziny pochodzi z Polski, a „Niemcy nie zbudowaliby obozów w Polsce, bez współpracy z polski narodem”.",,
Powstał pomnik upamiętniający ofiary masowych mordów w Ponarach,Na gdańskim Cmentarzu Łostowickim odsłonięty zostanie pomnik upamiętniający tysiące Polaków zamordowanych w latach 1941-44 przez Niemców w lesie w Ponarach pod Wilnem. Pomnik powstał staraniem Stowarzyszenia Rodzina Ponarska.,"Monument to prosta, wykonana z granitu i ustawiona pionowo płyta. Wyryty na niej napis brzmi: „Pamięci tysięcy Polaków, młodzieży ze Związku Wolnych Polaków, inteligencji wileńskiej, żołnierzy ZWZ-AK, duchowieństwa, zamordowanych w latach 1941-44 w Ponarach koło Wilna”.Pod dedykacją zamieszczono też informację mówiącą, że „wykonawcą egzekucji był Ochotniczy Oddział Specjalny »Strzelcy Ponarscy« złożony z Litwinów w służbie Niemieckiej Policji Bezpieczeństwa”. „W hołdzie naszym bohaterom znanym i nieznanym, którzy oddali życie za wolność Ziemi Ojczystej. Gloria Victis. Stowarzyszenie Rodzina Ponarska” - napisano też na płycie.Jak powiedziała prezes Stowarzyszenia, Maria Wieloch, pomnik powstał dzięki składkom członków i sympatyków organizacji. Prezes dodała też, że zbrodnia w Ponarach, mimo swojego rozmiaru, wciąż jest mało znana wśród Polaków. – Gdy zapytać o Katyń, niemal wszyscy powiedzą, że słyszeli o tej zbrodni, natomiast niewielu Polaków wie cokolwiek o ofiarach Ponar – powiedziała Wieloch dodając, że w Polsce jest tylko kilka pomników i 28 tablic (zainstalowanych najczęściej w kościołach) upamiętniających ofiary zbrodni ponarskiej.Podczas II wojny światowej, w latach 1941-44, las w Ponarach pod Wilnem był miejscem masowych mordów dokonywanych przez oddziały SS, policji niemieckiej i kolaborującej z nią policji litewskiej. Niemcy, wspomagani przez ochotnicze oddziały litewskie, wymordowali tu ok. 100 tys. ludzi. Wśród nich około 60-70 tys. Żydów, kilka tysięcy Polaków - inteligencji wileńskiej, żołnierzy AK, a także Romów, Rosjan, Litwinów. Gdańsk był jednym z miast, w których po zakończeniu II wojny światowej osiedliło się duże grono przedwojennych mieszkańców Wileńszczyzny.",,
Prokuratura chce uchylenia immunitetu politykowi PiS. Chodzi o posła Czarneckiego,"Warszawska prokuratura okręgowa za pośrednictwem prokuratora generalnego skierowała do marszałka Sejmu wniosek o uchylenie immunitetu jednemu z posłów – poinformował w rozmowie z portalem tvp.info prok. Łukasz Łapczyński, rzecznik Prokuratury Okręgowej w Warszawie. Według Onetu chodzi o posła PiS Przemysława Czarneckiego.","Jak dodał prok. Łapczyński, sprawa dotyczy wydarzeń z 1 stycznia 2019 r. w mieszkaniu posła. – Wniosek prokuratora dotyczy czynu określonego w art. 157 paragraf 1 Kodeksu karnego. Na obecnym etapie postępowania prokuratura nie przekazuje informacji dotyczących zgromadzonego w sprawie materiału dowodowego – wskazał Łapczyński.  Jak pisze Onet, chodzi o posła Przemysława Czarneckiego i awanturę podczas sylwestrowej nocy, kiedy została dźgnięta jedna osoba. – Jestem zdziwiony, ale sam zrzeknę się immunitetu i będę bronił się przed sądem – mówi w rozmowie z Onetem poseł Czarnecki.  W tej sprawie przesłuchano już żonę Czarneckiego. – Potwierdzam, że w moim domu interweniowała policja, którą sam wezwałem. W sylwestrowy wieczór byliśmy we trójkę. Ja, moja żona i nasz znajomy, chrzestny córki. Mężczyzna według mojej wiedzy rozciął sobie dłoń. Podobno mnie za to obwinia, ale to nieprawda, gdyż nawet nie byłem bezpośrednim świadkiem zdarzenia. Był pijany, gdy przyjechała policja, miał bodajże 2,3 promila. A ja byłem całkowicie trzeźwy. Nie chcę opowiadać, jak wyglądała ta sytuacja, gdyż jestem świadkiem w tej sprawie. Zresztą, to dotyczy moich osobistych rodzinnych spraw, więc nie chcę się na ten temat wypowiadać publicznie – tłumaczył w styczniu br. Czarnecki.",,
Bochenek kończy pracę w PGNiG,Rafał Bochenek zrezygnował z funkcji szefa działu marketingu w państwowej spółce PGNiG – podaje Onet. Były rzecznik rządu rozpoczął pracę w państwowym gigancie na początku marca 2019 roku.,"Według informacji Onetu poseł-elekt Prawa i Sprawiedliwości  8 listopada zakończył współpracę z PGNiG. Rafał Bochenek jest byłym rzecznikiem prasowym w gabinecie Beaty Szydło i przez moment w rządzie Mateusza Morawieckiego. W ostatnich wyborach parlamentarnych był  jedynką na liście Prawa i Sprawiedliwości w okręgu 12, obejmującym powiaty chrzanowski, myślenicki, oświęcimski, suski i wadowicki. Polityk dostał się do Sejmu.  W piątek podpisałem rozwiązanie umowy o pracę, tym samym kończąc współpracę z PGNiG. To była moja osobista decyzja – powiedział Rafał Bochenek. Dodał jednak, że zgodnie z przepisami mógłby jako poseł być dalej dyrektorem ds. marketingu w PGNiG.  – Wczoraj podpisałem rozwiązanie umowy o pracę, tym samym kończąc współpracę z PGNiG. To była moja osobista decyzja. Pomimo efektywnej współpracy z zespołem oraz przełożonymi zdecydowałem, że na tę chwilę zakończę moje zatrudnienie – powiedział.  Były rzecznik rządu dodał, że „zgodnie z obowiązującymi przepisami będąc posłem mógłbym kontynuować zatrudnienie w spółce PGNiG jako dyrektor ds. marketingu. To byłoby więc w świetle prawa dopuszczalne. Już jakiś czas temu postanowiłem jednak w tym miejscu zakończyć współpracę z PGNiG”.",,
Olga Tokarczuk: Coś jest ze światem nie tak,"Coś jest ze światem nie tak. To poczucie, zarezerwowane kiedyś tylko dla neurotycznych poetów, dziś staje się epidemią nieokreśloności, sączącym się zewsząd niepokojem – mówiła Olga Tokarczuk w wykładzie noblowskim, wygłoszonym w sztokholmskiej siedzibie Akademii Szwedzkiej.","– Literatura jest jedną z niewielu dziedzin, które próbują nas przytrzymać przy konkrecie świata, ponieważ ze swej natury jest zawsze psychologiczna. (...) Tylko literatura jest w stanie pozwolić nam wejść głęboko w życie drugiej istoty, rozumieć jej racje, dzielić jej uczucia, przeżyć jej los – mówiła pisarka.  W tym miejscu Tokarczuk powróciła do obrazu matki, którym rozpoczęła wykład. Mama czytała jej baśnie Andersena, także tę o imbryku, który trafił na śmietnik, gdy tylko urwało mu się ucho. Dla małej Olgi rozpacz imbryka była zrozumiała - jako dziecko wierzyła, że nawet przedmioty mają uczucia, podobnie jak zwierzęta i zjawiska przyrody. Jak mówiła noblistka, dorastanie oznacza utratę tego naturalnego przekonania, że świat tworzy myślącą i odczuwającą całość. Zaczynamy odbierać go jako zbiór niepowiązanych ze sobą, martwych elementów. Dlatego właśnie tracimy z oczu obraz całości i spraw najważniejszych.  – Świat umiera, a my nawet tego nie zauważamy. (...) Stajemy się wyznawcami prostych sił - fizycznych, społecznych, ekonomicznych, które poruszają nami, jakbyśmy byli zombie. I w takim świecie rzeczywiście jesteśmy zombie. Dlatego tęsknię do tamtego świata od imbryka – mówiła noblistka.  Tokarczuk przywołała wyprawę Kolumba, podczas której odkrył on Nowy Świat, co pociągnęło za sobą śmierć blisko 60 mln Indian i dewastację ogromnych obszarów upraw, na które wtargnęła dżungla. Roślinność, regenerując się, pochłonęła ogromne ilości dwutlenku węgla, przez co osłabł efekt cieplarniany, co spowodowało nastanie tzw. małej epoki lodowej w Europie, która pod koniec XVI w. przyniosła długotrwałe ochłodzenie klimatu. Mała epoka lodowa odmieniła gospodarkę Europy. Tradycyjne formy rolnictwa już nie wystarczały, nastąpiły fale głodu, wojen. Ta historia pokazuje, jak pojedyncze zdarzenie - wyprawa Kolumba - zmieniło na zawsze cały świat.  – Mamy coraz więcej dowodów na istnienie spektakularnych i czasem bardzo zaskakujących zależności w skali całego globu.(...). Mikro- i makroskala ukazuje nieskończony system podobieństw. Nasza mowa, myślenie, twórczość nie są czymś abstrakcyjnym i oderwanym od świata, ale kontynuacją na innym poziomie jego nieustannych procesów przemiany – mówiła pisarka.  – Czy możliwe jest w dzisiejszych czasach stworzenie opowieści uniwersalnej, nietracącej z oczu faktu, że świat jest całością, wychodzącej poza charakterystyczną dla naszej epoki narrację pierwszoosobową? – pytała Tokarczuk, dodając, że marzy jej się „nowy rodzaj narratora – czwartoosobowego”, który potrafi zawrzeć w sobie zarówno perspektywę każdej z postaci, jak wyjść poza horyzont każdej z nich, widząc więcej i szerzej. Taki narrator istnieje, a znajdujemy go m.in. w Biblii.  Narrator, który wie, co sądził Bóg, prezentuje perspektywę, z której widzi się wszystko, także powiązania wszystkiego, co istnieje. – Widzieć wszystko oznacza też zupełnie inny rodzaj odpowiedzialności za świat, ponieważ staje się oczywiste, że każdy gest »tu« jest powiązany z gestem »tam«, że decyzja podjęta w jednej części świata poskutkuje efektem w innej jego części, że rozróżnienie na »moje« i »twoje« zaczyna być dyskusyjne – mówiła Tokarczuk.  Jej zdaniem literatura ma taką moc, choć musiałaby się oderwać od podziału na gatunki literackie, i „literatury narodowe”.  – Zapewne wkrótce pojawi się jakiś geniusz, który będzie mógł skonstruować zupełnie inną, niewyobrażalną dziś jeszcze narrację, w której zmieści się wszystko co istotne. Taki sposób opowiadania z pewnością nas zmieni, porzucimy stare krepujące perspektywy i otworzymy się na nowe, które przecież istniały gdzieś tu zawsze, ale byliśmy na nie ślepi – dodała noblistka.",,
Prezydent USA o strzelaninach: „W naszym kraju nie ma miejsca na nienawiść”,"„W naszym kraju nie ma miejsca na nienawiść” – powiedział w niedzielę po południu czasu miejscowego prezydent USA Donald Trump po ostatnich strzelaninach w Ohio i Teksasie, w których zginęło 29 osób. Prezydent złożył kondolencje rodzinom ofiar.","Podczas rozmowy z dziennikarzami w miejscowości Morristown w stanie New Jersey Trump poinformował, że w poniedziałek wyda oświadczenie w sprawie masakr w Ohio i Teksasie.Prezydent powiedział, że rozmawiał już z FBI, prokuratorem generalnym Williamem Barrem i kongresmenami o tym, co można zrobić, by zapobiec takiej przemocy. „Zrobiliśmy już wiele, ale może uda się nam zrobić jeszcze więcej” – stwierdził Trump.Dodał, że w przypadku strzelanin, takich jak te ostatnie w Ohio i Teksasie chodzi o problemy psychiczne ich sprawców. „To są ludzie bardzo, bardzo chorzy psychicznie” – ocenił prezydent.W ciągu niespełna 24 godzin doszło w USA do dwóch strzelanin. W sobotę wieczorem 21-letni Patrick Crusius otworzył ogień na terenie centrum handlowego w El Paso na zachodzie Teksasu, zabijając 20 osób i raniąc 26. Sprawcę ujęto, może mu grozić kara śmierci.W niedzielę nad ranem 24-letni Connor Betts otworzył ogień na ulicy w słynącej z nocnego życia dzielnicy Oregon District w śródmieściu Dayton w Ohio. Do ataku użył karabinu, którym zabił dziewięć osób i ranił 27. Został zastrzelony przez policjantów z przechodzącego w pobliżu patrolu.W związku z masakrami w El Paso i Dayton prezydent Donald Trump zarządził opuszczenie do połowy masztu flag przed Białym Domem i innymi budynkami państwowymi.",,
„Uwielbiał zerkać na drzewka cytrynowe”. Ogrodnik o papieżu,"– Tego dnia byłem w pracy, wiedzieliśmy, że nadchodzi ten czas. Wieczorem dowiedziałem się, że Jan Paweł II nie żyje. Następnego dnia z samego ranka poszliśmy razem z innymi ogrodnikami mu się pokłonić, gdy był wystawiony w swoim prywatnym apartamencie – wspomina dzień śmierci Jana Pawła II watykański ogrodnik Peppino.","Taras na dachu Pałacu Apostolskiego. To właśnie tam papież każdego dnia spacerował około godziny 8.30. – Podziwiał rośliny, uwielbiał zerkać na drzewka z cytrynami i pomarańczami. Była tam też jedna brzoskwinia. Gdy zapytał co to, odpowiedziałem, że właśnie drzewko brzoskwini. Był tym bardzo zaskoczony, zwłaszcza kiedy zobaczył, że urodziła takie piękne owoce. W lipcu i w sierpniu papież spędzał czas w letniej rezydencji. Przez siostrę Tobianę przesłałem mu je do pałacu, potem sam dziękował mi za nie. Cytryny i pomarańcze siostry zbierały do koszyka, a on je chętnie zajadał – mówił. Czasami siostra Tobiana zdążyła go uprzedzić o tym, że zastanie w ogrodzie papieża. – Często mnie zaskakiwał swoja obecnością. Przychodził po cichu, z ciekawości pytał o różne sprawy. Kiedyś przyszedł gdy podlewałem kwiaty, a rury od podlewania leżały rozłożone na ziemi. Nie wiedziałem, czy je zbierać, czy nie. Przechadzał się po drugiej stronie tarasu żeby mi nie przeszkadzać – opowiadał.Peppino opiekował się też prywatnym ogródkiem papieża, w którym hodował dla niego warzywa i owoce. – Zbierałem je i zanosiłem do apartamentu. Ten ogródek był położony w wewnątrz Watykanu u stop Pałacu Apostolskiego. To były same zdrowe, nienawożone owoce i warzywa – pomidory, sałata – mówił. Dla niego Jan Paweł II był jak ojciec. – Spędziłem w Watykanie 35 lat, przez 12 lat byłem na tym tarasie. Nawet z moim własnym ojcem nie spędziłem tyle czasu co u boku Jana Pawła II. To pozostawiło we mnie ślad na zawsze – powiedział. Dziś chodzi do grobu papieża i modli się przy nim.",,
„Zatrzymanie irańskiego tankowca to wspaniała wiadomość”,"Doradca Białego Domu ds. bezpieczeństwa John Bolton powiedział w czwartek, że USA wraz z sojusznikami nie ustaną w wysiłkach, by uniemożliwić władzom Iranu i Syrii czerpanie zysków z handlu ropą. Wspaniała wiadomość – powiedział o zatrzymaniu tankowca z Iranu.","British Royal Marines przejęła u wybrzeży Gibraltaru kontrolę nad olbrzymim irańskim tankowcem, który najprawdopodobniej przewoził ładunek ropy naftowej dla Syrii.Próba dostarczenia ropy naftowej do rządzonej przez Baszara el-Asada Syrii, wobec której Unia Europejska przyjęła cały pakiet sankcji, w tym - embargo na dostawy ropy, stanowi poważne naruszenie reżymu unijnych sankcji - zaznacza w komentarzu Agencja Reutera.Zatrzymanie tankowca wywołało nerwową reakcję w Iranie. Niewykluczone, że incydent wyzwoli nową falę eskalacji w konfrontacji między Zachodem i Iranem – pisze Agencja Reutera.Władze w Teheranie nie zaakceptują „nielegalnego zatrzymania” przez Wielką Brytanię irańskiego tankowca u wybrzeży Gibraltaru - przekazał rzecznik irańskiego MSZ Abbas Musawi.Rzecznik dodał też, że zatrzymanie statku jest „dziwne i destrukcyjne” oraz „może spowodować wzrost napięć w regionie”. Jego słowa cytowała irańska telewizja państwowa.",,
Lucyfer straszy w kościele. Proboszcz apeluje o zmianę nazwy sieci wi-fi,W kościele i w domu rekolekcyjnym w Magdalence pojawia się Lucyfer. Nie osobiście – wyświetla się tam w wyszukiwarkach sieci wi-fi. Tym imieniem dowcipni sąsiedzi parafii nazwali swój domowy router. Księża i parafianie są zbulwersowani i wzywają do zmiany nazwy urządzenia.,"„Parafia świętej Marii Magdaleny, której jestem proboszczem, zwraca się do Państwa o zmianę nazwy Państwa Wi Fi na inną”. Tak zaczyna się list proboszcza, opublikowany przez użytkowniczkę Twittera.Wspomniana sieć nazwana została „Lucyfer” – wyjaśniono w liście – a że zabudowania jej administratora graniczą przez płot z kościołem, nazwa ta wyświetla się także w urządzeniach księży i wiernych, którzy przebywają na terenie parafii. Swoje wezwanie proboszcz argumentuje „szkodliwością dla uczuć religijnych”. Liczy też, że właściciel routera „w sposób polubowny dokona stosowej zmiany”. Na koniec oferuje bezpłatną pomoc techniczną w rzeczonej sprawie. U dołu pisma, którego skan opublikowano na Twitterze, jest około 10 podpisów.",,
Nicolas Sarkozy stanie przed sądem za korupcję,"Były francuski prezydent Nicolas Sarkozy stanie przed sądem, gdzie będzie bronił się przed zarzutami korupcji i płatnej protekcji. Sąd najwyższy odrzucił jego odwołanie, nie zgadzając się, by uniknął procesu. Polityk utrzymuje, że jest niewinny.","O odrzuceniu odwołania Sarkozy'ego poinformowali jego prawnicy. Według źródeł AFP były prezydent powinien stawić się w sądzie w ciągu najbliższych miesięcy.Zgodnie z francuskim prawem podejrzanemu oficjalnie nie stawia się zarzutów kryminalnych, jeśli sprawa nie zostanie skierowana do sądu.Byłemu prezydentowi zarzuca się, że usiłował nielegalnie otrzymać tajne informacje od sędziego Gilberta Aziberta, gdy był on sędzią sądu kasacyjnego; Sarkozy komunikował się w tej sprawie ze swym adwokatem i przyjacielem Thierrym Herzogiem za pomocą tajnego telefonu, pod fałszywą tożsamością, jako Paul Bismuth. Sprawa wyszła na jaw, gdy śledczy wykorzystali podsłuchy telefoniczne, by sprawdzić oskarżenia dotyczące finansowania prezydenckiej kampanii Sarkozy'ego przez byłego libijskiego dyktatora Muammara Kadafiego. Prawnicy Sarkozy'ego wskazywali, że śledczy przekroczyli uprawnienia, podsłuchując rozmowy ich klienta między wrześniem 2013 i marcem 2014 r.Za handel wpływami we Francji grozi do pięciu lat więzienia i kara w wysokości 500 tys. euro. Sarkozy konsekwentnie odpiera jednak zarzuty o popełnienie przestępstw.BGdyby stanął przed sądem, byłby drugim prezydentem Francji na ławie oskarżonych po Jacques'u Chiracu, który sprawował rządy w latach 1995-2007 i został skazany w 2011 r. na dwa lata więzienia w zawieszeniu, gdy uznano go za winnego defraudacji środków publicznych.Sarkozy został pokonany przez socjalistę Francois Hollande'a, gdy w 2012 r. ubiegał się o drugą kadencję. Od tego czasu wobec niego prowadzonych było szereg dochodzeń w sprawie domniemanej korupcji, oszustw, handlu wpływami i nieprawidłowości w finansowaniu kampanii.",,
Serwerownia pod wanną. Za jej zalanie emeryt dostał słony rachunek,"Emerytowi z Mińska Mazowieckiego pękła rura pod wanną. Szybko zakręcił wodę w pionie i wyciek zlikwidował. Ale po dwóch miesiącach dostał z UPC wezwanie do zapłaty 400 000 złotych. Okazało się, że firma miała w lokalu piętro niżej… serwerownię.","Instalowanie serwerów w bloku mieszkalnym jest nieco ekscentryczne. Wystarczy brak szczelności rury, wyciek, zalanie i po serwerach! – Awaria przydarzyła się pod kafelkami, które obudowują wannę. Zawinił przewód – tłumaczył emeryt.Pana Daniela najbardziej uderzyła wysokość kwoty, na jaką firma wyceniła szkody. Ale również brak rozeznania, żeby nie powiedzieć – profesjonalizmu. Pismo otrzymał bowiem pan Daniel, który jest lokatorem mieszkania, a powinien jego właściciel (który zresztą nie żyje.– Nie wiem, dlaczego nie zwracają się do swojego towarzystwa ubezpieczeniowego – mówi pan Daniel. Chyba że serwerownia spod wanny nie była ubezpieczona.",,
Hejt i wulgarny język przewodniczącego Rady Dzielnicy Ursynów. „Tylko sprzedawczyki wspierają reżim”,„Tylko sprzedawczyki wspierają reżim. W najstarszym zawodzie świata kasa musi się zgadzać” – napisał na Twitterze przewodniczący Rady Dzielnicy Ursynów Michał Matejka (Platforma Obywatelska). „Co za kadry ma ta Platforma. Prymitywny hejter” – stwierdza jeden z internautów.,"Michał Matejka jest warszawskim radnym Platformy już od pięciu kadencji. Radzie Dzielnicy Ursynów przewodniczył również za poprzednich kadencji – od 2006 do 2010 r., 2017-2018 r. oraz od początku obecnej kadencji.– Wykształcenie, doświadczenie, opanowanie i szukanie konsensusu. To te cechy, które będzie chciał wykorzystać, pełniąc funkcję przewodniczącego Rady Dzielnicy – mówił przed wyborem Matejki na przewodniczącego Tomasz Sieradz, lider klubu PO i Nowoczesnej.– To dla mnie duże zobowiązanie. Obiecuję, że dołożę wszelkich starań, byście byli ze mnie zadowoleni – zapewniał po wyborze Matejka.Część internautów porównuje język, którego używa w sieci warszawski radny, do mowy nienawiści. „Gdyby któryś z radnych PiS pisał o konkurentach politycznych tak jak radny PO Michał Matejka, byłby na czołówkach portali. A już na pewno, gdyby sprawował funkcję przewodniczącego rady dzielnicy” – komentuje jeden z internautów i zamieszcza wulgarne wpisy polityka PO.",,
Abp Jędraszewski laureatem nagrody im. Prymasa Tysiąclecia,"Zarząd Stowarzyszenia Absolwentów i Przyjaciół Wydziału Prawa Katolickiego Uniwersytetu Lubelskiego przyznał abp. Markowi Jędraszewskiemu Nagrodę imienia Stefana Kardynała Wyszyńskiego Prymasa Tysiąclecia za rok 2019. Metropolita krakowski, dziękując za przyznane mu wyróżnienie, podkreślił, że kard. Wyszyński, który w czerwcu będzie beatyfikowany, był dla niego – zwłaszcza w czasach komunizmu – jednym z nauczycieli prawdy o Kościele i Polsce.","Dziś mamy czas konfrontacji z neomarksistowskimi ideologiami i jesteśmy pod presją antykultury – mówił abp Marek Jędraszewski w sobotę w Lublinie, gdzie w Katolickim Uniwersytecie Lubelskim, gdzie odebrał nagrodę.  Metropolita krakowski powiedział, że podjęta przez kard. Wyszyńskiego wielka nowenna jako przygotowanie do obchodów tysiąclecia chrztu Polski „była jednym wielkim zmaganiem o duszę polskiego narodu zagrożonego materialistyczną i ateistyczną ideologia marksistowską"".– Księdzu prymasowi chodziło o powrót Polaków do samych fundamentów ich wiary, do Dekalogu – zaznaczył. Jak dodał, komunistyczne władze realizowały wtedy swój program obchodów tysiąclecia państwa polskiego, „wyraźnie konfrontacyjny wobec wielkiej nowenny i obchodów milenium chrztu Polski”. – Dzisiaj także mamy czas ogromnej konfrontacji i zderzenia, tym razem z neomarksitowskimi ideologiami, które pragną nam narzucić materialistyczną i ateistyczną wizję świata i człowieka – powiedział abp Jędraszewski. W laudacji na jego cześć sędzia Trybunału Konstytucyjnego w stanie spoczynku, prof. Zbigniew Cieślak powiedział, że ks. Cisło to człowiek czynu, który idzie drogą nauczania i przesłania kard. Wyszyńskiego. – Dawanie, obdarowywanie jest niezwykle trudną sztuką. Niekiedy obdarowany poprzez darowiznę może niestety doznać czegoś złego, bo czasami ktoś, kto czeka na wspomożenie zatraca swoje człowieczeństwo, bo przestaje być dzielny. W przypadku w działań ks. Waldemara nastąpiło coś pięknego – trudno znaleźć przykład chybionej darowizny, chybionej pomocy. (...) On działał sprawnie, z determinacją i skutecznie – powiedział.",,
"Prezydent: Jeśli to usłyszę, będzie to dla mnie największa satysfakcja","– Jeśli chodzi o moją własną ocenę mojej prezydenckiej służby, istotna, czy najistotniejsza jest ta rzecz, abym w momencie, w którym będę tę służbę kończył, mógł usłyszeć od zwykłej polskiej rodziny: proszę pana, żyje nam się lepiej niż wtedy, kiedy pan zaczynał – powiedział prezydent Andrzej Duda na spotkaniu z mieszkańcami Zieleniewa (Zachodniopomorskie).","Czwartkową wizytę w Zachodniopomorskiem prezydent zakończył spotkaniem z mieszkańcami powiatu kołobrzeskiego w Zieleniewie.  – Jeśli chodzi o moją własną ocenę mojej prezydenckiej służby, istotna, czy najistotniejsza jest ta rzecz, abym w momencie, w którym będę tę służbę kończył, mógł usłyszeć od zwykłej polskiej rodziny, także tutaj w Zachodniopomorskiem, także tutaj na ziemi kołobrzeskiej, czy to w samym Kołobrzegu, czy gdzieś na wsi: proszę pana, żyje nam się lepiej niż wtedy, kiedy pan zaczynał. Jeżeli będę mógł to usłyszeć, to będzie dla mnie największa satysfakcja – powiedział prezydent Duda.",,
Nowoczesny czołg dla polskiej armii. Przedstawiono rekomendacje,Pozyskanie czołgu nowej generacji w ramach programu Wilk przewiduje zatwierdzony w październiku przez szefa MON program modernizacji technicznej na lata 2021-2035. W czwartek swoje rekomendacje w sprawie nowego polskiego czołgu przedstawił Instytut Sobieskiego.,"– Musimy mieć świadomość, że program budowy nowego czołgu zajmuje co najmniej dekadę, a potrzeby sił zbrojnych są pilne, więc w naszej ocenie nie jesteśmy w stanie zbudować takiego czołgu własnymi siłami; potrzebujemy partnera zagranicznego – powiedział autor raportu Wojciech Pawłuszko. Powołał się na przykłady wieloletnich programów nowych czołgów przyjęte przez Francję, Izrael, Koreę Południową czy Turcję. Dodał, że chodzi o partnera, który dostarczy technologie i będzie gotowy współpracować przy rozwijaniu konstrukcji przez Polskę. Według Pawłuszki nie ulega wątpliwości, że polskie wojska pancerne potrzebują nowocześniejszego sprzętu niż obecnie posiadany. – Wojska Federacji Rosyjskiej się modernizują, inni nasi sąsiedzi też są zaangażowani w budowę wojsk pancernych. Nie powinniśmy pozostawać w tyle, powinniśmy modernizować nasz park czołgów – powiedział. Podkreślił, że program wymaga zabezpieczenia funduszy, z czym „w przeszłości zawsze był problem”. – Druga sprawa to decyzyjność. Jeśli zapadnie decyzja, trzeba się jej konsekwentnie trzymać; w przeszłości bywało, że mimo wstępnych planów, decyzja na poziomie politycznym i wojskowym nie zapadała, a nawet jeśli zapadała, nie była potem podtrzymywana. Zakłady nie miały więc warunków, by w stabilnym otoczeniu rozwijać technologie – dodał. Eksperci IS przypomnieli fiasko programów czołgów Goryl i Gepard PT-2001 z lat 90. Współautor raportu Filip Seredyński zwrócił uwagę, że przeszkodą w uzyskiwaniu praw licencyjnych jest polskie prawo autorskie pozwalające np. na wygaszenie licencji po pięciu latach. Czasowo pełniący obowiązki szefa zarządu wojsk pancernych i zmechanizowanych w Inspektoracie Wojsk Lądowych Dowództwa Generalnego Rodzajów Sił Zbrojnych płk Andrzej Jośko zwrócił uwagę, że doświadczenia z wojen na Ukrainie, w Syrii i wcześniej w Iraku wykazały, że czołg pozostaje niezbędny na współczesnym polu walki. – Musimy myśleć o zagrożeniach, wiemy, jakie jest zagrożenie ze strony naszych sąsiadów; musimy reagować, tworzyć możliwości przeciwdziałania – powiedział. Zastępca szefa zarządu planowania użycia sił zbrojnych w Sztabie Generalnym WP płk Mariusz Łosik zauważył, że za tezą o potrzebie czołgów jako środka rażenia przemawiają decyzje MON o modyfikacji T-72, a wcześniej o zakupach czołgów Leopard 2A4 i 2A5, a także o modernizacji Leopardów do standardu 2PL. – Doceniamy wagę wojsk pancernych na współczesnym i prawdopodobnie przyszłym polu walki – zapewnił. Według płk. Jośki przyszły czołg powinien być manewrowy, zdolny do niszczenia czołgów przeciwnika, powinien posiadać systemy aktywnej ochrony; powinien to być czołg, „o którym za 30 lat nadal będziemy mogli powiedzieć, że jest nowoczesny”. Płk Jach podkreślił, że programowi budowy nowego czołgu sprzyja sytuacja finansowa, w której budżet MON jest stabilny i przewidywalny. Zdaniem Pawłuszki „nie do końca fortunny” jest ogłoszony w lipcu przez MON projekt remontów i modyfikacji czołgów T-72 kosztem 1,75 mld zł. – Można by przeznaczyć te środki na prace badawczo-rozwojowe nad nowym pojazdem, a modyfikacja T-72M1 nie przyniesie znaczącego podniesienia wartości bojowej tych wozów. Jeżeli już decydujemy się przeznaczyć duże fundusze na modyfikację tych czołgów, to można było pójść krok dalej i doprowadzić te już – nie oszukujmy się – przestarzałe czołgi do takich możliwości, które pozwalałyby żołnierzom zyskać większy komfort na polu walki – powiedział.",,
Szefowa MFW: Napięcia między USA i ChRL zagrożeniem dla światowej gospodarki,"Szefowa Międzynarodowego Funduszu Walutowego Christine Lagarde ostrzegła, że napięcia handlowe między Chinami a USA oznaczają zagrożenie dla światowej gospodarki. Wyraziła też ubolewanie, że ostatnie „pogłoski i tweety” nie są zbyt korzystne dla porozumienia.","Dyrektor zarządzająca MFW rozmawiała z dziennikarzami po swoim przemówieniu na Międzynarodowym Forum Finansowym w Paryżu, poświęconym zadłużenia krajów rozwijających się. – Wydawało się, że zagrożenie to znika, że stosunki się poprawiają i zmierzamy do porozumienia między Pekinem a Waszyngtonem – wskazała. Chińskie ministerstwo handlu ogłosiło, że wicepremier Chin Liu He złoży w czwartek dwudniową wizytę w USA, by kontynuować dwustronne rozmowy handlowe. Wcześniej spekulowano, że jego wizyta może być odwołana w związku z groźbami celnymi prezydenta USA Donalda Trumpa.",,
Sekuła pozostał szefem „hazardowej”,Większością głosów przepadł wniosek posłów PiS o odwołanie Mirosława Sekuły (PO) z funkcji przewodniczącego sejmowej komisji śledczej badającej tzw. aferę hazardową. Przed głosowaniem strony sporu przedstawiły swoje racje. Franciszek Stefaniuk (PSL) zwrócił się o tonowanie emocji i pomaganie  przewodniczącemu w dalszych pracach.,"Za pozbawieniem Mirosława Sekuły funkcji szefa komisji hazardowej   głosowali wnioskodawcy –  posłowie PiS Beata Kempa i Zbigniew Wassermann, przeciwko byli posłowie PO: Jarosław Urbaniak i Sławomir Neumann, a także Franciszek Stefaniuk (PSL) oraz sam Sekuła. Od głosu wstrzymał się wiceszef komisji Bartosz Arłukowicz (Lewica). Obrona Mirosława Sekuły   Jeszcze przed głosowaniem Sekuła odniósł się do stawianych mu zarzutów.Podkreślił, że wniosek o jego odwołanie był efektem decyzji politycznej,którą to Komitet Polityczny PiS podjął już 11 lutego. Zaznaczył, że uważa tędecyzję za bezpodstawną i niedopuszczalną ingerencję w autonomię Sejmu RP.  – Protestuję przeciw podejmowaniu przez organy partii politycznych decyzjidotyczących organizacji wewnętrznej komisji sejmowych. Nie znajduje to bowiem żadnych podstaw prawnych i jest niszczeniem demokracji parlamentarnych. Z posłów zaś, zamiast przedstawicieli narodu, czyni żołnierzy, czy – jak to się ostatnio mówi – fighterów partii politycznych. Trudno się odnieść merytorycznie do stricte politycznego wniosku o moje odwołanie –  powiedział Sekuła.  Posłowie PiS argumentowali swój wniosek licznymi zastrzeżeniami wobec Sekuły „zarówno o charakterze merytorycznym i prawno-proceduralnymi, jak iorganizacyjnymi dotyczącymi prowadzenia posiedzeń komisji”.  Wśród zarzutów pod adresem Sekuły znalazło się „wybranie prezydium komisji w sposób naruszający standardy jej funkcjonowania”. Wassermann argumentował ponadto, że przewodniczący źle organizuje prace komisji i źle prowadzi jej posiedzenia. Jak mówił, zbyt wiele było sytuacji, w których komisja zamiast dążyć do rzetelnych ustaleń prowadziła w „szaleńczo-ekspresowym tempie” swoje przesłuchania. Z kolei Sekuła zarzucił we wtorek niektórym posłom wielogodzinneprzesłuchiwania świadków, spowodowane zadawaniem tych samych pytań, często z tezą obrażającą świadków, pokpiwanie ze świadków, komentowanie ich zeznań.Jak zaznaczył, te przewinienia mają wszelkie znamiona dręczenia i poniżaniaświadków. Podkreślił, że świadkowie nie są podejrzanymi ani podsądnymi. – Niewolno ich traktować jakby byli podejrzanymi o popełnienie przestępstw albooskarżonymi, którym należy udowodnić winę –  powiedział. Sekuła mówił też, że zgadza się z zarzutami tylko w tym zakresie, że niereagował na nieprzestrzeganie regulaminu prac komisji śledczej przez jejczłonków. – Proszę wszystkich członków komisji o współpracę i pomoc w szybkim i zgodnym z wszelkimi obowiązującymi nas normami dokończeniu prac komisji i zrealizowaniu powołującej naszą komisję uchwały Sejmu –  dodał. Po Sekule głos zabrał Bartosz Arłukowicz, który powiedział, że oczekiwał odprzewodniczącego „oświadczenia, które przeformułuje prace komisji”.– Rozumiem, że było to wystąpienie głęboko polityczne – dodał. Nie zgodził się też ze słowami Sekuły, że świadkowie przed komisją są wgorszej sytuacji niż śledczy. – Wielokrotnie byłem świadkiem sytuacji, kiedyto świadkowie właśnie pozwalali sobie na komentarze, oceny, często naośmieszenie komisji i wtedy reakcji ze strony przewodniczącego ja niewidziałem –  powiedział Arłukowicz.  Skrytykował też przewodniczącego za to, że zaproponował przesłuchiwanie trzech świadków dziennie, co doprowadziło do sytuacji, w których śledczy musieli „świadków przepraszać, odsyłać do domu i wzywać ich na inny termin”. Arłukowicz zapowiedział, że wstrzyma się jednak od głosu w trakcie głosowania nad zmianą przewodniczącego, bo „rozpoczynanie kolejnej walki personalnej zaszkodzi zarówno komisji, jak i sprawie, którą trzeba wyjaśnić”. Zbigniew Wassermann atakuje Z kolei Zbigniew Wassermann ocenił, że Sekuła ma „ogromne problemy” ze zrozumieniem celu działania komisji i mechanizmów, które do ich osiągnięcia powinny prowadzić. Jego zdaniem, przewodniczenie pracom komisji przez Sekułę nie tylko jest rozczarowujące, lecz także „okaleczyło” zdolność komisji do wyjaśnienia sprawy.  W jego ocenie, najbardziej negatywnie na działania komisji wpłynęłouniemożliwianie przez Sekułę posłom zapoznania się z najważniejszymidokumentami i przesłuchiwanie w „ekspresowym tempie” najważniejszychświadków. Według posła PiS z punktu widzenia prawa są to poważne powody do kwestionowania rzetelności i prawidłowości ustaleń komisji śledczej.  Ponadto zdaniem Wassermanna, działania przewodniczącego Sekuły „kompromitują także idee komisji śledczej i Sejm oraz są upokarzające dla świadków”.  Franciszek Stefaniuk (PSL) starał się tonować emocje. Jak przekonywał,wszystkim zależy na tym, żeby komisja szybko zakończyła pracę. Zalecałodłożenie emocji politycznych na bok. Podkreślał, że prowadzenie obrad tejkomisji jest bardzo trudne i wszyscy posłowie powinni pomagaćprzewodniczącemu.                                                    Komisja w pełnym składzie (fot. arch.)                                            Komisja hazardowa (fot. arch.)",,
„PiS nie dopuści do zakończenia żałoby”,"– Jestem przekonany, że jedynym pomnikiem, który w oczach Jarosława Kaczyńskiego godnie uczciłby pamięć Lecha Kaczyńskiego, byłaby jego prezydentura lub jego rząd. Dopóki to się nie stanie, każdy pomnik nie będzie właściwy – powiedział Leszek Miller w TVP Info. Były premier mówił, że według niego Prawo i Sprawiedliwość nie dopuści do zakończenia żałoby po katastrofie smoleńskiej oraz że rząd Donalda Tuska powinien być w tym temacie bardziej zdecydowany.","–  PiS będzie wykorzystywał tę trumnę w kampanii wyborczej i będzie eskalował rozmaitego rodzaju napięcia. Będzie czynił wszystko, aby nie dopuścić do zakończenia żałoby – mówił Leszek Miller. Jak dodał, paliwem dla partii Jarosława Kaczyńskiego są przeróżne teorie spiskowe oraz pokłady rusofobii, których w Polsce nie brakuje. Były premier zarzucił rządowi tolerowanie ogólnej „bylejakości”. – Premier Tusk musi działać bardziej zdecydowanie. To, co mnie najbardziej zniechęca do obecnie rządzących to tolerowanie „bylejakości”. To ona doprowadziła m.in. do katastrofy w Smoleńsku – twierdził, podkreślając, że dalsze jej tolerowanie będzie wzmacniać PiS. Polityk stwierdził, że czeka na raport w sprawie katastrofy. – Premier i ludzie odpowiedzialni za bezpieczeństwo lotów muszą być bezwzględni i dokładnie pokazać jak to wyglądało. Powiedzieć, że przyczyna katastrofy nie leży w Smoleńsku, a Warszawie i że my to naprawimy.  Wszystko wskazuje bowiem na to, że piloci wykonywali zadanie niewykonalne – zaznaczył. Gość TVP Info skrytykował Ministerstwo Spraw Zagranicznych za bierność w sprawie niedawnej zmiany tablicy na smoleńskim kamieniu, w miejscu katastrofy. –  MSZ powinien zaprosić przedstawicieli „Katynia 2010” , którzy tablicę zawiesili i wytłumaczyć im, że naruszyli prawo. Tablica nie była umieszczona przez państwo polskie. Była to ich prywatna inicjatywa – podkreślił.Leszek Miller mówił też, że Sojuszowi Lewicy Demokratycznej ciężko jest wejść pomiędzy PiS i PO, ponieważ partie te wciąż są w „zwarciu” i przestrzeń między nimi jest bardzo wąska. Odniósł się też do sytuacji, w której Jarosław Kaczyński nadaje ton debacie publicznej. – To mi przypomina grę w podchody: jeden ucieka i stawia strzałki, a inni po nich biegną. I pan Kaczyński umie stawiać te strzałki. Ten, kto ma inicjatywę, wygrywa i to, że Platformie spada poparcie, a rośnie PiS-owi, to właśnie tego efekt – dodał.",,
Włochy: Nieletni migranci opuścili statek organizacji pozarządowej,"27 nieletnich bez opieki sprowadzono na ląd z pokładu statku organizacji Open Arms, czekającego na wejście do portu koło włoskiej wyspy Lampedusa. Poprosił o to MSW premier Giuseppe Conte.","Na pokładzie zostało 107 migrantów.Decyzję o przetransportowaniu nastolatków z jednostki do ośrodka dla imigrantów uznano za ustępstwo ministra spraw wewnętrznych Matteo Salviniego w reakcji na apel premiera.Salvini odpowiadając na list Contego wyjaśnił, że zgadza się na to w dowód „lojalnej współpracy”. Dwa dni wcześniej Conte zarzucił mu „nielojalność” w podejściu do migracji, a ta czwartkowa ostra wymiana zdań między nimi potwierdziła poważny kryzys rządowy i rozpad koalicji Ligi i Ruchu Pięciu Gwiazd.Conte apelując do szefa MSW i wicepremiera o zgodę na zejście nieletnich ze statku zapewnił go, że sześć krajów UE – Francja, Niemcy, Luksemburg, Portugalia, Rumunia i Hiszpania potwierdziły gotowość przyjęcia migrantów z Open Arms.",,
Wicepremier Węgier: Jan Paweł II był kluczową postacią w procesie obalenia komunizmu,"Wykonany z brązu pomnik św. Jana Pawła II został w sobotę odsłonięty w Piliscsabie, niedaleko Budapesztu w obecności wicepremiera Węgier Zsolta Semjena. Podkreślił on zasługi polskiego papieża w obaleniu komunizmu.","Semjen oświadczył, że gdyby nie było św. Jana Pawła II, nie można by dziś odsłonić jego pomnika, gdyż Węgrzy nadal byliby poddanymi Węgierskiej Republiki Ludowej. Jak dodał, wyzwolenie z koszmaru komunizmu zawdzięczamy trzem osobom: św. Janowi Pawłowi II, byłemu prezydentowi USA Ronaldowi Reaganowi oraz b. prezydentowi ZSRR Michaiłowi Gorbaczowowi, którzy doszli do wniosku, że nie mogą wciągnąć ludzkości w wojnę atomową.Zaznaczył, że Węgrom szczególnie dodał otuchy i siły fakt, że polski papież podczas swoich 104 pielgrzymek dwukrotnie odwiedził Węgry i przejechał kraj ze wschodu na zachód. Św. Jan Paweł II był na Węgrzech w 1991 i 1996 r. Semjen podkreślił też, że Węgrzy z wielką radością słuchali słów papieża po węgiersku podczas błogosławieństwa „Urbi et Orbi” i cieszyli się za jego pontyfikatu z beatyfikacji kilku Węgrów, w tym bp. Vilmosa Apora czy lekarza Laszlo Bathhyanya-Strattmanna. Według Semjena św. Jan Paweł II jako prawdziwy następca św. Piotra po wielu latach marksizmu przekonał świat, iż warunkiem przetrwania ludzkości jest to by nie zbaczała z chrystusowego szlaku ani w lewo, ani w prawo. Pomnik przedstawia osadzone na cokole popiersie św. Jana Pawła II wykonane z brązu.",,
Kwaśniewski honorowym obywatelem stolicy,"Stołeczni radni zdecydowali, że były prezydent Aleksander Kwaśniewski będzie honorowym obywatelem miasta. Za uhonorowaniem Kwaśniewskiego byli radni PO i Lewicy.","Wniosek w tej sprawie zgłosili radni Lewicy. W uzasadnieniu podkreślali, że w trakcie obu kadencji prezydenckich (1995-2005) patronował on „tworzeniu i umacnianiu instytucji demokratycznych oraz działał na rzecz budowy społeczeństwa obywatelskiego i pojednania narodowego wokół zadań przyszłości”. Zaznaczali także, że był on autorem wielu inicjatyw służących pojednaniu polsko-niemieckiemu, polsko-ukraińskiemu i polsko-żydowskiemu.Za wnioskiem głosowało 32 radnych, przeciw było dwóch, a trzech wstrzymało się od głosu. Radni opozycyjnego klubu PiS w znacznej części byli nieobecni na sesji, pozostali głosowali przeciw, wstrzymali się od głosu lub nie wzięli udziału w głosowaniu.Przewodniczący klubu Marek Makuch, pytany dlaczego radni PiS nie poparli wniosku o uhonorowanie Kwaśniewskiego, zaznaczył, że „każdy ma indywidualną ocenę działalności byłego prezydenta, a w jego klubie każdy głosował zgodnie ze swoim sumieniem”.Jak argumentował, wniosek w sprawie Kwaśniewskiego klub Lewicy - wbrew panującemu w Radzie Warszawy obyczajowi - zgłosił bez uzgodnień z pozostałymi klubami.Głosowanie w sprawie nadania honorowego obywatelstwa Warszawy byłemu prezydentowi miało odbyć się 24 czerwca - kilka dni po pierwszej turze wyborów prezydenckich. Punkt ten został jednak zdjęty z porządku obrad rady miasta, wraz z innymi, dotyczącymi przyznania obywatelstw trojgu pozostałym kandydatom.Honorowi obywateleW czwartek honorowe obywatelstwo stolicy jednogłośnie przyznano także uczestniczce powstania w getcie warszawskim w 1943 r. Ziucie Hartman, pionierowi leczenia całkowitej głuchoty za pomocą implantów ślimakowych prof. Henrykowi Skarżyńskiemu oraz uczestniczce zamachu na dowódcę SS i policji na dystrykt warszawski Franza Kutscherę w lutym 1944 r. MariiStypułkowskiej-Chojeckiej, ps. Kama.Zgodnie ze statutem Warszawy honorowe obywatelstwo miasta jest wyrazem najwyższego wyróżnienia i uznania dla zasług lub wybitnych osiągnięć obywateli polskich i cudzoziemskich. Wyróżniona osoba otrzymuje akt nadania, odznakę i legitymację. Zwyczajowo wręczane są one ostatniego dnia lipca – w przeddzień rocznicy wybuchu Powstania Warszawskiego na Zamku Królewskim w Warszawie.Honorowymi obywatelami miasta są już inni byli prezydenci Polski - pierwszy wybrany w demokratycznych wyborach, Lech Wałęsa, a także ostatni prezydent RP na uchodźstwie Ryszard Kaczorowski. W kwietniu br., kilka dni po katastrofie lotniczej pod Smoleńskiem, honorowe obywatelstwo miasta radni nadali pośmiertnie prezydentowi Lechowi Kaczyńskiemu, który był prezydentem Warszawy w latach 2002-2005.Honorowymi obywatelami stolicy są też m.in.: Józef Piłsudski, Ignacy Jan Paderewski, Maria Skłodowska-Curie, Jerzy Waldorff, Jan Paweł II, Władysław Bartoszewski, Irena Sendlerowa, Norman Davies i 14. dalajlama Tybetu.",,
Prezydent Poznania w Izraelu: Polacy pomagali nazistom,Prezydent Poznania Jacek Jaśkowiak przebywa w tym tygodniu na 32. Konferencji Prezydentów Miast w Izraelu. W rozmowie z izraelskim dziennikiem „The Jerusalem Post” skrytykował rząd za nowelizację ustawy o IPN. Według niego Polska znajduje się na złej drodze.,"Jaśkowiak w rozmowie z „Jerusalem Post” narzeka na nową ustawę o Instytucie Pamięci Narodowej; nazywa ją „trudną do zaakceptowania”. Według prezydenta Poznania wprowadzanie kar za fałszowanie polskiej historii to zły pomysł. Zmiany, które wprowadził rząd, jego zdaniem źle wpłyną na stosunki Polski z Izraelem, USA i Ukrainą. „W ciągu ostatnich 27 lat zrobiliśmy wiele, aby nasze relacje międzynarodowe były lepsze, ale w ciągu ostatnich dwóch lat się pogorszyły” – stwierdza. Prezydent Poznania w wywiadzie wskazuje również, że Polacy podczas II wojny światowej pomagali Niemcom.",,
"Ługański lider, sygnatariusz porozumień z Mińska rezygnuje. Jest w Moskwie?","Przywódca samozwańczej separatystycznej tzw. Ługańskiej Republiki Ludowej (ŁRL) podał się do dymisji – poinformowała w piątek agencja Interfax-Ukraina, powołując się na media separatystów w Donbasie. Jednocześnie Ihor Płotnicki został mianowany pełnomocnikiem ŁRL ds. realizacji porozumień z Mińska. Jak przypominano, to jego podpis pod nimi figuruje.","Płotnicki – podały na początku tygodnia niektóre rosyjskie media – przyjechał do Moskwy. W sieci pojawił się filmik ukazujący osobę podobną do Płotnickiego na lotnisku Szeremietiewo. Media ukraińskie informowały z kolei, że uzbrojeni ludzie w mundurach zajęli siedzibę „ługańskiego” MSW i otoczyli centrum miasta. Mieli to być zwolennicy b. szefa MSW Ihora Korneta, zwolnionego przez Płotnickiego. Właśnie konflikt z Kornetem miał spowodować wyjazd Płotnickiego. Kornet nie uznał dymisji i po opanowaniu Ługańska ogłosił, że ludzie Płotnickiego pracują dla ukraińskich służb specjalnych. Poinformował jednocześnie, że mimo dymisji Płotnicki zostaje mianowany pełnomocnikiem ŁRL ds. realizacji porozumień z Mińska. Wcześniej przypominano, że podpis Płotnickiego figuruje pod porozumieniami mińskimi, a ponieważ sama struktura powołana przez separatystów nie jest oficjalnie uznawana, gwarantem dotrzymania przez nich porozumień jest osobiście sam Płotnicki.  Do Ługańska wkroczyły dodatkowe oddziały Rosjan Sekretarz ukraińskiej Rady Bezpieczeństwa Narodowego i Obrony Ołeksandr Turczynow oświadczył, że do Ługańska wkroczyły dodatkowe oddziały rosyjskiej armii. – Siły Zbrojne Ukrainy kontrolują jednak sytuację – zapewnił. Prezydent Ukrainy Petro Poroszenko jeszcze we wtorek zwołał gabinet wojenny, podczas którego został poinformowany o „bezprawnym przekroczeniu przez rosyjskie czołgi ukraińskiej granicy”. Ukraińska armia w stanie podwyższonej gotowości W związku z zaostrzeniem sytuacji w Ługańsku w stan podwyższonej gotowości postawiono ukraińskie siły zbrojne. W czwartek doszło do nasilenia walk na linii rozgraniczenia między terytoriami kontrolowanymi przez Ukrainę a rejonami zajętymi przez separatystów. Po stronie ukraińskiej zginęło pięciu żołnierzy.",,
Afryka liczy na więcej pieniędzy z UE. 63 kraje debatują na Malcie ws. kryzysu migracyjnego,"W stolicy Malty, Valletcie, rozpoczął się w środę szczyt przywódców państw UE i krajów Afryki. Ma on przyjąć plan współpracy Unii i krajów afrykańskich, aby ograniczyć napływ uchodźców i imigrantów do Europy. - Państwa Afryki oczekują od UE większej pomocy, w tym finansowej, na rozwiązywanie problemów migracji - zasygnalizowali przywódcy obecni na szczycie.","Na Malcie nie ma polskiego przywódcy ze względu na zwołane na 12 listopada inauguracyjne posiedzenie Sejmu, na którym premier Ewa Kopacz ma złożyć dymisję rządu. Polskę na szczycie UE-Afryka reprezentuje podsekretarz stanu w MSZ Katarzyna Kacperczyk. W spotkaniu biorą udział 63 delegacje, w tym 22 unijnych przywódców.  1,2 mln nielegalnych imigrantówUnia ma nadzieję, że decyzje szczytu pomogą ograniczyć napływ uchodźców i imigrantów do Unii. Według najnowszych danych unijnej agencji Frontex od początku roku do UE dostało się nielegalnie 1,2 mln osób. Obecnie jeden na siedmiu migrantów dociera do Europy przez środkową część Morza Śródziemnego z Afryki, a pozostali przeprawiają się z Turcji przez Grecję i Bałkany Zachodnie. Przybysze z Afryki to w dużej części imigranci ekonomiczni, ale także uchodźcy z niestabilnych i niebezpiecznych krajów, jak Erytrea, Sudan Południowy czy Somalia. – Kraje afrykańskie i kraje UE mają wspólne interesy – powiedział dziennikarzom szef Komisji Europejskiej Jean-Claude Juncker przed rozpoczęciem szczytu. – My musimy pomóc Afrykanom w rozwiązywaniu problemów uchodźców, które tam także występują, a Afrykanie muszą nam pomóc ograniczyć napływ uchodźców do Europy, a może nawet go zahamować. I o tym będziemy rozmawiać – zapowiedział.Fundusz dla AfrykiWedług szefowej unijnej dyplomacji Federiki Mogherini na szczycie w Valletcie UE i kraje afrykańskie będą budować partnerstwo i wypracują narzędzia rozwiązywania wspólnych problemów związanych z nielegalną migracją. Jednym z tych narzędzi będzie specjalny fundusz powierniczy dla Afryki, który ma zostać zainaugurowany w czwartek. Komisja Europejska przeznaczyła na ten cel 1,8 mld euro, a kraje członkowskie mają złożyć swe deklaracje właśnie w Valletcie. – Nie chodzi tu tylko o pieniądze, ale o stworzenie możliwości dla ludzi, ochronę życia ludzkiego i walkę z siatkami przestępczymi, które wykorzystują desperację ludzi. Tym wszystkim musimy zająć się razem – powiedziała Mogherini.Więcej legalnej migracjiJak podkreśliła niemiecka kanclerz Angela Merkel, szczyt ma przyjąć plan działań mający na celu „zwalczanie nielegalnej migracji, zwiększenie możliwości legalnej migracji, a także podejmowania pracy w Europie i równocześnie zwiększenie pomocy rozwojowej dla Afryki”. Dodała, że plan ma także zawierać zobowiązania dla krajów afrykańskich.                                                    Z okazji szczytu odsłonięto pomnik węzła, symbolizującego więzy Europy i Afryki (fot. PAP/EPA/LINO ARRIGO AZZOPARDI) Odsyłać, ale dokąd?Jednym z najtrudniejszych tematów negocjacji między UE a krajami afrykańskimi jest kwestia readmisji i odsyłania nielegalnych imigrantów do krajów pochodzenia. Unia nalega na przyjęcie praktycznych rozwiązań, które ułatwią identyfikację migrantów, ustalenie ich obywatelstwa oraz wydawanie dokumentów podróży, aby nielegalny imigrant mógł bez przeszkód zostać odesłany do kraju pochodzenia. Zdaniem ekspertów w trakcie przeprawy do Europy wielu imigrantów wyrzuca swoje dokumenty tożsamości i potem podaje się za np. Syryjczyków, aby otrzymać azyl w UE.Przedstawiciele krajów afrykańskich mówili przed spotkaniem, że w sprawie readmisji wciąż nie ma konsensusu.                                                    W szczycie udział bierze m.in. kanclerz Niemiec Angela Merkel (fot.  PAP/EPA/ARMANDO BABANI) ",,
Nowa moneta NBP: Wielkie aktorki – Helena Modrzejewska,"Narodowy Bank Polski wprowadził do obiegu pierwszą monetę z nowej serii „Wielkie aktorki – Helena Modrzejewska” – podał bank w komunikacie. Na rewersie monety widnieje wizerunek aktorki z portretu Franka Fowlera z 1884 r., a z lewej strony znajduje się autograf.","W folderze emisyjnym napisano m.in., że Helena Modrzejewska (1840-1909) była wybitną aktorką, wielką legendą polskiego teatru, gwiazdą dwóch kontynentów. Była nie tylko wyjątkową artystką, ale też gorliwą patriotką i filantropką.„Na rewersie monety umieszczono wizerunek Heleny Modrzejewskiej z portretu Franka Fowlera z 1884 r., z lewej strony autograf, a w prawym dolnym rogu kolorowy wachlarz sceniczny aktorki jako wklejka porcelanowa. Na awersie pokazano fragment kurtyny Henryka Siemiradzkiego z Teatru im. Juliusza Słowackiego w Krakowie, przedstawiający grupę Natchnienia, Piękna i Prawdy oraz Tragedię (w czarnej szacie), Komedię (z maską antyczną w dłoni) i Błazna bawiącego się marionetkami” – informuje NBP.Srebrna moneta o nominale 20 zł wyemitowana zostanie w nakładzie do 16 tys. sztuk. Cena monety będzie wynosić 210 zł brutto. Monety będzie można kupić w oddziałach okręgowych NBP i sklepie internetowym Kolekcjoner. Więcej informacji znajduje się w folderze emisyjnym.",,
Ktoś wykradł dane prawie 400 tys. kart płatniczych z bazy British Airways,"Linie lotnicze British Airways (BA) poinformowały, że na przełomie sierpnia i września w wyniku błędu systemu informatycznego wykradziono dane dotyczące około 380 tys. kart płatniczych. Zapewniono, że obecnie system rezerwacji jest bezpieczny.","„Między godz. 22.58 (godz. 23.58 w Polsce) 21 sierpnia a godz. 21.54 (godz. 22.54 w Polsce) 5 września dane osobowe i finansowe klientów dokonujących rezerwacji na naszej stronie internetowej oraz nasza aplikacja mobilna zostały naruszone” – brzmi komunikat brytyjskiego przewoźnika.„Radzimy naszym klientom, którzy podejrzewają, że incydent ten mógł ich dotyczyć, by skontaktowali się ze swoim bankiem lub instytucją, która wydała ich kartę oraz by zastosowali się do ich zaleceń” – dodano. Linie poinformowały, że sprawę zgłosiły władzom i śledztwo w tej sprawie zostało już wszczęte.Firma zapewniła jednocześnie, że skontaktuje się ze wszystkimi klientami, których dane zostały wykradzione. Podkreślono, że kradzież nie objęła danych z paszportów.– Jest nam bardzo przykro z powodu tych zakłóceń spowodowanych działalnością przestępczą – powiedział dyrektor generalny BA Alex Cruz. Zapewnił, że kwestię bezpieczeństwa danych firma traktuje bardzo poważnie.",,
Skrajna prawica wykorzystuje mord w Woolwich,Ugrupowania skrajnej prawicy wykorzystują środowe zamordowanie żołnierza Lee Rigby'ego w Woolwich we wschodnim Londynie do zbijania kapitału politycznego. Wyraźnie wzrosła liczba incydentów wrogich wobec muzułmanów – donoszą brytyjskie media.,"W ciągu 48 godzin od zabójstwa Rigby'ego przez dwóch czarnoskórych napastników policja otrzymała na specjalnej gorącej linii telefonicznej doniesienia o ok. 140 incydentach uznanych za przejaw islamofobii – pisze sobotni „Independent”.To 10 razy więcej niż notowana przez policję średnia takich incydentów, jak ataki na meczety, napaści na muzułmanów, rasistowskie obelgi i napisy na murach itp. – twierdzi gazeta.W Woolwich dwaj mężczyźni potrącili samochodem żołnierza, który szedł ulicąniedaleko koszar artylerii, po czym zabili go rzeźniczym tasakiem i nożem.Zabójcy, którzy według świadków mieli wznieść okrzyk „Allahu akbar” (Bóg jestwielki), pozwalali się filmować przez przechodniów telefonami komórkowymi.Obaj są pochodzenia nigeryjskiego. Zostali postrzeleni przez funkcjonariuszy i przebywają w osobnych szpitalach, ale według policji ich życiu nie zagraża niebezpieczeństwo.Lider skrajnie prawicowej Brytyjskiej Partii Narodowej (BNP) Nick Griffin odwiedził miejsce zbrodni w Woolwich i napisał na Twiterze, że zabójstwo żołnierza było „efektem masowej migracji”. BNP planuje w Woolwich wiec pod hasłem „Zjednoczeni w obliczu muzułmańskiego terroru”.Całkiem niedawno z braku pieniędzy BNP groziło zaprzestanie działalności. Partia ta, choć ma dwóch europosłów, nie liczy się w brytyjskim życiu politycznym. Mobilizuje się też antymuzułmańska organizacja EDL (English Defence League). Jej aktywiści byli w środę pierwsi na miejscu zbrodni w Woolwich. Jeszcze w sobotę organizują wiec w Newcastle.Do miasta ściągnięto dodatkowe posterunki policji. Zamknięto niektóre drogi.Wiec EDL w Newcastle był zaplanowany na długo przed zabójstwem Lee Rigby'ego.Od zabójstwa w Woolwich odcięło się w liście otwartym blisko stu imamów, dając wyraz oburzeniu tą zbrodnią. Ostrzegli zarazem przed „bezmyślnymi krzykaczami” podżegającymi do ekscesów przeciw muzułmańskiej społeczności.Za rasistowskie i wrogie wobec islamu komentarze wypisywane na Facebooku po śmierci Lee Rigby'ego zatrzymany został przez policję 22-letni mieszkaniec Lincoln. Czeka go proces.",,
„Kreatywna Europa”. Rusza program wsparcia dla przedsiębiorców,"Niemal 3 tys. firm architektonicznych, wydawnictw i przedsiębiorstw z branży muzycznej czy designu będzie mogło łatwiej zdobyć kredyt na rozwój swojej działalności – informuje „Rzeczpospolita”. W czwartek Europejski Fundusz Inwestycyjny (EFI) i Bank Gospodarstwa Krajowego (BGK) podpiszą umowę regwarancji w unijnym programie „Kreatywna Europa”.","Dzięki porozumieniu przedsiębiorcy z sektora kultury i branż kreatywnych zyskają w ciągu trzech lat łatwy dostęp do 525 mln zł. Tyle wynieść ma łączna wartość kredytów zabezpieczonych gwarancjami EFI i BGK.Nowe narzędzie adresowane jest do małych i średnich firm. Część przedsiębiorców uważa, że takie wsparcie pozwoli małym wskoczyć do wyższej ligi. Inni jednak wątpią, czy skorzystają z tego programu.Już wkrótce studia architektoniczne i designu, wydawnictwa, twórcy filmów i sztuk wizualnych, producenci gier czy muzycy będą mogli skorzystać z nowego instrumentu gwarancyjnego. Oznacza to, że będą oni w stanie w wybranych bankach (współpracujących z BGK) wziąć kredyt złotówkowy na preferencyjnych warunkach.",,
Trzy panie z nagrodami Kisiela,"Minister rozwoju regionalnego Elżbieta Bieńkowska, publicystka Janina Paradowska oraz prowadząca warszawski Teatr Polonia aktorka Krystyna Janda zostały laureatkami tegorocznej nagrody Kisiela ustanowionej 21 lat temu przez Stefana Kisielewskiego pod patronatem tygodnika „Wprost”.","Nagrody przyznawane są trzem osobom, wybranym spośród polityków, publicystów i przedsiębiorców, które – zdaniem kapituły – mogą pochwalić się w swojej pracy zawodowej szczególnymi osiągnięciami, a ich działalność jest zgodna z duchem twórczości Stefana Kisielewskiego.Jednozdaniowe uzasadnienia nagród, wygłoszone przez przewodniczącego kapituły nagrody byłego premiera Jana Krzysztofa Bieleckiego, brzmią: dla Elżbiety Bieńkowskiej – „za mnożenie przez dzielenie”, dla Janiny Paradowskiej – „za własny głos” i dla Krystyny Jandy – „za kolejną rolę życia”.Nagrody zostaną wręczone 11 grudnia w gmachu Biblioteki Uniwersytetu Warszawskiego.W ubiegłym roku nagrody Kisiela otrzymali: przewodniczący Parlamentu Europejskiego Jerzy Buzek, rysownik Andrzej Mleczko oraz przedsiębiorca Krzysztof Olszewski. W gronie laureatów nagrody Kisiela znaleźli się między innymi, prof. Władysław Bartoszewski, Lech Wałęsa, Andrzej Olechowski, Jan Krzysztof Bielecki, Leszek Balcerowicz, Tomasz Lis, Marek Safjan, Wojciech Trzciński, Ryszard Krauze, Jerzy Hausner, Jan Rokita, Roman Kluska, Donald Tusk, MaciejRybiński, Jan Kułakowski, Rafał Ziemkiewicz, Andrzej Mleczko, Marian Krzaklewski, Jacek Fedorowicz, Irena Eris i Aleksander Kwaśniewski.Stefan Kisielewski był publicystą tygodnika „Wprost”, pisarzem i kompozytorem. Po raz pierwszy nagrodę przyznał on sam w 1990 r., w poznańskiej siedzibie redakcji „Wprost”. Później uroczystość została przeniesiona do ulubionego lokalu Kisiela – warszawskiej kawiarni „Rozdroże”, gdzie i tym razem ogłoszono listę laureatów.",,
Merkel spotka się z Putinem. Będą rozmawiać m.in. o Nord Stream 2,"Prezydent Rosji Władimir Putin przybędzie 18 sierpnia do Niemiec na rozmowy z kanclerz Angelą Merkel nt. wojny w Syrii, sytuacji na wschodzie Ukrainy oraz gazociągu Nord Stream 2 – poinformował w poniedziałek rzecznik niemieckiego rządu Steffen Seibert.","Rozmowy odbędą się w podberlińskiej rezydencji niemieckiego rządu, pałacu Meseberg. Poprzednie spotkanie Putina z Merkel odbyło się w maju br. w Soczi. W lipcu kanclerz Merkel i minister spraw zagranicznych Niemiec Heiko Maas rozmawiali w Berlinie z szefem rosyjskiej dyplomacji Siergiejem Ławrowem. W rozmowach tych uczestniczył również szef rosyjskiego sztabu generalnego Walerij Gierasimow. Nord Stream 2 to projekt liczącej 1200 km dwunitkowej magistrali gazowej przez Morze Bałtyckie z Wyborga w Rosji do Greifswaldu w Niemczech. Gazociąg ma być gotowy do końca 2019 roku, gdyż w następnym roku Rosja zamierza znacznie ograniczyć przesyłanie gazu rurociągami biegnącymi przez terytorium Ukrainy. Polska, kraje bałtyckie i Ukraina sprzeciwiają się temu projektowi.",,
"Premier Morawiecki: chcemy, żeby nowe rozdanie w Brukseli służyło budowie silnej UE","– Chcemy, żeby obsada najwyższych stanowisk w Brukseli służyła budowie UE silnej, wolnej od protekcjonizmu, która wspiera wspólny rynek i zapewni dobry unijny budżet na kolejną perspektywę – powiedział we wtorek w Brukseli premier Mateusz Morawiecki.","Szef rządu rozmawiał z dziennikarzami przed wieczornym szczytem. Podkreślił, że jego rząd chce zrobić wszystko, żeby wybory personalne na najwyższe stanowiska w Brukseli „służyły budowie Unii silnej, Unii, która jest wolna od protekcjonizmu, Unii, która wspiera wspólny rynek”, a także „Unii, która zapewni dobry budżet na kolejną perspektywę”. Jako kluczowe dla Polski wymienił również w tym kontekście kwestie energii, klimatu i szeroko rozumianej gospodarki. – Dla nas jest to tematyka kluczowa. Dla nas to, kto będzie reprezentował jakie interesy, jest najważniejsze i dlatego podchodzimy do rozmowy o personaliach w sposób pakietowy. Oczywiście zalecany jest jak najbardziej podział geograficzny, regionalny, (...) ale jeszcze ważniejsze jest to, jakie konkretne odpowiedzi na tak sformułowane problemy, pytania, o których powiedziałem przed chwilką, będzie miał potencjalny kandydat – mówił premier. Zaznaczył, że dla Polski ważne jest również, aby obsada kluczowych stanowisk w UE została dokonana w oparciu o zasady konsensusu między poszczególnymi państwami członkowskimi.  Szefczovicz jest jednym z rozpatrywanych kandydatów na różne stanowiska Według informacji węgierskiej agencji MTI, Grupa Wyszehradzka zgłosi Słowaka Marosza Szefczovicza jako kandydata na przewodniczącego Komisji Europejskiej. – Jest jednym z rozpatrywanych kandydatów na różne stanowiska w UE – powiedział premier Mateusz Morawiecki. – W procesie wypracowywania kandydatur, dyskutowania tych kandydatur mogą jeszcze padać różne kandydatury, które dzisiaj w mniejszym stopniu lub gdzieś na marginesie naszych spotkań są dyskutowane – zastrzegł szef rządu. – Podchodzimy do tego w sposób pakietowy, to znaczy jest pięć najważniejszych stanowisk, czyli przewodniczący KE, przewodniczący Rady Europejskiej, przewodniczący PE, wysoki komisarz ds. zagranicznych i prezes EBC. Chcemy popatrzeć na wszystkie stanowiska łącznie i komisarz Szefczovicz jest jednym z rozpatrywanych kandydatów na różne stanowiska. Zawsze się zachowywał fair wobec Polski, zawsze starał się w tym trudnym portfolio dotyczącym energetyki zachowywać w porządku – powiedział premier.",,
iPhone ku chwale ojczyzny. Złoty Putin czyli „nieodłączny atrybut obywatela i patrioty”,"Na rynek trafiła właśnie luksusowa seria iPhonów z okazji urodzin Władimira Putina. Prócz profilu rosyjskiego przywódcy w złocie na aparatach widnieje napis „Putin 2018”, co odczytywane jest, jako aluzja do zbliżających się wyborów prezydenckich w Rosji.","Producentem jest Caviar, rosyjsko-włoski producent luksusowych telefonów komórkowych. Jak podaje „The Moscow Times”, seria obejmuje najnowszych 65 smartfonów – iPhone 8, iPhone 8+ i iPhone X. Portal Lenta.ru zdradza, że pierwszy aparat z tej serii jest zarezerwowany dla samego prezydenta Rosji.Na obudowie telefonu umieszczono złoty profil rosyjskiego prezydenta. Zależnie od wybranej wersji profil widnieje na czarnym lub ciemnoczerwonym tle. Ta druga obudowa, wykonana z kompozytu marmuru nawiązuje, jak podaje producent, do opraw najważniejszych rosyjskich aktów prawnych i paszportów FR. „V.V. Putin 2018”Caviar podał, iż napis „V.V. Putin 2018” symbolizuje oczekiwania i nadzieje wszystkich tych, którzy chcą poprzeć kandydaturę Władimira Putina w najbliższych wyborach prezydenckich. Zaplanowano je na marzec przyszłego roku.Aparaty tej serii firma reklamuje jako „nieodłączny atrybut obywatela i patrioty”, choć jak przyznaje nie jest dla każdego, ze względu na ograniczoną liczbę 65 sztuk.Zgodnie z oficjalną biografią rosyjskiego prezydenta urodził się on 7 października 1952 roku w Leningradzie, zatem w sobotę będzie świętował 65. urodziny. Natomiast udziału w przyszłorocznych wyborach prezydenckich Putin jeszcze oficjalnie nie zadeklarował.",,
Papież Franciszek: Ubodzy ułatwiają dostęp do nieba,"Ubodzy ułatwiają dostęp do nieba, bo odsłaniają przed nami nieprzemijalne bogactwo miłości, dla której warto żyć. W obchodzony w niedzielę w Kościele po raz trzeci Światowy Dzień Ubogich Franciszek odprawił uroczystą mszę w bazylice watykańskiej.","– Są naszym skarbem, skarbem Kościoła. Odsłaniają więc nam bogactwo, które się nigdy nie starzeje; bogactwo, które łączy ziemię i niebo, i dla której naprawdę warto żyć – mówił papież o ubogich podczas homilii. Przestrzegł przed uleganiem tym, którzy szerzą niepokój i podsycają lęk przed innymi, bo strach paraliżuje serce i umysł. Skrytykował traktowanie starszych, nienarodzonych, niepełnosprawnych i ubogich jak bezużyteczne przedmioty. Zauważył, że w dzisiejszym świecie chciwość nielicznych powiększa ubóstwo wielu. Zachęcił wiernych do refleksji na ten temat.– Czy pomagam komuś, od kogo nie będę mógł nic otrzymać? Czy ja, chrześcijanin, mam przynajmniej jednego ubogiego za przyjaciela? – pytał papież.",,
„Stany Zjednoczone zawsze będą naszym sojusznikiem”,"– To bardzo dobry gest – tak rozmowę telefoniczną prezydenta Andrzeja Dudy z Donaldem Trumpem komentowała Elżbieta Witek, szefowa gabinetu politycznego premier Beaty Szydło.  – Prezydent elekt potwierdził gotowość współpracy i wywiązania się  z tych zobowiązań, na które się Amerykanie zgodzili na szczycie NATO – podkreśliła w „Gościu poranka”.","Do rozmowy Dudy z Trumpem doszło w środę wieczorem. Jak poinformowała Kancelaria Prezydenta RP, prezydent elekt zapewnił, że Polska może liczyć na Stany Zjednoczone „w każdym aspekcie dwustronnej współpracy”. Andrzej Duda zaprosił Donalda Trumpa do złożenia wizyty w Polsce, a prezydent elekt – polskiego prezydenta do USA.   „Będziemy zabiegać o bardzo dobre relacje” – Pan prezydent, jako jeden z trzydziestu – z tego co już wiemy – przywódców państw rozmawiał z panem prezydentem elektem Donaldem Trumpem  – powiedziała w TVP Info min. Elżbieta Witek. Podkreśliła, że to bardzo dobry gest oraz że współpraca z USA po wyborach prezydenckich w tym kraju  nie jest zagrożona. „Platforma jest niestety w dołku” Szefowa gabinetu politycznego premiera odniosła się również do sytuacji w Platformie Obywatelskiej, która na czwartek zaplanowała przedstawienie swojego „gabinetu cieni”; jego pracami ma kierować szef PO Grzegorz Schetyna.  –  Jeżeli PO idzie dzisiaj w „gabinet cieni”, to może cień z Platformy zostanie – powiedziała Witek, odrzucając skuteczność takiego działania.  – Platforma jest niestety w dołku – oceniła. Zapytana, dlaczego „niestety”, wyjaśniła: – Silna opozycja daje też pewien impuls do szybkiego, skutecznego działania partii rządzącej; jeżeli jest słaba opozycja, to wcale nie jest dobrze.– Wolelibyśmy mieć silniejszą opozycję, konstruktywną, bo opozycja jest potrzebna, kontrola nad każdym rządem jest potrzebna – powiedziała Elżbieta Witek. ",,
"KNF ostrzega przed kryptowalutami. „A Ty kim będziesz, kiedy bańka pęknie?”","Komisja Nadzoru Finansowego prowadzi kampanię społeczną, której celem jest zwrócenie uwagi na ryzyka związane z inwestowaniem w kryptowaluty oraz na rynku Forex (rynku walutowym), a także uwrażliwienie na fakt, że na rynku finansowym nie można wierzyć podmiotom oraz osobom oferującym „szybki, pewny i wysoki zysk” – informuje KNF.","Kampania społeczna prowadzona jest pod nazwą „A Ty kim będziesz, kiedy bańka pęknie?”. Partnerami kampanii są Ministerstwo Finansów, Narodowy Bank Polski oraz Policja. Jak informuje KNF, w przypadku „walut” wirtualnych ryzykiem jest m.in. wysokie prawdopodobieństwo istotnych zmian ich wartości w krótkim czasie, połączone z brakiem właściwych zabezpieczeń prawnych i organizacyjnych, wymaganych zwykle względem podmiotów dysponujących środkami powierzonymi przez inwestorów. Istotnym zagrożeniem jest też działanie bez właściwych licencji podmiotów obracających środkami inwestorów lub przechowujących te środki. „Dodatkowo warto pamiętać, że niektóre z tych podmiotów prowadzą agresywny marketing, obiecując bezpieczeństwo i wzrost zysków z inwestycji, co należy traktować jako świadome wprowadzenie inwestorów w błąd” – informuje KNF. Komisja przestrzega, że rynek Forex jest zaś trudno przewidywalny dla indywidualnego i mało doświadczonego inwestora (ze względu na wykorzystywaną dźwignię finansową oraz zmienność instrumentów bazowych). „W przypadku nieuczciwych brokerów foreksowych może dojść do wykorzystywania przez nich swojej przewagi informacyjnej oraz technologicznej nad inwestorami i wpływania w różny sposób na warunki transakcyjne na platformie, powodując tym samym znaczne utrudnienie osiągnięcia oczekiwanego wyniku finansowego przez inwestorów” – informuje KNF. Według komisji kolejnym ryzykiem jest stosowanie przez nieuczciwych lub działających nielegalnie (bez odpowiednich licencji) brokerów agresywnego marketingu skierowanego do klientów detalicznych, który ma na celu pozyskanie klientów poprzez wprowadzenie ich w błąd co do bezpieczeństwa inwestycji, pewności zysku, istoty instrumentów będących przedmiotem inwestycji czy kompetencji osób przedstawiających ofertę. „Firmy takie często oferują opiekę rzekomych doradców, których zadaniem ma być wskazywanie klientom okazji inwestycyjnych, zaś w rzeczywistości jest nakłanianiem klientów do inwestowania środków pieniężnych w ryzykowne instrumenty finansowe” – podaje KNF.",,
Oficerowie FSB i dowódcy okrętów. Są sankcje po agresji w Cieśninie Kerczeńskiej,UE objęła w piątek oficjalnie sankcjami ośmiu rosyjskich urzędników odpowiedzialnych za agresję rosyjską wobec Ukrainy w Cieśninie Kerczeńskiej i na Morzu Azowskim. Ich nazwiska trafiły do Dziennika Urzędowego UE. Wcześniej sankcje uzgodnili ministrowie państw członkowskich.,"Rosjanie zostali objęci sankcjami „za działania podważające lub narażające na szwank integralność terytorialną, suwerenność i niezależność Ukrainy”. Decyzję podjęto w odpowiedzi na eskalację napięć w Cieśninie Kerczeńskiej i na Morzu Azowskim oraz na naruszenie przez Rosję prawa międzynarodowego. Zdaniem UE Rosja użyła sił zbrojnych wobec Ukrainy bez uzasadnienia. Wśród objętych sankcjami urzędników są: szef zarządu ds. granicy FSB na Krymie oraz jego zastępca, trzech oficerów dowodzących okrętami patrolującymi granicę oraz okrętem zwalczającym łodzie podwodne, którzy brali udział w działaniach uniemożliwiających statkom ukraińskim dostęp do ukraińskiego wybrzeża Morza Azowskiego, oraz dowódca Sił Zbrojnych Rosji odpowiedzialny za siły wojskowe w regionie, w tym na nielegalnie przyłączonym Krymie i w Sewastopolu. – Wymienione osoby brały udział w działaniach, które doprowadziły do zatrzymania marynarzy ukraińskich i zajęcia okrętów w Cieśninie Kerczeńskiej w dniu 25 listopada 2018 r. Publikacja tej decyzji jest równoległa z podobnymi oświadczeniami naszych partnerów transatlantyckich, Stanów Zjednoczonych i Kanady. Jest to silna odpowiedź na nieuzasadnione użycie siły przez Federację Rosyjską i demonstracja jedności transatlantyckiej – poinformowała w piątek dziennikarzy rzeczniczka KE Maja Kocijanczicz. Jak dodała, UE nie uznaje nielegalnej aneksji Krymu i Sewastopola i uważa ją za bezpośrednie wyzwanie dla bezpieczeństwa międzynarodowego. – UE powtarza, że oczekuje od Rosji uwolnienia nielegalnie zatrzymanych ukraińskich marynarzy i zwrotu okrętów bezwarunkowo i bezzwłocznie – zaznaczyła. Kraje UE przedłużyły także obowiązywanie wcześniej przyjętych sankcji o kolejnych sześć miesięcy, do 15 września 2019 r. Z listy usunięto jedną zmarłą osobę. Na liście sankcyjnej znajduje się obecnie 170 osób i 44 podmiotów. Zabroniono im podróżowania do UE i zamrożono ich aktywa. Ponadto unijne podmioty mają zakaz udostępniania im środków finansowych. Przywódcy unijni na szczycie w Brukseli 11 grudnia zażądali od Rosji natychmiastowego uwolnienia wszystkich zatrzymanych marynarzy ukraińskich, zwrotu zajętych okrętów i umożliwienia swobodnego przemieszczania się wszystkich statków przez Cieśninę Kerczeńską. Pod koniec listopada 2018 roku siły rosyjskie ostrzelały trzy małe okręty ukraińskie, które próbowały przepłynąć z Morza Czarnego na Morze Azowskie przez Cieśninę Kerczeńską, kontrolowaną przez Rosję. Jednostki zostały przejęte, a 24 członków ich załóg aresztowano; ostatnio ich areszt przedłużono do 24 kwietnia. Incydent wywołał oburzenie międzynarodowej opinii publicznej. UE zabiega o uwolnienie ukraińskich marynarzy. Według Kijowa Rosjanie starają się przejąć kontrolę nad Morzem Azowskim i zablokować pracę ukraińskich portów w Mariupolu i Berdiańsku. Zgodnie z umowami dwustronnymi Morze Azowskie i Cieśnina Kerczeńska to wewnętrzne terytoria obu państw, które mają na nich swobodę żeglugi. Ukraińscy marynarze przetrzymywani w moskiewskich aresztach należą do załóg trzech niewielkich okrętów. Rosjanie ostrzelali jednostki m.in. z myśliwca i śmigłowca bojowego. Ukraina uznała incydent za akt agresji. Władze Rosji zarzucają marynarzom nielegalne przekroczenie granicy państwowej.",,
"Polityk Nowoczesnej: Chciałbym, żeby homoseksualiści mieli możliwość adopcji dzieci","– Bardzo bym chciał, żeby jak najszybciej nastąpiły tego typu czynności związane z małżeństwami osób tej samej płci. Chciałbym, żeby te osoby miały możliwość adopcji dzieci – powiedział polityk Nowoczesnej Sławomir Potapowicz w programie „Polska w kawałkach Grzegorza Jankowskiego”.","Potapowicz w odpowiedzi na pytanie prowadzącego, czy jest za tym, aby pary homoseksualne mogły adoptować dzieci, i czy jego partia „wprowadzi to do prawa, jeśli będzie rządzić w Polsce”, powiedział, że nie ma sensu robić rewolucji na siłę. – Jest to proces, który musi trwać, mamy przecież przykłady na świecie, gdzie pary homoseksualne zawierają nie tylko związki partnerskie, ale też i małżeńskie. Mamy też przykłady par homo, które wychowują dzieci, zresztą w Polsce też mamy takie pary, więc nie ma sensu demonizować sprawy czy kwestii adopcji, wychowania dzieci przez pary homoseksualne, trzeba po prostu do tego rzeczowo i normalnie podejść, jak do każdej innej dyskusji – stwierdził.– Bardzo bym chciał, żeby jak najszybciej nastąpiły tego typu czynności, związane z małżeństwami osób tej samej płci. Chciałbym, żeby te osoby miały możliwość adopcji dzieci – powiedział Potapowicz. – Natomiast jest to proces długoletni i moim zdaniem my jako społeczeństwo jeszcze nie jesteśmy przygotowani do niego – dodał. Do jego słów odniósł się Sebastian Kaleta, radny m.st. Warszawy z PiS. – Przede wszystkim to jest prawdziwa twarz ideologicznej Warszawy, którą obecnie serwuje Rafał Trzaskowski z Pawłem Rabiejem. Jeszcze nie opadł kurz po karcie LGBT, w której przemyca się kwestie seksualizacji dzieci, a tak naprawdę pod płaszczykiem rzekomej tolerancji są inne treści związane z ukształtowaniem małych warszawiaków pod kątem tych lewicowych wymysłów o seksualności człowieka – powiedział. – Szczerość Pawła Rabieja pokazała, że wszelkie zastrzeżenia konserwatystów co do tego, że tu nie chodzi o żadne dostosowywanie  prawa do potrzeb homoseksualistów (by mogli np. w szpitalu dowiedzieć się o stanie zdrowia partnera), są słuszne. Cel jest jasny - możliwość adopcji dzieci przez pary homoseksualne – dodał Kaleta.",,
Ukraina wprowadzi stan wojenny? „Wcześniej nie miał kto podjąć takiej decyzji”,"– Stan wojenny mógłby być dla Ukrainy sposobem na przygotowanie się do odzyskania zajętych przez Rosję terenów – ocenił w programie „Minęła dwudziesta” w TVP Info gen. Waldemar Skrzypczak, b. dowódca Wojsk Lądowych. Skomentował w ten sposób zapowiedzi Kijowa dotyczące ewentualnego wprowadzenia stanu wojennego. – Wcześniej sytuacja wewnętrzna na Ukrainie była tak zdestabilizowana, że nie miał kto podjąć takiej decyzji – podkreślił były szef WSI gen. Marek Dukaczewski.","Sekretarz Rady Bezpieczeństwa Narodowego i Obrony Ukrainy Ołeksandr Turczynow poinformował w piątek, że możliwe jest wprowadzenie w kraju stanu wojennego, jeżeli nie przyniesie rezultatu pokojowa droga uregulowania konfliktu z prorosyjskimi separatystami . – Jeśli pokojowy format nie da rezultatu, to nie będziemy mieli innej alternatywy – powiedział w wywiadzie dla ukraińskiej stacji telewizyjnej 5. Kanał.   „Obecnie na Ukrainie trwa operacja antyterrorystyczna”   – Ukraina w tej chwili prowadzi operację antyterrorystyczną, i to jest oficjalne stanowisko, które prezentuje. Oczywiście z wojskowego punktu widzenia możemy powiedzieć, że są to typowe działania, jakie są prowadzone w okresie wojny – powiedział gen. Marek Dukaczewski.  – Warto zauważyć, że w tych działaniach uczestniczą wojska MSW, a nie siły zbrojne. Gdyby się okazało, że mamy do czynienia z wojną, to wtedy oczywiście wprowadzane są siły zbrojne w pełnym wymiarze – wyjaśniał gość TVP Info.  Obecnie jednak przeciwnicy to – przynajmniej oficjalnie – „ludzie, którzy bronią interesów mniejszości rosyjskiej na terenie Ukrainy”. – Oczywiście są pytania, kto ich dozbraja, (…) ale to jest nieformalne; to niewidzialna, zielona ręka, która wspiera te wszystkie działania – powiedział gen. Dukaczewski.   „Na dobrą sprawę Ukraina jest w stanie wojny” – Na dobrą sprawę Ukraina jest w stanie wojny – ocenił gen. Waldemar Skrzypczak. – Natomiast stan wojenny byłby instrumentem w celu przestawienia całego systemu państwa na gospodarkę wojenną – dodał.  Jego zdaniem, mógłby to być dla Ukrainy sposób na przygotowanie się do odzyskania zajętych przez Rosję terenów, „ponieważ nadal zamiarem rządu jest odzyskanie dla Ukrainy Ługańska, Donbasu i oczywiście Krymu; ku temu zmierza cała polityka prezydenta Poroszenki”.   „Rosja nie jest zainteresowana, aby na Ukrainie zapanował spokój Dlaczego jednak Ukraina nie ogłosiła stanu wojennego w momencie anektowania Krymu?  – Sytuacja wewnętrzna była tak zdestabilizowana, że nie miał kto podjąć takiej decyzji. Tym bardziej, że służy zbrojne były w tym czasie w rozkładzie – zauważył gen. Dukaczewski.  Podkreślił że Rosja nie jest zainteresowana tym, aby na Ukrainie zapanował spokój.  – Kraj, który jest zdestabilizowany wewnętrznie, który ma nieuporządkowaną sytuację z sąsiadami, nie będzie kandydatem ani do UE, ani do NATO – dodał.",,
CBOS: PSL poza Sejmem,"Gdyby wybory parlamentarne odbywały się na początku
sierpnia, PO mogłaby liczyć na poparcie 41 proc. osób, które zadeklarowały
udział w głosowaniu, a PiS na 29 proc. – wynika z sondażu CBOS. Próg wyborczy przekroczyłby jeszcze tylko SLD, który w sondażu otrzymał 9 proc.","Według sondażu CBOS, poza parlamentem znalazłobysię m.in. PSL, które otrzymało poparcie 3 proc. ankietowanych.  W porównaniu z sondażem z lipca, poparcie dla PO wzrosło o 1 pktproc. O taką samą wartość spadło z kolei poparcie dla PiS. SLD zanotowałspadek poparcia o 2 pkt proc. Poparcie dla PSL nie zmieniło się.  Spośród partii ujętych w sondażu jednoprocentowe poparcie otrzymały: Krajowa Partia Emerytów i Rencistów, Liga Polskich Rodzin, Partia Kobiet oraz Unia Polityki Realnej.  Z kolei poparcie poniżej 1 proc. uzyskały: Partia Demokratyczna-demokraci.pl, Prawica Rzeczypospolitej, Polska Partia Pracy, Samoobrona RP,Socjaldemokracja Polska, Stronnictwo Demokratyczne oraz Unia Pracy. Ponadtoponiżej 1 proc. ankietowanych wskazało, że w wyborach zagłosowałoby na jakieś inne ugrupowanie niż ujęte w sondażu.  CBOS zauważa, że blisko co siódma osoba deklarująca udział w wyborach (14proc.) jeszcze nie wie, na którą z partii oddałaby swój głos. W lipcu takich osób było 11 proc.  W sierpniu zamiar uczestniczenia w wyborach parlamentarnych zadeklarowało 65 proc. respondentów (o 3 pkt proc. mniej niż w lipcu). 14 proc. odpowiedziało, że nie wie, czy pójdzie do głosowania (2 punkty proc. więcej niż w poprzednim sondażu) a 22 proc. – że na pewno nie wzięłoby udziału w wyborach (o 2 pkt proc. więcej niż przed miesiącem).  Sondaż przeprowadzono w dniach 5-11 sierpnia 2010 roku na liczącej 986 osóbreprezentatywnej próbie losowej dorosłych mieszkańców Polski.",,
"Centralny Port Komunikacyjny, przemysł stoczniowy. Pomysły rządu na wielkie inwestycje","Inwestycje zagraniczne, rządowe programy rozwoju i coraz większy wzrost gospodarczy - kolejne sektory notują lepsze wyniki, a według unijnych agencji z miesiąca na miesiąc będzie lepiej. Ale to nie wszystko. Rząd Prawa i Sprawiedliwości stawia na wielkie inwestycje; stąd pomysły budowy Centralnego Portu Komunikacyjnego, odtworzenia przemysłu stoczniowego przez państwo czy zgłoszona niedawno idea odbudowy zamków z czasów Kazimierza Wielkiego, by wzmocnić atrakcyjność turystyczną Polski.",,,
Belgia: Znacznie wzrosła liczba przypadków zachorowań na odrę,"O ile w 2018 r. w Belgii odnotowano 117 przypadków zachorowań na odrę, to w ciągu pierwszych dziewięciu miesięcy tego roku jest już ich 397 – alarmują belgijskie media. Powodem jest mniejsza liczba szczepień.","„W 2017 r. w Belgii wystąpiło 367 przypadków odry. W 2018 r. liczba ta spadła do 117 przypadków, ale w pierwszych dziewięciu miesiącach 2019 r. mamy już 397 przypadków” – powiedziała dr Monaliza Zampieri z Wolnego Uniwersytetu Brukselskiego (ULB), cytowana przez „L'Echo”. Zampieri zajmuje się badaniem chorób zakaźnych.Gazeta wskazuje przy tym na zbyt niski odsetek szczepień w belgijskiej populacji. „W przypadku odry idealnie jest osiągnąć wskaźnik szczepień w populacji równy 95 proc.” – tłumaczy dr Nicolas Dauby z Instytutu Immunologii Medycznej i Szkoły Zdrowia Publicznego ULB.Zdaniem Zampieri właśnie taki poziom szczepień zatrzymałby rozprzestrzenianie się choroby. „W Belgii jesteśmy poniżej tej normy. Flandria wypada lepiej z odsetkiem szczepień wynoszącym 93,4 proc. W Brukseli spadł on do 76,4 proc., a w Walonii osiąga jedynie 70,1 proc.” – informuje ekspertka.Co tłumaczy te różnice liczbowe między poszczególnymi regionami kraju? „W przypadku Walonii może to wynikać z zarażenia ruchem antyszczepionkowym obserwowanym we Francji. Jeśli chodzi o zwalczenie tego zjawiska, piłka jest po stronie lekarzy i personelu medycznego. Od nich zależy, czy dokładnie i uczciwie będą informowali o zaletach, ograniczeniach i wyzwaniach związanych ze szczepieniami” – mówi ekspertka.",,
Kontrowersyjna grafika na koncie Wałęsy. Szef „Solidarności” domaga się przeprosin,"Do biura Lecha Wałęsy wpłynęło wezwanie, w którym szef „Solidarności” Piotr Duda domaga się od byłego prezydenta przeprosin. Sprawa dotyczy grafiki, jaką były prezydent zamieścił na swoim koncie na Facebooku.","Wałęsa opublikował zdjęcie, które sugerowało, że Duda w młodości był członkiem ZOMO. Fotografia przedstawiała funkcjonariuszy służby PRL. Do jednego z mężczyzn była poprowadzona strzałka z napisem „Piotr Duda – kombatant walk o niepodległość”. Grafika widniała na profilu facebookowym byłego prezydenta przez dobę, zebrało się pod nią ponad sto komentarzy, kilkaset osób udostępniło post Wałęsy. Następnego dnia były prezydent skasował swój wpis – informuje portal Tysol.pl.W poniedziałek do biura Wałęsy wpłynęło pismo, w którym Duda domaga się od byłego prezydenta przeprosin. Wałęsa ma opublikować następujące sprostowanie: „Ja, Lech Wałęsa oświadczam, że zdjęcie opublikowane przeze mnie w dniu 9 lutego 2019 roku na moim profilu www.facebook.com/lechwalesa/ sugerujące, że Przewodniczący Komisji Krajowej NSZZ »Solidarność« Pan Piotr Duda służył w ZOMO, umieściłem będąc świadomym, że pokazuje ono zupełnie inną osobę, niż pan Piotr Duda, o czym wiedziałem, gdyż już w 2017 roku za podobną moją wypowiedź o rzekomej służbie Pana Piotra Dudy w ZOMO publicznie Go przepraszałem, zaś zrobiłem to w celu zdyskredytowania Pana Piotra Dudy jako osoby publicznej i przewodniczącego NSZZ »Solidarność«, czym naruszyłem dobre imię, cześć oraz godność osobistą Pana Piotra Dudy, nad czym ubolewam i za co Pana Piotra Dudę przepraszam”.",,
Marszałek Senatu sugeruje zablokowanie projektu zmian w sądownictwie,"Projekt ustawy o apolityczności sądów wywołał niezadowolenie wśród opozycyjnych polityków. – Jeżeli ta ustawa zostanie uchwalona przez Sejm, przed Senatem stoi ogromne zadanie obrony fundamentu demokracji, jakim jest trójpodział władzy – zapowiedział marszałek Senatu, Tomasz Grodzki. Mowa o projekcie, który zakłada właśnie obronę trójpodziału władz przed sędziami, którzy podejmują „uchwały wyrażające wrogość wobec innych władz Rzeczypospolitej Polskiej i jej konstytucyjnych organów”.","– Dla mnie najistotniejsze jest, że te projekty, które, mam nadzieję, co roztropniejsi ludzie na prawicy wycofają albo przynajmniej mocno zmodyfikują – nie wejdą pod obrady Sejmu – stwierdził w rozmowie z TVN24 Grodzki.Według marszałka Senatu projekty są „ostatecznym zrujnowaniem trójpodziału władzy”. – Trójnóg demokracji jeszcze od czasów greckich opiera się na władzy sądowniczej, wykonawczej i ustawodawczej, które mają ze sobą współpracować, a jednocześnie być od siebie niezależne – wskazał.– Najwyraźniej nie umiemy tego robić albo jeszcze musimy się mocniej uczyć, dlatego jeżeli ta ustawa zostanie uchwalona przez Sejm, przed Senatem stoi ogromne zadanie obrony fundamentu demokracji, jakim jest trójpodział władzy – zapowiedział. Grodzki dodał, że „nie rozumie, dlaczego trzecia odnoga demokracji, czyli władza sądownicza, jest tak brutalnie od miesięcy atakowana”. – Mojej zgody na to nie ma – podkreślił. Zgodnie z projektem sędziowie odpowiadają dyscyplinarnie m.in. za działania o charakterze politycznym. W dokumencie podkreślono, że zabronione jest omawianie spraw politycznych na obradach kolegium i samorządu sędziowskiego. „W szczególności zakazane jest podejmowanie uchwał wyrażających wrogość wobec innych władz Rzeczypospolitej Polskiej i jej konstytucyjnych organów, a także krytykę podstawowych zasad ustroju Rzeczypospolitej Polskiej” – czytamy w dokumencie. Autorzy projektu chcą ponadto wprowadzić obowiązek składania przez sędziów pisemnego oświadczenia o: członkostwie w zrzeszeniu (w tym w stowarzyszeniu), funkcji pełnionej w ogranie fundacji nieprowadzącym działalności gospodarczej, członkostwie w partii politycznej przed powołaniem na stanowisko sędziego oraz w okresie sprawowania tej funkcji przed 29 grudnia 1989 r.Jak zapisano w projekcie, w oświadczeniu powinna się także znaleźć informacja o prowadzeniu przez sędziego portalu, strony internetowej lub jego aktywności na portalach internetowych. Wskazano, że jeżeli portal, strona lub aktywność dotyczą spraw publicznych, sędzia jest zobowiązany o tym wspomnieć nawet wówczas, gdy korzysta z anonimowego konta użytkownika lub posługuje się pseudonimem. Informacje podane w oświadczeniach mają być jawne, co oznacza. Zmiany dotyczące Sądu Najwyższego zakładają m.in. poszerzenie kompetencji Izby Kontroli Nadzwyczajnej i Spraw Publicznych o rozstrzyganie spraw w przypadku procesowego kwestionowania statusu sędziego lub jego uprawnienia do sprawowania wymiaru sprawiedliwości. Zgodnie z projektem noweli izba ta będzie rozpoznawać też wnioski lub oświadczenia o m.in. wyłączenie sędziego, które obejmują zarzut braku niezależności sądu lub niezawisłości sędziego. Zmiana obejmuje też procedurę wyboru I Prezesa SN.",,
Dwa lata po zamachu w Berlinie polski spedytor wciąż czeka na odszkodowanie,"W dwa lata po zamachu na jarmark bożonarodzeniowy w Berlinie polski spedytor Ariel Żurawski zawiesił na razie starania o odszkodowanie z Niemiec. – Jest to jak walka Dawida z Goliatem – powiedział agencji dpa, która opisała całą sprawę.","Polak wystąpił do niemieckich władz m.in. o rekompensatę za zezłomowaną już ciężarówkę, którą zamachowiec Anis Amri wykorzystał 19 grudnia 2016 r. jako swą terrorystyczną broń, rozjeżdżając na śmierć 11 osób i raniąc ponad 70 innych. Wcześniej zastrzelił polskiego kierowcę pojazdu i zarazem kuzyna Żurawskiego, 37-letniego Łukasza U. Przedsiębiorca z Sobiemyśla koło Szczecina uważa, że jego żalowi po utracie bliskiego krewnego, pierwszej ofiary największego jak dotąd zamachu terrorystycznego o motywacji islamistycznej w Niemczech, nie da się zadośćuczynić finansowo. Natomiast swe straty materialne związane z kasacją niemal nowej ciężarówki oszacował na około 90 tys. euro. – Dla mnie to mnóstwo pieniędzy – zaznaczył w rozmowie z dpa. Łukasz U. pozostawił żonę i dziecko, którzy w dwa lata po tragedii znów jakoś sobie radzą – ocenił Żurawski. – Nie można zawrócić czasu – przyznaje nieco ściszonym głosem, ale jego ton znów się podnosi, gdy mówi o traktowaniu poszkodowanych przez niemieckie władze. Jak pisze dpa, firma Żurawskiego pokonała już największe finansowe tarapaty, niemniej nie może on zrozumieć, dlaczego Niemcy nie zrekompensowały dotąd szkody, jaką poniósł. – Nie chcę się przecież wzbogacić – podkreślił dodając, że dla państwa tak bogatego jak Niemcy odszkodowanie powinno być sprawą honoru, ale wypłacono mu dotąd tylko nawiązkę za straty moralne w kwocie 10 tys. euro. Zdaniem Żurawskiego pełnomocnicy rządu Niemiec do spraw ofiar berlińskiego zamachu – socjaldemokraci Edgar Franke i jego poprzednik na tym stanowisku Kurt Beck – nie sprostali postawionym im zadaniom. Mimo zapewnień Becka, nie jest prawdą, że to za jego sprawą spółka Scania zrezygnowała z należnych jeszcze rat za leasing, a koncern Thyssen-Krupp z domagania się zwrotu wartości załadowanych na ciężarówkę stalowych blach, które zardzewiały. Jak twierdzi polski przedsiębiorca, obie firmy ugięły się raczej pod naciskiem mediów. Żurawski zaprzestał na razie starań o niemieckie odszkodowanie, bo również jego adwokat uważa, że teraz nie ma to żadnego sensu. – Dopóki w Niemczech nie zostanie zamknięte śledztwo, nie mam szans na osiągnięcie czegokolwiek. To jest jak walka Dawida z Goliatem – ubolewa polski przedsiębiorca. Niemieckie władze śledcze nadal badają, dlaczego Amri, który po zamachu zbiegł do Włoch i zginął tam od kul policjantów, nie został w Niemczech zawczasu aresztowany, choć uważano go za niebezpiecznego islamistę.",,
"„Było ich czterech, wyglądali jak niedźwiedzie”. Śledztwo po gwałcie w Rimini",Sprawcy napadu na polskich turystów w Rimini to prawdopodobnie czterej nielegalni imigranci z Afryki Północnej w wieku poniżej 30 lat - podała w niedzielę agencja ANSA powołując się na śledczych. Według nich wśród napastników byli zapewne handlarze narkotyków.,"Zeznania uczestników tragicznego wydarzenia cytuje portal „Rimini Today”. „Próbowałem dowiedzieć się, czego chcą, ale nie mówili po angielsku. Wtedy zdałem sobie sprawę, że  było za późno, jeden z nich uderzył mnie butelką w twarz. Było ich czterech, wyglądali jak niedźwiedzie. Uderzali mnie w głowę, przestali gdy straciłem przytomność.  Włoska agencja prasowa poinformowała, że policja ma odciski palców sprawców i dysponuje też nagraniami z kamer na plaży. Śledztwo prowadzi do środowisk nielegalnych imigrantów Powołując się na źródła w organach ścigania ANSA dodała, że śledztwo jest „trudne”. Prowadzi ono do środowisk nielegalnych imigrantów, wśród nich handlarzy narkotyków, którzy uprawiali ten proceder na pełnej turystów Riwierze nad Adriatykiem.W nocy z piątku na sobotę czterech napastników zaatakowało parę młodych polskich turystów na plaży w popularnej miejscowości nadmorskiej na północy Włoch. Kobieta została brutalnie zgwałcona, a jej partner dotkliwie pobity.",,
W Pałacu Prezydenckim odbyło się spotkanie ws. marszu przeciwko przemocy i nienawiści,"W Pałacu Prezydenckim odbyło się spotkanie ws. inicjatywy wspólnego marszu przeciwko przemocy i nienawiści. Prezydent Andrzej Duda zaprosił na nie liderów partii politycznych. W spotkaniu nie wzięli jednak udziału szefowie PO i SLD oraz Ryszard Petru (Teraz!). Ostatecznie uczestnicy spotkania ustalili, że marsz się nie odbędzie.","W spotkaniu uczestniczyli m.in. premier Mateusz Morawiecki, szef MSWiA Joachim Brudziński oraz szef MKiDN Piotr Gliński. Obecna jest też m.in. szefowa Nowoczesnej Katarzyna Lubnauer, wicemarszałek Sejmu Stanisław Tyszka (Kukiz'15), Piotr Zgorzelski (PSL), a także Agnieszka Dziemianowicz-Bąk, jedna z liderek Partii Razem.Przedstawiciele Platformy nie wzięli udziału w spotkaniu ze względu na prośbę rodziny Pawła Adamowicza o nieupolitycznianie niedzielnej tragedii. PO apelowała, by prezydent przełożył spotkanie. Na tę prośbę rodziny powołał się również Ryszard Petru.Z kolei szef SLD Włodzimierz Czarzasty w liście do prezydenta zamieszczonym w poniedziałek na Twitterze informował, że nie weźmie udziału w spotkaniu, ponieważ uznał, ""że to niewłaściwy moment na działania o charakterze PR-owym"".Paweł Adamowicz zmarł w szpitalu w poniedziałek po południu. Trafił tam w niedzielę wieczorem po ataku nożownika podczas finału Wielkiej Orkiestry Świątecznej Pomocy; jego stan był bardzo poważny, przeszedł kilkugodzinną operację.Prezydent Duda wystąpił z inicjatywą spotkania, zanim pojawiła się informacja o śmierci prezydenta Gdańska.",,
Indyjski Sąd Najwyższy utrzymał surowe kary dla seryjnych gwałcicieli,Sąd Najwyższy w Bombaju uznał kary śmierci i dożywocia dla seryjnych gwałcicieli za zgodne z konstytucją. Przepisy zmienionego w 2013 r. kodeksu karnego podważali obrońcy skazanych za podwójny gwałt w głośnym procesie w Bombaju.,"Sędziowie uznali, że paragraf 376-E, który włączono do kodeksu karnego w 2013 r., nie narusza konstytucji. Paragraf przewiduje, że osoba skazana za gwałt na karę więzienia automatycznie otrzymuje dożywocie lub karę śmierci, jeśli udowodniono jej powtórzenie czynu w innej sprawie.  Tak było w przypadku trzech skazanych w bombajskim procesie „Shakti Mills”. Vijay Jadhav, Mohammad Qasim Shaikh i Mohammad Salim Ansari zostali skazani za gwałt na 23-letniej fotografce prasowej w opuszczonych młynach Shakti, w centrum Bombaju. Wkrótce po ich ujęciu okazało się, że trójka dokonała wcześniej gwałtu na 18-letniej pracowniczce call center w tym samym miejscu. Po raz pierwszy w Indiach sąd zastosował wtedy przepis o surowszej karze za drugi gwałt.  Indyjski kodeks karny zaostrzono w 2013 r., po wielomiesięcznych protestach ulicznych wywołanych przez bestialski gwałt na studentce fizjoterapii. Protestujący w grudniu 2012 roku domagali się m.in. zmian w prawie i w podejściu policji do ścigania przestępstw na tle seksualnym. Nowe przepisy nakładają karę minimum 20 lat więzienia i maksymalnie dożywocia lub śmierci przy gwałtach zbiorowych oraz za gwałt, którego skutkiem był zgon ofiary lub jej stan wegetatywny. Prawnicy trzech skazanych w procesie Shakti Mills przekonywali, że zaostrzony paragraf 376-E jest nieproporcjonalny do popełnionej winy, a także dyskryminujący i pośrednio ustanawia obligatoryjną karę śmierci, naruszając zapisy konstytucji.  – Jak możemy wydać wyrok śmierci w sprawie, w której inne życie nie zostało zabrane? – argumentował adwokat Yug Mohit Chaudhary.  Sąd Najwyższy oddalił wszystkie argumenty, uznając, że gwałt narusza godność, autonomię i nienaruszalność osobistą człowieka gwarantowaną przez konstytucję. Sądy mają również do wyboru karę dożywocia lub śmierci, a gwałt nie może być uznawany za czyn mniej haniebny od morderstwa.  „Biorąc pod uwagę wpływ, jaki czyn napaści seksualnej ma na poszkodowaną osobę, tylko mocno wysilając wyobraźnię, ktoś mógłby powiedzieć, że gwałt jest mniej haniebny niż morderstwo” – czytamy w wyroku.  Sąd powołał się przy tym na rosnące statystyki dotyczące gwałtów w Bombaju i Delhi. W stolicy kraju Indii liczba zgłoszonych gwałtów wzrosła trzykrotnie w porównaniu z 2012 r. Zdaniem policji, kobiety częściej zgłaszają gwałty dzięki zmianom przepisów, protestom i kampanii medialnej w przełomowym 2012 roku.  Jednak w Narodowym Badaniu Zdrowia Rodziny, przeprowadzonym na zlecenie rządu na przełomie 2015 i 2016 r., szacuje się, że 99,1 proc. napaści seksualnych w Indiach wciąż nie jest zgłaszanych.",,
Waszczykowski dla niemieckiej gazety: Spór UE z Polską bezsensowny. To sztuczny konflikt,"„Nie potrzebujemy włączania się KE ani Parlamentu Europejskiego w nasze wewnętrzne sprawy” – napisał szef polskiej dyplomacji Witold Waszczykowski w tekście, który ukaże się w sobotnim wydaniu niemieckiej gazety „Frankfurter Allgemeine Zeitung”. Zapewnił równocześnie, że Polska nie odwraca się od Europy i nadal zabiega o bliską współpracę z Brukselą.","Nowy rząd w Polsce, który dopiero od dwóch miesięcy sprawuje władzę, „znalazł się pod ostrzałem instytucji UE i nadmiernie podnieconych komentatorów mediów”, którzy nie zadali sobie trudu, aby „sprawdzić fakty dotyczące naszego ambitnego programu reform” - napisał Waszczykowski w artykule „Jakiej Unii chce Polska.Niestabilna sytuacja„Zamiast zająć się pilnymi problemami, z jakimi boryka się nasz kontynent – niestabilną granicą południową UE i prowadzącą wojnę na Wschodzie Rosją – Unia Europejska wdała się w całkowicie bezsensowny konflikt z Warszawą” – napisał szef polskiej dyplomacji. Waszczykowski ustosunkował się obszernie do zarzutów wysuwanych ostatnio przez zachodnich polityków i przez media wobec polskiego rządu. Zapewnił, że „próba rewizji Trybunału Konstytucyjnego nie jest zamachem na praworządność”, lecz jedynie próbą „skorygowania deformacji przeforsowanej w ostatnich dniach poprzedniego rządu”. „Zupełnie niepotrzebnie kością niezgody” stała się też jego zdaniem podjęta przez obecny rząd próba zaprowadzenia porządku w sektorze mediów publicznych. „Istnieje jasny cel: uchwalenie ustaw, które przywrócą zrozumienie dla ich (mediów) misji i zagwarantują równocześnie pluralizm, niezależność i obiektywizm” – pisze minister. Bliska współpraca„Zabiegamy nadal o bliską współpracę z Komisją Europejską i wspieramy jej aktywną rolę w kształtowaniu europejskiej polityki” – zapewnił Waszczykowski. Jak zastrzegł, zgodnie z zasadą subsydiarności (pomocniczości) „nie potrzebujemy włączania się KE ani Parlamentu Europejskiego w nasze wewnętrzne sprawy”. Memorandum KE z 13 stycznia wzywające do wdrożenia dialogu w związku ze wzmocnieniem praworządności „nie ma żadnych rzeczywistych następstw dla Polski” – uważa minister. Zadeklarował, że Polska będzie prowadziła dialog z Brukselą. Zdaniem Waszczykowskiego „sztuczny konflikt” z Warszawą jest „niepotrzebnym odwracaniem uwagi”. „Kluczowym pytaniem jest to, na ile kompetentnie UE stawia czoło aktualnym wyzwaniom i do jakich europejskich rozwiązań pasuje Polska”. Umocnienie wartości UEWedług niego priorytetem UE powinno być „zachowanie zwartości Unii i umocnienie Wspólnej Polityki Zagranicznej i Bezpieczeństwa”. „Eskalacja sporu z Polską dotyczącego problemów polityki wewnętrznej osłabi tylko UE i ograniczy jej zdolność do troszczenia się o poważne wyzwania” – dodał szef dyplomacji. Waszczykowski zaznaczył, że Polska chce być „aktywnym i świadomym swej odpowiedzialności” członkiem UE. „Popieramy wzmocnienie wewnętrznej solidarności i odpowiedzialności, lecz – aby uniknąć nieporozumień – (zaznaczamy), że będziemy występować na rzecz prawa poszczególnych krajów do podejmowania decyzji, które dotyczą bezpośrednio ich obywateli”. „Mówimy >>nie<< ponadnarodowej federalistycznej Europie, ponieważ nie tego potrzebują nasze kraje i nasi obywatele” - oświadczył minister. Bardziej elastyczna Europa„Demokracja w Polsce nie jest zagrożona. Nie odwracamy się od Europy. Wręcz przeciwnie, chcemy odgrywać czołową rolę w budowie silniejszej, bardziej elastycznej i solidarnej Europy” – konkluduje Waszczykowski w artykule w „FAZ”.Jak zaznacza redakcja, która udostępniła prenumeratorom tekst w piątek wieczorem, artykuł szefa polskiej dyplomacji ukaże się w sobotę w wiodących gazetach wszystkich krajów UE.",,
Trzynasta emerytura Kaczyńskiego trafi na cel dobroczynny,"Prezes Prawa i Sprawiedliwości Jarosław Kaczyński swoją trzynastą emeryturę przeznaczy na cele dobroczynne – poinformował szef jego biura Jarosław Fogiel. – „Trzynastka” Kaczyńskiego może trafić na pomoc zwierzętom przeznaczonym do rzeźni. Będzie to prawdopodobnie jakaś wiarygodna organizacja, zajmująca się prawami i ochroną zwierząt lub np. zbiórka na wykup zwierzęcia przeznaczonego do rzeźni – wskazał.","Podczas konwencji PiS, która rozpoczyna przygotowania do wyborów europarlamentarnych, przedstawiona została „piątka Kaczyńskiego”. Jeden z jej punktów to przyznanie każdemu emerytowi trzynastej emerytury – w kwocie 1,1 tys. zł. Jak spekulowała wtedy „Gazeta Wyborcza”, prezes Kaczyński zrobił to, bo chciał sam sobie przyznać dodatkowe pieniądze.W odpowiedzi na takie twierdzenia „GW” dyrektor biura prezesa PiS Jarosław Fogiel poinformował, że Kaczyński przeznaczy te pieniądze na cele dobroczynne. – Od samego momentu poinformowania o programie emerytalnych „trzynastek” poseł Jarosław Kaczyński ma zamiar przekazać tę kwotę na cel dobroczynny – powiedział gazecie Fogiel.",,
Pierwsze pomidory były fioletowe. Nowe ustalenia naukowców,"„Czerwony jak pomidor”– tak, ale nie od zawsze. Naukowcy ustalili, że pomidory są czerwone przez przypadek, bo te pierwsze były fioletowe jak bakłażany. Ten kolor nadały im antyoksydanty o nazwie antocyjany, przyjmujące barwę od czerwonej po fioletową.","Czerwony kolor, wyróżniający króla włoskiej kuchni, pojawił się znacznie później, w rezultacie mutacji genetycznej. Odkrycia tego dokonali – i to niezależnie od siebie – włoscy naukowcy z Instytutu w szkole wyższej Sant’Anna w Pizie oraz eksperci z Chińskiej Akademii Nauk w Pekinie. Ustalenia obu zespołów opublikowały pisma naukowe „Plant Communications” i „Molecular Plant”. Antocyjany z pomidorów to te same organiczne związki, które nadają charakterystyczną barwę winogronom i jeżynom. Jak ustalili badacze, fiolet z biegiem czasu przekształcił się w czerwień. Punktem wyjścia rekonstrukcji pierwotnego koloru była analiza bardzo rzadkiej odmiany fioletowych pomidorów, uprawianych od lat 70. zeszłego wieku i nazwanych Aft (Anthocyanin Fruit).",,
Nieślubne dzieci powodem problemów Korwin-Mikkego? „Rz”: w partii oburzenie,"Kongres Nowej Prawicy ma nowego prezesa – Janusza
Korwin-Mikkego zastąpił na tym stanowisku europoseł Michał
Marusik. Oficjalną przyczyną był „Nadmiar obowiązków ciążących na dotychczasowym prezesie”. Jednak „Rzeczpospolita” informuje, że w partii zawrzało po tym, jak Korwin-Mikkemu  niedawno urodziła się dwójka nieślubnych dzieci.","– Nadmiar obowiązków ciążących na dotychczasowym prezesie, mimo jegonieprawdopodobnej wydolności, przekraczał możliwości jednego człowieka.Musimy go wspierać we wszystkich działaniach, w których możemy go wesprzeć –powiedział Michał Marusik, tłumacząc przyczyny dokonanego wyboru. Dodał, żeponiedziałkowa decyzja „nie oznacza żadnej zmiany, oprócz lepszego wsparciadla osoby, idei i programu politycznego Janusza Korwin-Mikke”.– Funkcjonujemy tak jak zawsze, cały skład władz pozostaje nienaruszony –zaznaczył.„Żadnych swoich dzieci nie zostawiam, jak Ryszard Kalisz”Zdecydowanie inną przyczynę zmiany na fotelu prezesa KNP przedstawia „Rzeczpospolita”. Rzekomo miały w tej kwestii zaważyć wydarzenia z życia osobistego dotychczasowego lidera. Partyjni koledzy Korwin-Mikkego oburzyli się po tym, gdy dowiedzieli się, że niedawno na świat przyszła dwójka jego nieślubnych dzieci. Nowy związek polityka nie jest też akceptowany przez jego rodzinę. – Wszystkie moje dzieci są nieślubne, więc to żadna rewelacja – stwierdził Korwin-Mikke w rozmowie z „Rzeczpospolitą”. – Ale żadnych swoich dzieci nie zostawiam jak Ryszard Kalisz – dodał. Decyzja o zmianie prezesa zapadła podczas poniedziałkowego Konwentyklu KNP.Jak wyjaśnił Marusik jest to jedna z władz statutowych partii złożona przedewszystkim z członków założycieli partii. – To nieliczne grono, może 17 osób –dodał.Nowy prezes KNP dodał, że Konwentykl KNP w poniedziałek „był zgodny, żeKorwin-Mikke powinien zadeklarować swój start w wyborach prezydenckich”.– Oczywiście ma pełne nasze wsparcie – dodał.Z kolei Korwin-Mikke powiedział w poniedziałek, że jego wizjarozszerzenia i wzmocnienia partii nie zyskała poparcia u członkówzałożycieli. – Postanowili pójść własną drogą i życzę im dobrze. Oczywiście miprzykro – zaznaczył. Dodał, że na razie nie występuje z KNP, zaś w wyborachprezydenckich zamierza startować z własnego komitetu.",,
Miliony monet do przetopienia. Miały uczcić brexit,"Kilka milionów okolicznościowych monet 50-pensowych, które miały upamiętnić wyjście Wielkiej Brytanii z Unii Europejskiej, zostanie przetopionych. Powód jest oczywisty – brexit nie nastąpi 31 października.","Brexit zaplanowano na koniec października. Brytyjski minister finansów Sajid Javid zlecił Royal Mint, państwowej mennicy, wybicie 10 mln pamiątkowych monet w trzech wersjach: ze złota, ze srebra oraz ze stopu miedzi i niklu (dwie ostatnie miały od 1 listopada zostać wprowadzone do obiegu). Na rewersie wszystkich umieszczono hasło „Pokój, dostatek, przyjaźń ze wszystkimi narodami” oraz datę wyjścia z Unii, 31 października 2019 r.W poniedziałek jednak premier Boris Johnson formalnie zaakceptował zgodę Brukseli na odsunięcie brexitu do 31 stycznia 2020 r. Wcześniej zapewniał, że Wielka Brytania wystąpi z UE w planowanym terminie, z umową lub bez niej.Nie wiadomo, ile dokładnie monet wybito, bo wobec narastających wątpliwości co do daty 31 października już pod koniec zeszłego tygodnia ich produkcję wstrzymano. Rzecznik ministerstwa finansów zapewnił, że plan wybicia okolicznościowej monety nie został porzucony i wejdzie ona do obiegu po wystąpieniu kraju z UE.",,
Rekordowa liczba Polaków zamierza wziąć udział w wyborach w Wielkiej Brytanii,"Rekordowa liczba 97 859 obywateli polskich przebywających w Wielkiej Brytanii zarejestrowała się, aby wziąć udział w niedzielnych wyborach do Sejmu i Senatu – poinformowała w piątek ambasada RP w Londynie. To o ponad 50 proc. więcej niż przed czterema laty.","Rejestracja osób chcących wziąć udział w wyborach zakończyła się w czwartek po południu. Najwięcej osób zarejestrowało się w obwodzie nr 268 przy polskiej parafii w londyńskiej dzielnicy Ealing – prawie 5900 osób, ale w trzech obwodach w ambasadzie RP łącznie jest zarejestrowanych ponad 6300 osób. Na terytorium Zjednoczonego Królestwa (wliczając w to nienależącą do niego, lecz podległą bezpośrednio brytyjskiej koronie wyspę Jersey) utworzono 54 obwody głosowania – 36 w Anglii, z czego 11 w samym Londynie, 12 w Szkocji, trzy w Irlandii Północnej, dwa w Walii i jeden na Jersey. Łącznie jest to nieco ponad jedna szósta wszystkich zagranicznych obwodów głosowania. Tegoroczne wybory parlamentarne cieszą się znacznie większym zainteresowaniem niż było to w poprzednich latach. Przed wyborami parlamentarnymi w 2015 roku w Wielkiej Brytanii zarejestrowało się ponad 63 tys. Polaków, w 2011 roku liczba ta przekraczała 29 tys. osób, w 2007 roku – ponad 48 tys., a w 2005 roku – nieco ponad 2,8 tys. W związku z rekordowo dużą liczbą zarejestrowanych osób ambasada apeluje, by w celu uniknięcia długiego oczekiwania przyjść do lokali wyborczych możliwie jak najwcześniej. Dotyczy to zwłaszcza tych obwodów, w których zarejestrowało się najwięcej osób. Według danych brytyjskiego urzędu statystycznego ONS pod koniec 2018 roku w Wielkiej Brytanii mieszkało 905 tys. Polaków.",,
„Przyjmijmy wyrzeczenie się przemocy jako styl polityki pokoju”,"Papież Franciszek modlił się w niedzielę za ofiary zamachu w Stambule, gdzie w noc sylwestrową zginęło 39 osób, a kilkadziesiąt zostało rannych. Mówił, że plaga terroryzmu ogarnia świat.","Zwracając się do wiernych, zgromadzonych w Nowy Rok w południe w Watykanie na modlitwie Anioł Pański, Franciszek powiedział: „Niestety przemoc uderzyła znowu tej nocy, gdy składamy sobie życzenia i żywimy nadzieję. Ubolewając wyrażam moją solidarność z narodem tureckim. Modlę się za liczne ofiary i za rannych oraz za cały naród pogrążony w żałobie”.Pierwszy stycznia to Światowy Dzień Pokoju. Zapoczątkował go przed 50 laty błogosławiony Paweł VI. W tegorocznym orędziu papież Franciszek zaproponował by „przyjąć wyrzeczenie się przemocy jako styl polityki pokoju”.",,
Rekordzista Kwaśniewski. Prezydenci i ich ułaskawienia,"Konstytucja RP daje prezydentowi prawo łaski, co oznacza, że może całkowicie lub częściowo złagodzić karę. Pięciu prezydentów, poczynając od Lecha Wałęsy ułaskawiło ponad osiem tysięcy osób. Odmowę usłyszało pięć tysięcy. Kto i w jakiej sprawie mógł liczyć na ten prezydencki przywilej?","Okazuje się, że rekordzistą ułaskawień był Aleksander Kwaśniewski. Wynika to zapewne z faktu, że pełnił swoją funkcję przez dwie kadencje. Liczba osób w sprawach, których skorzystał ze swojego przywileju wynosi 4288 osób. Odmówił natomiast 2112 osobom. „Rutynowa” decyzja W 1999 roku Kwaśniewski ułaskawił Ptera Vogla, który wcześniej znany był jako Piotr Filipczyński. W 1971 roku skazany został na 25 lat więzienia za morderstwo staruszki na tle rabunkowym. Dwa lata po skazaniu jego wyrok obniżono do 15 lat, a w 1979 roku, gdy odbywał przerwę w karze, wyjechał do Szwajcarii. Od 1987 roku poszukiwano go listem gończym, a w latach 90. często widywano go w Sejmie. Media nazywały go „kasjerem lewicy”. W 1998 roku został aresztowany w Szwajcarii i miał odbywać resztę kary. Wniosek o jego ułaskawienie popierała także minister sprawiedliwości Hanna Suchocka. Sam Kwaśniewski nazwał tę decyzję „rutynową”. – Kancelaria wykonała zadanie notariusza, czyli uznała pozytywny wniosek i go podpisała  – tłumaczył prezydent. Jednym z ułaskawionych przez Kwaśniewskiego w 2005 roku był też Zbigniew Sobotka. Były wiceminister spraw wewnętrznych i administracji był związany z tzw. aferą starachowicką. Dostał 3,5 roku więzienia oraz pięcioletni zakaz sprawowania funkcji  administracyjnych z dostępem do materiałów tajnych. Pod koniec kadencji Kwaśniewski zajął się procedurą ułaskawienia. Protestowały przeciw temu wszystkie partie poza SLD. Ostatecznie 16 grudnia 2005 roku kara Sobotki została zmniejszona do roku pozbawienia wolności z warunkowym zawieszeniem jej wykonywania na okres próby wynoszący 2 lata. Głośnym ułaskawieniem Kwaśniewskiego było darowanie kary Sławomirowi Sikorze i Arturowi Brylińskiemu. Historię obu mężczyzn opowiedział w filmie „Dług” Krzysztof Krauze. Sikora i Bryliński w latach 90. byli biznesmenami, od których gangster Grzegorz G. domagał się m.in. zwrotu nieistniejącego długu. W marcu 1994 mężczyźni zamordowali go i jego ochroniarza w lesie pod Maciejowicami. Skazani na 25 lat więzienia, zostali ułaskawieni – Sikora w 2005 roku, a Bryliński w 2010, gdy prezydentem był już Bronisław Komorowski. „Wykorzystałem ludzką chciwość”Prezydentem, który w ciągu 5 lat ułaskawił 3454 by Lech Wałęsa. To on przyczynił się do najsłynniejszej sprawy ostatniego ćwierćwiecza, a dokładnie ułaskawienia Andrzeja Z. pseudonim Słowik, czyli jednego z bossów pruszkowskiej mafii. Po niespełna trzech z sześciu lat pozbawienia wolności otrzymał przepustkę, po której nie wrócił za kraty. Ukrywając się poprosił Wałęsę o ułaskawienie. – Wykorzystałem ludzką chciwość i akt łaski po prostu kupiłem – mówił cztery lata temu przyznając, że wręczył łapówkę urzędnikom kancelarii Wałęsy. – W czasie, gdy doszło do ułaskawienia Andrzeja Z., był słowiczkiem, a nie „Słowikiem"", i dopiero przymierzał się do gangsterowania. Gdybym wiedział, że słowiczek wyleci na „Słowika"", to bym go udusił w zarodku – mówił Wałęsa. „Słowik” w swojej książce zdradził, że ułaskawienie opiewało na kwotę 150 tys. dolarów. Najmniej ułaskawionych osób mają na koncie Lech Kaczyński i Bronisław Komorowski. Ten pierwszy 201, drugi 360. Kaczyński odmówił 913 osobom, a Komorowski 1546. Lincz we WłodowieDo najgłośniejszych ułaskawień Kaczyńskiego należy to z 2009 roku, które dotyczyło trzech braci – Mirosława, Tomasza i Krzysztofa Winków, skazanych za lincz. Do zdarzenia doszło we Włodowie. Józef C. zabity przez nich w 2005 roku zastraszał i okradał lokalną społeczność. W 2009 roku Kaczyński ułaskawił także Adama S., który został skazany za wyłudzenia środków publicznych z PFRON. Wśród ułaskawionych przez Komorowskiego byli m.in. pijany rowerzysta, przemytnik narkotyków, złodziej, a także osoby skazane za nielegalny połów ryb, wyrąb drzewa, czy uchylanie się od służby wojskowej, a także mężczyźna, który znęcał się nad żoną. Tu argumentem przemawiającym „za” było przebaczenie przestępstwa przez żonę.",,
Jakub Hartwich może swobodnie wchodzić do Sejmu. „Zakaz wstępu jest nieaktualny”,Syn nowo wybranej posłanki Iwony Hartwich będzie mógł uczestniczyć w jej zaprzysiężeniu w Sejmie. Straż Marszałkowska zmieniła decyzję podjętą w 2018 roku i zakaz wstępu jest nieaktualny – poinformował w sobotę na Twitterze dyrektor CIS Andrzej Grzegrzółka.,"Iwona Hartwich dostała się do Sejmu, startując z trzeciego miejsca toruńskiej listy Koalicji Obywatelskiej. Jest jedną z osób uczestniczących w 40-dniowym proteście osób niepełnosprawnych, który odbył się w zeszłym roku w Sejmie. Po zawieszeniu protestu jego uczestniczy otrzymali zakaz wstępu do gmachu Izby.              Hartwich podkreślała w rozmowie z polsatnews.pl, że bardzo zależy jej na tym, żeby zakaz wstępu do budynku Sejmu został cofnięty wobec wszystkich osób, które protestowały.              Dodała, że jej syn Jakub, który również protestował na sejmowych korytarzach, chciałby przyjechać na jej zaprzysiężenie, ale wciąż ma zakaz wejścia do Sejmu.",,
"„Niegodziwy, zrodzony w chorym umyśle atak na rodzinę premiera”","– Postrzegam takie działanie jako niegodziwe. Być może było ono motywowane politycznie. Według pewnych chorych umysłów chodzić mogło o zaszkodzenie wizerunkowi premiera Morawieckiego. Jednak działanie to jest kompletnie przeciwskuteczne. Bo wyszła na jaw sprawa, która stawia premiera w bardzo szlachetnym świetle – ocenia w rozmowie z portalem tvp.info politolog Artur Wróblewski, odnosząc się do ataku na rodzinę premiera Morawieckiego i ujawnienie, że adoptował on dwoje dzieci.","Jak donosi „Super Express”, w książce byłego współpracownika Mateusza Morawieckiego – jeszcze z czasów, kiedy był pracownikiem banku BZ WBK – ujawniono, że obecny premier adoptował dwoje dzieci.Atak na rodzinę potępiły zarówno środowiska polityczne, jak i medialne. Słowa wsparcia skierowali do premiera politycy obozu rządzącego i niektórzy działacze opozycji parlamentarnej – m. in. Katarzyna Lubnauer, Władysław Kosiniak-Kamysz i Leszek Miller.W rozmowie z portalem tvp.info politolog Artur Wróblewski z Uczelni Łazarskiego stwierdził, że ujawnienie prywatnych informacji z życia Morawieckiego „jest przykładem czegoś skrajnie perfidnego”. – Niskie pobudki świadczą o człowieku, który się tego dopuścił. Może chciał zaszkodzić myśląc, że adopcja dzieci jest czymś sensacyjnym – zaznacza. Politolog wskazuje też, że w tej sprawie może chodzić też o „prywatny interes osoby, która zapewne chce zarobić na życiu prywatnym człowieka przez wchodzenie z nim w relacje przyjacielskie”. – Dokonał oszustwa, zdrady lojalności – mówi. Wróblewski zaznacza, że należy chronić szczególnie dzieci. – Relacje rodzinne, tak bardzo prywatne, intymne, nie mają nic wspólnego z polityką – mówi i wskazuje na konieczność ustalenia pewnych standardów medialno-informacyjnych wobec dzieci polityków. – Wartość życia rodzinnego powinna być szczególnie chroniona – stwierdza.",,
Mołdawski układ zamknięty. Opozycja: trują nas rtęcią,"Wybory parlamentarne w Mołdawii nie przyniosą poważniejszych zmian. Nadal w kraju będą dominowały dwa obozy: jeden z związany z oligarchą Vladem Plahotniucem, drugi zaś prorosyjski. Prawdziwa opcja proeuropejska, nawet przy dobrym wyniku, pozostanie w opozycji. W zależności od ostatecznego układu sił w nowym parlamencie, Mołdawię czeka zachowanie status quo lub kolejne przyspieszone wybory. Oba scenariusze zadowalają Rosję.","W niedzielnych wyborach liczą się tak naprawdę tylko trzy siły. Tak naprawdę to starcie obozu oligarchicznego (rządząca Partia Demokratyczna), opcji prorosyjskiej (opozycyjna Partia Socjalistyczna) oraz proeuropejskiego i reformatorskiego bloku Acum (rum. Teraz). Jedna siła rządząca, dwie opozycyjne. Przy czym tak się w Mołdawii dziś składa, że jednej z tych opozycyjnych sił bliżej do rządzących, niż do reszty opozycji. Od dobrych paru lat Partia Demokratyczna i socjaliści zdominowały scenę polityczną i prowadząc pozorną w dużym stopniu walkę, usiłują marginalizować pozostałe partie. Skupiają się na geopolityce, a nie chcą reformować kraju, zwalczać korupcji i zwiększać gospodarczej konkurencyjności. Formalnie proeuropejska i liberalna Partia Demokratyczna prawdziwego wroga widzi nie w prorosyjskich i lewicowych socjalistach, a w innych prozachodnich partiach. Faktyczny władca Mołdawii, oligarcha Vlad Plahotniuc wie bowiem, że może utrzymać władzę tylko wtedy gdy jego partia będzie udawała gwaranta proeuropejskiego kursu Kiszyniowa. Dlatego w tej części sceny politycznej niszczy wszelką konkurencję.Dziś największe zagrożenie Plahotniuc widzi w bloku Acum, choć ten skupia głównie pozaparlamentarne środowiska, nie ma wpływów w mediach i ma problemy z finansowaniem. Ale jest rzeczywiście za reformami, których wymaga umowa stowarzyszeniowa Mołdawii z UE. Tuż przed wyborami liderzy Acum oskarżyli władze o zatrucie ich rtęcią. Maia Sandu i Andrei Nastase oświadczyli, że „stali się celem ataku władz, które chcą ich śmierci”. Podkreślili, że musieli poprosić o pomoc lekarską, zaś wyniki badań wykazały zatrucie metalami ciężkimi, m.in. rtęcią. Zresztą Nastase raz już odczuł na własnej skórze działania obozu rządzącego. Choć w 2018 roku wygrał wybory na mera stolicy, ich wynik unieważnił sąd. Żadne to zaskoczenie – sędziowie siedzą bowiem w kieszeni Plahotniuca.Państwo oligarchy i udawana opozycjaOligarcha przewodzi rządzącej od 2015 roku Partii Demokratycznej (PDM), ale nie pełni żadnej oficjalnej funkcji państwowej. Tak naprawdę jednak panuje nad sądami, prokuraturą, Trybunałem Konstytucyjnym. Ale co bardzo ważne, kontroluje też przeszło dwie trzecie rynku mediów w Mołdawii (m.in. cztery kanały telewizyjne o zasięgu ogólnokrajowym). Plahotniuc jest politycznym pragmatykiem – teraz popiera linię proeuropejską, bo mu się to opłaca. Zwłaszcza, że wykreował sobie przeciwnika, czyli socjalistę Igora Dodona. Dodon wygrał wybory prezydenckie w 2016 roku m.in. dzięki cichemu wsparciu Plahotniuca. Po czym oligarcha ograniczył kompetencje głowy państwa. Taki układ odpowiada obu stronom. Plahotniuca i jego partię popiera, chcąc nie chcąc, Zachód, zaś otwarcie wspierani przez Moskwę socjaliści stali się najpopularniejszą siłą w kraju, ale nie na tyle, by samodzielnie móc rządzić. Co ciekawe, ani jedni, ani drudzy nie mówią oficjalnie o geopolitycznym wyborze. Plahotniuc i PDM opowiadają się za polityką „promołdawską”, zaś Dodon i PSRM za polityką „równego dystansu do Wschodu i Zachodu”. W postsowieckich realiach taka „niezależność” i „równowaga” zawsze kończą się ostatecznie na orientacji na Rosję. Rywalizacja obozów Plahotniuca i Dodona jest pozorna - blokuje opozycję antysystemową i konserwuje obecny skorumpowany układ. Nie jest przypadkiem, że PDM i socjaliści wspólnie zmienili ordynację wyborczą przed tymi wyborami, wprowadzając system mieszany, który zmniejsza szanse bloku Acum. Także wspólnie obozy oligarchy i prezydenta przyjęły w parlamencie przepisy, które umożliwiają większy udział w wyborach separatystycznemu Naddniestrzu, co oznacza wzmocnienie opcji rosyjskiej. PDM nie jest zainteresowana reformami i walką z korupcją, a sam Plahotniuc w demokratycznych wyborach poległby z kretesem. Woli więc pociągać za sznurki z zaplecza i strasząc wizją rządów prorosyjskich socjalistów tak naprawdę zmusza wielu wyborców do głosowania z zaciśniętymi zębami na PDM. Oligarcha zbudował „obóz europejski” i zrobi wszystko, by prezentować się jako jedyna opcja, która daje szansę na utrzymanie Mołdawii na prozachodnim kursie.Największym zagrożeniem jest więc dla Plahotniuca nie Dodon z socjalistami, ale blok Acum. W jego skład obok partii Godność i Prawda (lider Nastase) wchodzi Partia Działania i Solidarności (przew. Maia Sandu, była minister edukacji) oraz szereg organizacji społecznych. W sondażach blok Acum dostawał nawet 20 proc., ale ostateczny wynik może być gorszy – z powodu mieszanej ordynacji faworyzującej obóz rządzący. Na dodatek, Acum, inaczej niż PDM i socjaliści, nie ma zaplecza medialnego i silnych struktur terenowych.Faworytem wyborów jest Partia Socjalistyczna (blisko 40 proc. poparcia w sondażach). W dużej mierze to elektorat postkomunistyczny, tęskniący za czasami sowieckimi. Dodon i jego partia odziedziczyli bowiem żelazny elektorat komunistów mołdawskich. W latach 1998-2010 partia komunistyczna byłego prezydenta Vladimira Woronina w proporcjonalnych wyborach regularnie wygrywała z dużą przewagą nad konkurencją. Partia Socjalistyczna Dodona wyszła na scenę po raz pierwszy w wyborach 2014 roku i przejęła komunistyczny elektorat. A do tego doszli rosyjscy i rosyjskojęzyczni nacjonaliści (stanowią 22 proc. populacji Mołdawii bez Naddniestrza), którzy wcześniej nie głosowali na komunistów. No i jeszcze fani Putina, który cieszy się dużą popularnością w Mołdawii. W efekcie powstała duża partia otwarcie prorosyjska.Dodon jest prezydentem od 2016 roku. Był już co najmniej pięć razy zawieszany w obowiązkach przez Sąd Konstytucyjny, gdyż nie dopełniał swoich konstytucyjnych obowiązków m.in. poprzez odmowę podpisania ustaw uchwalonych przez parlament. Kilka dni przed wyborami, w wywiadzie dla Associated Press Dodon stwierdził, że Mołdawia musi podtrzymywać dobre relacje z Rosją, bo niepewna jest przyszłość UE. Prezydent podkreślił, że Kiszyniów musi mieć przyjazną współpracę z Moskwą choćby z racji na uzależnienie od dostaw rosyjskich surowców energetycznych oraz kwestię Naddniestrza. Umowa stowarzyszeniowa Mołdawii z UE weszła w życie w 2016 roku, ale socjaliści preferują wejście do zdominowanej przez Rosjan Euroazjatyckiej Wspólnoty Gospodarczej. Kreml z ręką na pulsieDotychczasowa sytuacja w Mołdawii w zupełności Rosji odpowiada. Układ oligarchy z Dodonem, przy korupcji i braku reform oznacza tkwienie Mołdawii w geopolitycznej próżni między Zachodem a Wschodem. Moskwa nie musi więc organizować w Kiszyniowie wielkich demonstracji antyoligarchicznych, korzystając z popularności socjalistów i Dodona. Jeśli zechce otworzyć kolejny gorący front rywalizacji z Zachodem, zrobi to w każdej chwili, zwłaszcza, że ma inne atuty (dostawy gazu, Naddniestrze, Gagauzja). Obecnie gra na przedłużanie kryzysu i na zmianę nastrojów Mołdawian na jeszcze bardziej prorosyjskie. Wroga NATO jest ponad połowa Mołdawian. Zdecydowanie więcej mieszkańców tego kraju ogląda telewizję rosyjską niż rumuńską. Zaś wśród wyznawców prawosławia (aż 98 proc. populacji) tylko co piąty jest za niezależnością od patriarchy Moskwy, któremu podlega lokalna Cerkiew. Ważnym narzędziem wpływu jest separatystyczna republika naddniestrzańska. Nie przypadkiem na tydzień przed wizytą Dodona w Moskwie, 22 stycznia Rosja w Moskwie otworzyła „Oficjalne przedstawicielstwo Naddniestrzańskiej Republiki Mołdawskiej”. W Naddniestrzu stacjonuje około 1400 żołnierzy rosyjskich, zaś coraz więcej mieszkańców regionu może głosować w mołdawskich wyborach. Nie trzeba dodawać, że są to głosy na opcję prorosyjską.Ale jest też jeszcze jeden potencjalny separatyzm w Mołdawii, którego Moskwa może w razie konieczności użyć od destabilizacji tego państwa. Na południu Mołdawii żyją Gagauzi, mniejszość pochodzenia tureckiego wyznająca prawosławie. Jest ich około 150 000. W 1990 r. dążyli od uzyskania niepodległości, ale Kiszyniów użył siły i w końcu w 1994 roku Gagauzi zgodzili się na autonomię w ramach republiki. Ale ostatnio Moskwa znów sięga po gagauską kartę, żeby blokować europejski kurs Mołdawii. Niedawno na łamach rosyjskiej prasy Siergiej Chimpoesz, wiceprzewodniczący Zgromadzenia Ludowego Gagauzów, powiedział, że mołdawskie partie próbują dyktować Gagauzom co mają robić i wciągają ich do związku z Rumunią, czego Gagauzi nie chcą. Chimpoesz proponuje więc, by kandydatom proeuropejskich partii uniemożliwić start wyborczy na terytorium Gagauzji. Celem jest zdominowanie 35-osobowego Zgromadzenia Ludowego przez wyłącznie gagauskich polityków. Według Chimpoesza, 95 proc. Gagauzów orientuje się na Rosję, zaś 5 proc. na Turcję. Jakie są obecnie cele polityki rosyjskiej w Mołdawii? Po pierwsze, utrzymać wojskową obecność w Naddniestrzu. Ma to znaczenie ze względu na sąsiednią Ukrainę, ale też taki kontyngent pozostaje narzędziem presji na samą Mołdawię. Oddziały rosyjskie w Naddniestrzu plus lokalne zbrojne formacje separatystyczne to ważny element rosyjskiej gry w tej części Europy. Drugi cel Kremla w Mołdawii to zablokowanie bliższej współpracy Kiszyniowa z NATO. Obecnie Rosja toleruje obecność mołdawskiego pododdziału w siłach pokojowych NATO na Bałkanach, ale Dodon, gdyby mógł, to by w ogóle zamknął nawet biuro łącznikowe Sojuszu w Kiszyniowie. Trzeci cel Kremla to uniemożliwienie politycznego zjednoczenia Mołdawii z Rumunią w jakiejkolwiek formie. Obecnie i tak jest to nierealne, bo zaledwie 20 proc. Mołdawian opowiada się za zjednoczeniem z Rumunią, a i sam Bukareszt, nie wspominając o Brukseli, się do tego nie spieszy. Celem Moskwy jest trwałe uniemożliwienie przyłączenia Mołdawii do Rumunii. Dlatego Moskwa wspiera socjalistów promujących federalizację Mołdawii z Naddniestrzem. Region ten miałby otrzymać specjalny status, poprzez co mógłby w przyszłości blokować wszelkie dążenia Kiszyniowa do przyłączenia się do Rumunii, UE czy NATO. Status „trwale zagwarantowanej neutralności” Mołdawii to jest cel działań rosyjskich. Mołdawia jest neutralnym państwem zgodnie z własną konstytucją, ale Moskwa chce dodatkowych gwarancji. Takie gwarancje ma zapewnić po wyborach Partia Socjalistyczna.",,
Media: Nowy traktat francusko-niemiecki jest mało ambitny,"Francuska prasa z dystansem traktuje podpisaną właśnie nową umowę Francji z Niemcami o zasadach stosunków dwustronnych. „Nowy traktat francusko-niemiecki, małe ambicje”, „Akwizgran, ale co potem?” – brzmiały tytuły we wtorkowych wydaniach dzienników.","Nowy traktat francusko-niemiecki „o współpracy i integracji” podpisano z wielką pompą w niemieckim Akwizgranie, dawnej stolicy Karola Wielkiego, który był królem Franków i świętym cesarzem rzymskim. W przemówieniu wygłoszonym przed podpisaniem traktatu kanclerz RFN Angela Merkel podkreśliła, że oba kraje razem chcą stawiać czoła aktualnym wyzwaniom. – Traktat akwizgrański odnawia fundament współpracy między naszymi krajami –powiedziała szefowa niemieckiego rządu. Przypomniała, że przyjaźń miedzy Francją i Niemcami wcale nie jest czymś oczywistym, jeśli przypomni się długą epokę rywalizacji i wojen. – Obecnie niemiecko-francuska przyjaźń jest głęboko zakorzeniona w obu społeczeństwach. Tym samym historia przybrała obrót, który nie mógłby być dla nas szczęśliwszy – dodała. Autorzy komentarzy, analizując sytuację polityczną w obu krajach i w Europie, tłumaczą, dlaczego obecny traktat ma o wiele mniejsze ambicje i znaczenie. Dla redakcji dziennika „Le Monde” nowy traktat to „praktykowane już sposoby postępowania i czysto symboliczne postanowienia”.Dziennikarze tej gazety, Thomas Wieder i Marie Bourreau, przypominają, że nowo wybrany prezydent Francji Emmanuel Macron „pchany woluntaryzmem pragnął, by traktat podpisano 22 stycznia 2018 r. Potrzebny był jednak jeszcze cały rok, aby w bólach powstał tekst, który jest odbiciem zarówno intensywności stosunków francusko-niemieckich, jak i trudności, jakie mają Paryż i Berlin w przetłumaczeniu na konkrety »nowego impulsu«, który jak zapewniają, pragną nadać »przyjaźni« między dwoma krajami”. W dziedzinie obrony celem obu państw ma być wzmocnienie „możliwości autonomicznych działań Europy” w zgodzie z porozumieniami NATO i UE. Paryż i Berlin potwierdzają również zobowiązanie do wzajemnej pomocy, w tym zbrojnej, w razie agresji. Dziennikarze „Le Monde” przyznają, że nie jest to pozbawione znaczenia „w traktacie między krajami, które długo prowadziły wojny przeciw sobie”, ale te zobowiązania zawarte są już w art. 5 traktatu atlantyckiego (NATO) i w art. 42 traktatu UE. Autorzy artykułu w „Le Monde” wskazują na trudności, jakie napotka przezwyciężenie różnic w podejściu do eksportu broni, gdyż „szczególnie w ostatnich latach, mimo umowy z 1972 r., trudno tu było o porozumienie. W tym traktacie widać, jak bardzo jest ograniczona współpraca obronna między Paryżem i Berlinem w porównaniu z tą, jaka istnieje między Francją a Wielką Brytanią dzięki podpisanemu w 2010 r. traktatowi z Lancaster House (o francusko-brytyjskiej współpracy wojskowej)”. W dzienniku „Le Figaro” Alain Barluet ostrzega, że zawarty w traktacie plan francusko-niemieckiej rady obrony i bezpieczeństwa, mającej być „faktycznym kondominium”, może zrazić innych Europejczyków, przede wszystkim tych ze wschodu i z południa. Komentator zwraca też uwagę na „głęboki rozziew między mocarstwem nuklearnym (jakim jest Francja), opierającym obronę Europy na swej autonomii strategicznej, a Berlinem, dla którego osią wysiłków obronnych jest stworzenie europejskiego filaru NATO”. „Francja i Niemcy pozostają jednak pierwszoplanowymi partnerami strategicznymi, szczególnie w kontekście brexitu” – podsumowuje Barluet. Komentatorzy szczególną wagę przywiązują do postanowień traktatu w sprawie współpracy transgranicznej, gdyż przed opublikowaniem tekstu dokumentu po Francji krążyły pogłoski o rzekomym ustąpieniu Niemcom Alzacji i Lotaryngii. Inny fałszywy sygnał dotyczył podzielenia się z Berlinem stałym członkostwem Rady Bezpieczeństwa ONZ. Komentatorzy „Le Monde” przyznają jednak, że choć traktat jako „priorytet dyplomacji francusko-niemieckiej stawia przyznanie Niemcom stałego członkostwa w Radzie Bezpieczeństwa”, to w rzeczywistości potrzebne były naciski Paryża, by Berlin zrezygnował z „europeizacji francuskiego fotela w Radzie”. „Polityka francuska w Radzie Bezpieczeństwa jest dosyć niespójna” – cytuje „Le Monde” Richarda Gowana, eksperta z Uniwersytetu ONZ. „Paryż chciałby stałego miejsca dla Niemiec, ale w codziennej praktyce Francuzi niechętnie przystają na dzielenie odpowiedzialności z Niemcami” – wyjaśnia ekspert. W komentarzu redakcyjnym „Le Figaro” Patrick Saint-Paul pisze, że „traktat akwizgrański miał być odpowiedzią na nasilenie się populizmu i sceptycyzm wobec projektu europejskiego, ale jeszcze zanim został podpisany, zdołał przede wszystkim podsycić obawy i wątpliwości”. „Wielkim projektem Emmanuela Macrona było nadanie nowego impulsu podzielonej po brexicie Europie. W godzinie »żółtych kamizelek« i końca panowania Angeli Merkel, moment wygląda na szczególnie źle wybrany” – pisze komentator „Le Figaro”. Pod tytułem „Dwustronny i europejski” Jean-Christophe Ploquin pisze w katolickim dzienniku „La Croix”, że dzięki traktatowi „Paryż i Berlin zobowiązują się do nasilenia współpracy w dziedzinie cyfryzacji, rozwinięcia szkolenia zawodowego, znalezienia obrony przed zmianami klimatycznymi, wzmocnienia bezpieczeństwa i wspólnej obrony multilateralizmu. Aby narody dołączyły do tego ruchu, konieczne będą rezultaty. Również po to, by francusko-niemiecki silnik pociągnął za sobą całą Europę”.",,
Francja wpuszcza pociągi z Włoch,Francuskie władze odblokowały w niedzielę wieczorem przejazd pociągów jadących z Włoch. Wprowadzona  przed południem blokada miała na celu zatrzymanie napływu do Francji tunezyjskich nielegalnych imigrantów.,"Lokalne władze po stronie francuskiej uzasadniły wprowadzenie blokadyzagrożeniem dla porządku publicznego. Zwróciły także uwagę, że w pociągach z Tunezyjczykami do Francji mieli wjechać działacze organizacji praw człowieka w ramach niezarejestrowanej wcześniej manifestacji. We włoskiej miejscowości Ventimiglia setki Tunezyjczyków oczekują na wjazd do Francji. Władze Włoch wystawiają im dokumenty podróżne. Tymczasem Paryżzapowiedział, że nawet z włoskimi dokumentami nie będzie ich wpuszczać naswoje terytorium. Do Francji wjadą tylko ci imigranci, którzy posiadająśrodki finansowe, pozwalające na samodzielne utrzymanie się we Francji.Chodzi o 31 euro na osobę za dzień pobytu, a w przypadku Tunezyjczyków,którzy nie mają zabezpieczonego żadnego lokum we Francji, nawet o 62 euro na dzień. Od czasu upadku tunezyjskiego prezydenta Zin Al-Abidina Ben Alego w styczniu tego roku do Włoch przybyło nielegalnie ponad 20 tys. Tunezyjczyków. Władze w Rzymie chciały, by przynajmniej część z nich wyjechała do Francji, ale władze w Paryżu zdecydowanie odmówiły przyjęcia imigrantów.",,
Nie żyje szef GRU. „Odszedł wierny syn Rosji”,"Nie żyje gen. Igor Korobow, szef Głównego  Zarządu Wywiadowczego Sztabu Generalnego Sił Zbrojnych Federacji Rosyjskiej (GRU). Rosyjskie agencje podały, że zmarł „po poważnej i długiej chorobie”. Miał 62 lata.","Ministerstwo obrony oświadczyło, że dowodzący GRU od 2016 r. Korobow był „cudowną osobą, wiernym synem Rosji i patriotą swojej ojczyzny”. Nie podano szczegółów dotyczących jego choroby ani śmierci.Od grudnia 2016 r. gen. Korobow był objęty amerykańskimi sankcjami za rolę w cyberatakach w USA, w tym ingerencje w ostatnie wybory prezydenckie w tym kraju.Wielka Brytania oskarżała go natomiast o zorganizowanie zamachu na byłego rosyjskiego szpiega Siergieja Skripala i jego córkę. Z kolei Holandia twierdziła, że szef GRU zlecił zhakowanie instytucji badającej używanie broni chemicznej. Rosja konsekwentnie odrzucała te oskarżenia.",,
Joachim Brudziński pyta Grzegorza Schetynę o SokzBuraka,"„Grzegorz (Schetyna – red.), wiedziałeś, że #SokzBuraka jest pasiony kasą z ....?” – napisał na Twitterze europoseł PiS.  Nawiązał w ten sposób do niedzielnej informacji, ujawnionej przez tygodnik „Sieci”, zgodnie z którą hejterska strona SokzBuraka była finansowana przez Platformę Obywatelską.","Dziennikarze „Sieci” ujawnili, że za internetową stroną SokzBuraka, która masowo produkuje hejt, manipulacje i kłamstwa stoi człowiek zatrudniony w Platformie Obywatelskiej oraz w warszawskim ratuszu Mariusz Kozak-Zagozda. Facebookowa strona SokzBuraka, która istnieje w sieci od pięciu lat, a którą „lubi” ponad 800 tys. osób, jest przestrzenią, gdzie powstały już setki hejterskich i kłamliwych wpisów. Większość z nich dotyczy polityków Prawa i Sprawiedliwości. Jej treści uderzają też w Kościół Katolicki i dziennikarzy TVP. Strona udostępniała również materiały przychylne m.in. obecnemu prezydentowi Warszawy Rafałowi Trzaskowskiemu.Jak nieoficjalnie ustalił portal tvp.info, na zamkniętej imprezie po zwycięstwie nad Patrykiem Jakim, Rafał Trzaskowski nazwał twórcę SokuzBuraka „Królem Internetu”. Według ustaleń „Sieci”, to właśnie Mariusz Kozak-Zagozda zgarnął kilkaset tysięcy złotych za swoją pełną nienawiści polityczną aktywność w sieci.",,
"„Chciano przekonać społeczeństwo, że nie można obchodzić żałoby”","– Pierwsze godziny (po katastrofie – przyp. red.) to był dowód, że ludzie się zbierali samodzielnie. Nikt ich nie zwoływał. Ludzie sami czuli, że na Krakowskim Przedmieściu chcą się pojawić – mówił na antenie TVP Info Samuel Pereira, szef portalu tvp.info. – Myślę, że doszło do politycznej decyzji w kilku aspektach. Jedna w kwestii wspólnotowej, żeby podzielić i wprowadzić elementy agresji, nienawiści – przekonać społeczeństwo, że nie można obchodzić żałoby – dodał.","W ocenie publicysty decyzja ówczesnych władz miała wpływ na inne aspekty, choćby na pogrzeby. – Pierwotnie miały się odbyć jak najszybciej, po kilku dniach, żeby zamknąć temat, co też później miało wpływ na to kogo pochowano i w jaki sposób – zwrócił uwagę.– Te wszystkie rzeczy się łączą i z perspektywy czasu jest to bardzo poważne brzemię, które ciąży na tych, którzy wtedy podejmowali decyzje, bo dzisiaj bylibyśmy w innym miejscu. To choćby kwestia pomnika, który mamy dopiero teraz, po ośmiu latach. Są też zachowania, które w rocznicę widziałem na własne oczy. Ludzie, którzy nazywają siebie Obywatelami RP, a krzyczą „Przecz z Kaczorem!” w dniu rocznicy śmierci prezydenta i brata Jarosława Kaczyńskiego – tego by nie było dzisiaj – przekonywał Pereira.Polityczne kalkulacje– Nie byłoby tego gdyby ktoś nie postanowił 13 kwietnia, wiemy jaka ekipa się wtedy zebrała – Donald Tusk, Paweł Graś, Igor Stachowicz, Janusz Palikot, Ewa Kopacz – żeby ustalić co politycznie się opłaca, a co nie – dodał szef portalu tvp.info.Wicedyrektor TVP1 Dawid Wildstein wskazał, że znaczące były działania służb pod krzyżem ustawionym przed Pałacem Prezydenckim. – Zobaczyłem zinstytucjonalizowaną, finansowaną ewidentnie w sposób państwowy i akceptowalną przemoc dużej grupy oraz służb porządkowych wobec mniejszości. Dla mnie to był moment gdy zrozumiałem jednoznacznie gdzie jest strona propaństwowa, a gdzie ta, która wszelkimi sposobami usiłuje to zmiażdżyć – zaznaczył.",,
„Niewolnicy” pracują na włoskiej roli,"Od 80 do 100 tys. cudzoziemców pracuje nielegalnie we włoskim rolnictwie – wynika z raportu Caritas, który cytuje katolicki dziennik „Avvenire”. Z danych wynika, że obcokrajowcy najmujący się do pracy sezonowej, są często traktowani jak „współcześni niewolnicy”.","Obcokrajowcy przyjeżdżający do pracy we włoskim rolnictwie, nagminnie padają ofiarami oszustw i przemocy – czytamy w raporcie Caritas. Są też zmuszani do niewolniczej pracy i życia w straszliwych warunkach. Organizacja alarmuje, że cudzoziemcy, przede wszystkim ci spoza UniiEuropejskiej, w swoich krajach płacą niekiedy oszustom nawet 2-3 tys. euro za fałszywą umowę, gwarantującą rzekomo dobrą pracę we Włoszech. Z chwilą przekroczenia granicy włoskiej stają się oni „współczesnymi niewolnikami” – stwierdza raport. Pracują nielegalnie za głodowestawki i bez żadnych osłon socjalnych, koczują w nieludzkich warunkach,narażają swoje zdrowie, są zastraszani, szantażowani i bici. Ponadto obcokrajowcy zmuszani są do oddawania 60 proc. zarobków swym szefom i nieuczciwym pośrednikom, zazwyczaj swoim rodakom, którzy są wspólnikami włoskich pracodawców. Ich powiązania mają często mafijny charakter - zauważono w dokumencie. Przedstawiony przez Caritas obraz dokładnie odpowiada sytuacji, w jakiejznaleźli się Polacy  w Apulii, gdzie ujawniono proceder„polskich obozów pracy”. Zjawiska niewolniczej pracy, mimo rozgłosu, jaki nadano  sprawie przed czterema laty, i licznych deklaracji, nie udało się zlikwidować, zwłaszcza na południu Włoch. Obecnie ofiarami wyzyskiwania padają przede wszystkim imigranci z Trzeciego Świata. Według szacunków Caritas, nielegalni robotnicy stanowią połowę wszystkich osóbzatrudnionych w rolnictwie we Włoszech.",,
Niemiecki historyk: Dług reparacyjny jest otwarty i Niemcy mają obowiązek spłaty,"„Zwróciłem uwagę na reparacje dla Grecji w związku z kryzysem zadłużeniowym w latach 2010-2011, ale już wtedy było dla mnie jasne, że reparacje są generalnym problemem” – powiedział w wywiadzie dla „Deutche Welle” niemiecki historyk, autor publikacji na temat historii nazizmu i niemieckiej polityki okupacyjnej dr Karl Heiz Roth.","Dr Roth, który jest pracownikiem Fundacji Historii Społecznej XX wieku (SfS) w Bremie i autorem książki dotyczącej tematu reparacji dla Grecji, w wywiadzie porównywał sytuację w Polsce i Grecji. „Zniszczenia w Polsce miały bez wątpienia największy rozmiar. Tam też Niemcy działali według systematycznego planu – Generalnego Planu Wschodniego. Chcieli zgermanizować Polskę. To był systematyczny plan zagłady” – zauważył Roth.„Grecji natomiast Niemcy nie chcieli germanizować. Chodziło tylko o bazy dla floty i lotnictwa w Salonikach i na Krecie, poza tym szukali możliwości kolaboracji. W Grecji zostali nieoczekiwanie skonfrontowani z siłą oporu. To łączy obydwa kraje. Wtedy rozpoczęli masakry, ale nie krył się za tym żaden plan zniszczenia” – podkreślił historyk. „Nigdy nie będzie możliwe spłacenie całego długu i zawsze będzie chodziło tylko o niewielką część. Może jedną dziesiątą, może jedną piątą. Niemcy mają obowiązek spłaty odszkodowania. Dla Polski ta sytuacja jest ewidentna” – zaznacza.",,
USA testują tarczę antyrakietową. Pocisk przechwytujący wypełnił zadanie,"Stany Zjednoczone przeprowadziły udany test tarczy antyrakietowej. Według amerykańskiej Agencji Obrony Przeciwrakietowej, była to dziesiąta udana próba systemu, który ma ochronić kraj przed międzykontynentalnymi rakietami balistycznymi.","Test rozpoczął się od wystrzelenia z Wysp Marshalla atrapy „wrogiej” rakiety balistycznej, która leciała w kierunku Stanów Zjednoczonych. Rozlokowane na Pacyfiku okręty z systemami radarowymi pasma X namierzyły rakietę i zaczęły ją śledzić. Niedługo potem z bazy sił powietrznych Vandenberg w Kalifornii wystrzelono pocisk przechwytujący, który trafił i zniszczył atrapę.Pentagon podkreśla, że wtorkowy test miał bardzo realistyczny charakter. – Przechwycenie celu zbliżonego do prawdziwej międzykontynentalnej rakiety balistycznej jest niezwykłym sukcesem tarczy antyrakietowej – oświadczył dyrektor Agencji Obrony Przeciwrakietowej admirał Jim Syring.",,
„Nie będzie rewolucji”. Błaszczak o składzie nowego rządu,"– Potwierdziliśmy, że premier Mateusz Morawiecki będzie kontynuował swoją misję oraz uzgodniliśmy strukturę przyszłego rządu. To było dobre spotkanie, bardzo konstruktywne, bardzo treściwe. O szczegółach będzie mówił w Sejmie premier – powiedział w TVP Info Mariusz Błaszczak. Minister obrony narodowej był uczestnikiem spotkania kierownictwa PiS, w którym udział wzięli liderzy koalicyjnych ugrupowań – Solidarnej Polski i Porozumienia.","– Nie będzie dużych, rewolucyjnych zmian. To jest zespół ludzi, którzy ze sobą pracowali przez ostatnie cztery lata. Oczywiście bywały zmiany, spowodowane m.in. tym, że część ministrów została posłami do PE. Były więc zmiany, ale co do trzonu nie możemy spodziewać się głębszych zmian. Kontynuujemy misję rozpoczętą w 2015 r. – mówił Błaszczak. Minister zaprzeczył też pojawiającym się w mediach pogłoskom, jakoby obozem rządzącym targały spory o skład przyszłego rządu. Polityk zwrócił uwagę, że to po stronie opozycji jest wiele sporów. – Są olbrzymie kłopoty ze spójnością opozycji. Również Grzegorz Schetyna ma olbrzymie kłopoty, jeśli chodzi o zachowanie funkcji. Jest próba takiego lustrzanego odbicia, by pokazać, że przed rządem również stoją znaki zapytania. Nie ma takich znaków zapytania. Jesteśmy zespołem, którzy doskonale się znają, którzy są skoncentrowani na realizacji naszego programu – stwierdził. – Zakończyło się spotkanie Rady Koalicyjnej Zjednoczonej Prawicy, czyli prezydium Komitetu Politycznego PiS poszerzonego o kierownictwa partii koalicyjnych. Rada potwierdziła swoją wolę i gotowość do kontynuacji wspólnej pracy w oparciu o założenia programowe programy Zjednoczonej Prawicy – oświadczył Fogiel. Dodał, że Rada potwierdziła rekomendację Mateusza Morawieckiego jako kandydata na premiera w nadchodzącej kadencji parlamentu, a także „ustaliła strukturę przyszłego rządu”. – Inne komunikaty będzie przekazywał już pan premier Morawiecki w ramach tworzenia rządu – zapowiedział Fogiel. Pytany, kiedy znane będą personalia ministrów odparł, że „w przeciągu najbliższych dni”. Dopytywany czy w przyszłym tygodniu odparł: „Są duże szanse, że w przyszłym tygodniu. Przed świętami jednak bym tak nie szarżował”.",,
"„Ostatnią rzeczą, jakiej Putin chce, jest silna i dobrze prosperująca Ukraina”","– Ostatnią rzeczą, jakiej Putin chce, jest silna i dobrze prosperująca Ukraina. On chce zdestabilizować Ukrainę i chce zachęcić do tego prorosyjskie siły. Jedną z rzeczy, które najbardziej rozczarowały Rosję i Putina jest fakt, jak mało poparcia otrzymali na wschodzie Ukrainy. Oni naprawdę myśleli, że będą tam przyjmowani jako wyzwoliciele i każdy Ukrainiec mówiący po rosyjsku będzie chciał się stać obywatelem Rosji – powiedział w programie „Studio Zachód” brytyjski europoseł Charles Tannock. Odniósł się do nadchodzących wyborów prezydenckich na Ukrainie.","Tannock dodał, że liczy na to, iż „pewnego dnia Ukraina zostanie częścią Unii Europejskiej”.– Ponieważ Ukrainie nigdy nie dano nadziei na to, by była częścią UE, to nieuchronnie wzmocniło to każdego rodzaju oligarchię, korupcję i ambiwalentny stosunek wobec Rosji – wyjaśnił.",,
Pozew Korwin-Mikkego odrzucony,"Sąd Okręgowy w Warszawie oddalił pozew kandydata na prezydenta Janusza Korwin-Mikkego przeciwko TVP. Korwin-Mikke pozwał TVP do sądu, ponieważ telewizja - jego zdaniem - udostępnia mu za mało czasu antenowego w kampanii wyborczej.","Wniosek „o sprostowanie danych w trybie wyborczym” - jak poinformował rzecznik sztabu Korwin-Mikkego, Maciej Adamski - został złożony w Sądzie Okręgowym w Warszawie w czwartek. Korwin-Mikke domagał się w nim sprostowania danych w trybie wyborczym poprzez nakazanie TVP emisji jego materiałów wyborczych w wymiarze 7 godzin i 40 minut. Pełnomocnik Telewizji Polskiej S.A. wniósł o oddalenie wniosku.Sąd oddalił wniosek, uznając, że podstawa żądania jest „chybiona”. Jak tłumaczyła sędzia Krystyna Gromek, zgodnie z przepisem, na który powołano się we wniosku, „jeżeli plakaty, hasła, ulotki, wypowiedzi albo inne formy propagandy i agitacji zawierają dane i informacje nieprawdziwe, każdy zainteresowany ma prawo wnieść do Sądu Okręgowego wniosek o – w szczególności - nakazanie sprostowania informacji”.W ocenie sądu, z uzasadnienia wniosku wynika, że takiej informacji nie było. Wnioskodawca - jak tłumaczyła sędzia – „wręcz zarzuca uczestnikowi brak czasu antenowego”. Sąd uznał, że sprostować można „tylko informację istniejącą i dodatkowo nieprawdziwą. Ponieważ wnioskodawca nie wskazał żadnej konkretnej informacji, która podlegałaby ocenie sądu, wniosek należało oddalić”.Jak dodała sędzia, na ustalenia dotyczące czasu antenowego pełnomocnikom przysługuje skarga do Państwowej Komisji Wyborczej.Rzecznik sztabu Korwin-Mikkego, komentując decyzję sądu, powiedział, że „trudno się cieszyć, natomiast sprawa nie jest taka prosta, jak w interpretacji, jak w uzasadnieniu pani sędziny”. Jego zdaniem, „informacją w dzisiejszych czasach nie jest tylko zjawisko pojawienia się jakiegoś zdarzenia informacyjnego, ale również brak tego zjawiska”.",,
Kambodża: Rośnie niechęć do Chińczyków i ich inwestycji,"Napływ Chińczyków i chińskiego kapitału do Kambodży pomaga utrzymać wysokie tempo wzrostu gospodarczego, ale chińskie inwestycje pogłębiają problemy społeczne i podsycają antychińskie tendencje wśród Kambodżan – powiedzieli PAP obserwatorzy w Kambodży.","Relacje Kambodży z Zachodem w ostatnich latach ochłodziły się z powodu niedemokratycznych posunięć premiera Hun Sena, który rządzi azjatyckim krajem od ponad 30 lat. Premier zwraca się więc w stronę Chin w poszukiwaniu wsparcia finansowego i inwestycji. Jeden z europejskich dyplomatów pracujących w regionie określił Kambodżę w rozmowie z PAP jako „zewnętrzną prowincję Chin”. Według ekspertów zwrot w stronę Pekinu sprzyja dyktatorskim tendencjom Hun Sena. „Chiny potrzebują silnego przywódcy, by z nim negocjować. Chcą dyktatora, zupełnie odwrotnie niż Europa” – powiedział PAP europejski przedsiębiorca pracujący w Phnom Penh od blisko 20 lat. Ze względu na zajmowane stanowisko zastrzegł sobie anonimowość. – Kambodża jest najbardziej otwartym i liberalnym krajem w regionie. Możecie zainwestować (w spółki należące do kapitału zagranicznego w) 100 proc. we wszystkich sektorach, w tym w bankowości, finansach, ubezpieczeniach, liniach lotniczych i telekomunikacji – przekonywał niedawno chińskich inwestorów sekretarz generalny Rady Rozwoju Kambodży (CDC) Sok Chenda Sophea. – Nie stosujemy też żadnej kontroli kapitału; możecie sprowadzić tyle pieniędzy, ile chcecie, a kiedy rozwiniecie biznes i osiągniecie zyski, możecie zabrać pieniądze z powrotem do Chin lub do innych krajów bez żadnych restrykcji – mówił Sok cytowany przez chińską agencję prasową Xinhua. Komentatorzy w Kambodży oceniają, że chińskie inwestycje, które znacznie nasiliły się w ostatnich pięciu latach, w niewielkim stopniu przekładają się na dobrobyt zwykłych mieszkańców kraju, a korzystają z nich głównie mający ziemię i władzę członkowie elit wojskowych i politycznych. – Współpraca z Chinami jest korzystna dla naszego rządu, ale niekorzystna dla zwykłych ludzi – powiedział PAP ok. 40-letni kierowca motorikszy, wożący turystów po Phnom Penh. Podobne zdanie wyraziła większość Kambodżan, z którymi PAP rozmawiała w stolicy i mieście Sihanoukville na wybrzeżu. Wielu lokalnych obserwatorów podejrzewa, że dzięki łapówkom, wykorzystując wszechobecną korupcję państwowych urzędników, Chińczycy są w stanie ominąć lokalne prawo i kupować w Kambodży ziemię. – Ludzie są coraz bardziej negatywnie nastawieni do chińskich inwestycji. Chińczycy windują ceny ziemi, a Kambodżan nie stać już na mieszkania w mieście – powiedział PAP proboszcz anglojęzycznej parafii w Phnom Penh o. Charles Dittmeier. Ocenił, że Chińczycy robią interesy w taki sposób, że większość pieniędzy krąży pomiędzy nimi, a niewiele trafia do lokalnej społeczności. Jeszcze w 2000 roku w Kambodży znajdował się tylko jeden budynek z windą. Obecnie w Phnom Penh jest już wiele wysokościowców, a dziesiątki innych są w budowie. Wiele z nich powstaje dzięki chińskim inwestycjom i wiele jest budowanych przez chińskich deweloperów. Część obserwatorów zwraca uwagę, że w ostatnich tygodniach wstrzymano pracę nad niektórymi projektami realizowanymi w Phnom Penh przez spółki chińsko-kambodżańskie. Niektórzy spodziewają się w najbliższym czasie zmniejszenia napływu chińskiego kapitału w związku ze spowolnieniem gospodarczym Chin. – Współpraca z Chinami jest korzystna dla naszego rządu, ale niekorzystna dla zwykłych ludzi – powiedział PAP ok. 40-letni kierowca motorikszy, wożący turystów po Phnom Penh. Podobne zdanie wyraziła większość Kambodżan, z którymi PAP rozmawiała w stolicy i mieście Sihanoukville na wybrzeżu. Wielu lokalnych obserwatorów podejrzewa, że dzięki łapówkom, wykorzystując wszechobecną korupcję państwowych urzędników, Chińczycy są w stanie ominąć lokalne prawo i kupować w Kambodży ziemię. – Ludzie są coraz bardziej negatywnie nastawieni do chińskich inwestycji. Chińczycy windują ceny ziemi, a Kambodżan nie stać już na mieszkania w mieście – powiedział PAP proboszcz anglojęzycznej parafii w Phnom Penh o. Charles Dittmeier. Ocenił, że Chińczycy robią interesy w taki sposób, że większość pieniędzy krąży pomiędzy nimi, a niewiele trafia do lokalnej społeczności. Jeszcze w 2000 roku w Kambodży znajdował się tylko jeden budynek z windą. Obecnie w Phnom Penh jest już wiele wysokościowców, a dziesiątki innych są w budowie. Wiele z nich powstaje dzięki chińskim inwestycjom i wiele jest budowanych przez chińskich deweloperów. Część obserwatorów zwraca uwagę, że w ostatnich tygodniach wstrzymano pracę nad niektórymi projektami realizowanymi w Phnom Penh przez spółki chińsko-kambodżańskie. Niektórzy spodziewają się w najbliższym czasie zmniejszenia napływu chińskiego kapitału w związku ze spowolnieniem gospodarczym Chin.",,
Korwin-Mikke oskarżony ws. spoliczkowania Boniego. Grożą mu trzy lata więzienia,Prokuratura skierowała do sądu akt oskarżenia przeciwko europosłowi Januszowi Korwin-Mikkemu (KORWIN) ws. spoliczkowania innego posła do PE Michała Boniego (PO). Korwin-Mikkemu grozi do trzech lat więzienia.,"Oskarżenie Korwin-Mikkego było możliwe, bo 19 maja na wniosek prokuratury Parlament Europejski wyraził zgodę na pociągnięcie europosła do odpowiedzialności karnej, uchylając mu immunitet. Korwin-Mikke mówił wtedy, że sam głosował za uchyleniem immunitetu, ponieważ „chce z zainteresowaniem śledzić, jak prokuratura będzie zajmowała się tą sprawą”. On sam uznaje ją za honorową. Pytany, czy nie żałuje swojego czynu, odparł: ależ skąd! Po raz drugi bym mu dołożył. 18 czerwca Korwin-Mikke został wezwany na przesłuchanie w charakterze podejrzanego i usłyszał zarzut. Nie przyznał się do winy. – Podejrzany wyjaśnił, iż w jego przekonaniu spoliczkowanie nie jest przestępstwem, a jedynie czynnością „dehonorującą” człowieka – poinformował w poniedziałek prok. Nowak. Skandal podczas spotkania MSZ Chodzi o zdarzenie z 11 lipca 2014 r., do którego doszło podczas zorganizowanego przez MSZ spotkania polskich europosłów. Zawiadomienie w tej sprawie złożyło Ministerstwo Spraw Zagranicznych. Prokuratura uznała, że doszło do naruszenia nietykalności cielesnej funkcjonariusza publicznego i w grudniu ubiegłego roku wystąpiła o uchylenie immunitetu Korwin-Mikkemu. Według art. 222 par. 1 Kodeksu karnego, „kto narusza nietykalność cielesną funkcjonariusza publicznego lub osoby do pomocy mu przybranej podczas lub w związku z pełnieniem obowiązków służbowych, podlega grzywnie, karze ograniczenia wolności albo pozbawienia wolności do lat trzech”. Spoliczkował, „bo obiecał” Korwin-Mikke mówił po incydencie, że spoliczkował Boniego, bo tak mu obiecał. – Kiedy w czasie debaty w sprawie ustawy lustracyjnej (w 1992 r.) Boni wypierał się, że był agentem SB i wyzywał mnie od idiotów, dałem mu słowo i go dotrzymałem. Przyznał się potem, że był agentem, od początku miałem rację - mówił Korwin-Mikke. 31 października 2007 r. Michał Boni, który otrzymał propozycję wejścia do rządu Donalda Tuska, poinformował, że podpisał pod wpływem szantażu w 1985 r. deklarację współpracy z SB, choć samej współpracy nigdy nie podjął.",,
„Nie ma mowy o żadnych partyjnych czy politycznych nominacjach sędziów”,"– W ustawie o SN najważniejsza jest izba dyscyplinarna, która spowoduje, że będzie egzekwowana odpowiedzialność – powiedział w „Gościu Wiadomości” Marcin Horała z PiS. – Opozycja zamierza bardzo poważnie utrudnić prace nad zmianami w SN, ponieważ jest to wprowadzenie prawa nawiązującego do PRL-u – zapowiedział Tomasz Lenz z PO.","W środę wieczorem na stronach Sejmu pojawił się projekt PiS, który przewiduje m.in. trzy nowe izby Sądu Najwyższego, modyfikacje w powoływaniu sędziów SN i umożliwia przeniesienie obecnych sędziów w stan spoczynku. W środę Sejm uchwalił też nowele ustaw o KRS oraz o sądach powszechnych.  „Złodziej przychodzi nocą”Tomasz Lenz z PO pytał w TVP Info, czy normalną sytuacją jest, że ustawę o zmianach w Sądzie Najwyższym umieszcza się na stronie internetowej ministerstwa w środku nocy z środy na czwartek po zakończeniu posiedzenia Sejmu.  – W Ewangelii św. Mateusza jest napisane, że złodziej przychodzi nocą. To zaskakująca sytuacja, kiedy władza boi się ogłosić w ciągu dnia, że chce dokonywać zmian w SN – dodał polityk PO.      Podkreślił, że konsekwencją tego stanu rzeczy jest oświadczenie opozycji,  że zamierza bardzo poważnie utrudnić prace nad zmianami w SN. – Ponieważ jest to wprowadzenie prawa nawiązującego do PRL-u, gdzie polityczne nominacje mają zastąpić wybór niezależnych sędziów – ocenił Lenz. ",,
Kornel Morawiecki chce zostać europosłem,"– Chciałbym zostać europosłem, nie wykluczam kandydowania w majowych wyborach do Parlamentu Europejskiego. Mam określoną wizję Europy i chcę ją zmieniać od wewnątrz – mówi marszałek senior Kornel Morawiecki w rozmowie z czwartkowym „Super Expressem”.","Jak czytamy w gazecie, celem Morawieckiego w Brukseli byłoby zmniejszenie biurokracji i walka z dyktatem prawa. Marszałek senior zapewnia, że zrobiłby wszystko, aby budować potęgę Polski w Unii Europejskiej.              – Polska musi być silniejsza. Nie może być tak, że ponad naszymi głowami spotykają się wielcy naszego świata, a Polska się obraża na (prezydenta Władimira) Putina, na Rosję – mówi Morawiecki.              Jego zdaniem Polska nie może być zakładnikiem tragedii smoleńskiej. – Musimy żyć dalej, musimy ułożyć relacje w Rosją, a nie się zamykać – ocenił.",,
"Horała: Od wyborców zależy, czy Tusk i Kopacz staną przed Trybunałem Stanu","Byli premierzy Donald Tusk i Ewa Kopacz mogą stanąć przed Trybunałem Stanu. Takie stwierdzenie znalazło się w przyjętym w piątek raporcie końcowym komisji śledczej badającej wyłudzenia VAT. – Argumenty merytoryczne za tym przemawiające są, ale do takiego postawienia wymagana jest większość trzech piątych w Sejmie, czyli 276 posłów. Realnie zależy to więc od decyzji wyborców, czy w Sejmie nowej kadencji taka większość będzie – powiedział portalowi tvp.info przewodniczący komisji, poseł Prawa i Sprawiedliwości Marcin Horała.","Komisja w raporcie końcowym stwierdziła, że ogromna była skala oszustw, wyłudzeń i nieprawidłowości, które doprowadziły do zwielokrotnienia luki w podatku VAT i setek miliardów złotych strat dla budżetu państwa w okresie od grudnia 2007 do listopada 2015 roku. Z raportu wynika, że nie było działań systemowych uszczelniających pobór podatku. Były natomiast nieliczne,  opóźnione i wyrywkowe działania, które okazały się nieskuteczne, oraz działania wręcz sprzyjające wyłudzeniom. Komisja przygotowała w związku z tym serię zawiadomień do prokuratury.   – Polska za rządów Platformy Obywatelskiej była zieloną wyspą dla oszustów. To wynikało z tego, że różne działania uszczelniające pobór podatków wprowadzaliśmy z dużym opóźnieniem do innych krajów. Powodowało to, że grupy przestępcze trudniące się w nich taką działalnością były zachęcane do przenoszenia się do Polski, bo w Niemczech, Czechach czy we Francji wyłudzenia były bardziej ryzykowne. W Polsce można było taką działalność prowadzić z dużą szansą, że nie zostanie się złapanym, a jak się zostanie złapanym, to kara będzie śmiesznie niska. W latach 2013-2015 na 250 skazanych za wyłudzenia VAT tylko trzydziestu kilku otrzymało karę więzienia bez zawieszenia – stwierdził w rozmowie z portalem tvp.info przewodniczący Horała. Raport krytykują członkowie komisji wywodzący się z opozycji. – To dokument na zamówienie polityczne, bo sama komisja od początku była na zamówienie polityczne. Jeśli chcielibyśmy gruntowanie badać problem wyłudzeń VAT, to musieliśmy się przyjrzeć nie tylko okresowi rządów PO, ale również wcześniejszemu. Według kontroli skarbowych, 2006 rok to wyższa luka podatku VAT niż w 2007, 2008, 2009 czy 2010 roku – powiedział portalowi tvp.info poseł PO Zbigniew Konwiński.  Parlamentarzysta nie wierzy w to, że  byli premierzy Donald Tusk, Ewa Kopacz i byli ministrowie finansów Jacek Rostowski oraz Mateusz Szczurek zostaną postawieni przed Trybunałem Stanu. – Im więcej takich kuriozalnych wniosków jak ten przewodniczącego Horały, tym spadają szanse moim zdaniem na jakiekolwiek zwycięstwo PiS-u w wyborach 13 października i po 13 października kto inny będzie przed Trybunałem Stanu. Ci, którzy łamią konstytucję  – powiedział nam poseł Konwiński.  W raporcie posłowie napisali, że „Donald Tusk (...) z całą pewnością powinien posiadać (wiedzę - red.) na temat nieszczelności systemu podatkowego oraz pogłębiającej się z roku na rok luki podatkowej. Wskazywały na to zarówno oficjalne dokumenty sporządzane przez urzędników Ministerstwa Finansów, raporty przygotowywane przez Komisję Europejską, jak i apele pochodzące z branż szczególnie narażonych na negatywne skutki nadużyć”.",,
Szczyt klimatyczny COP25: Premier Morawiecki przybył do Madrytu,"Premier Mateusz Morawiecki w niedzielę przybył do Madrytu, gdzie w poniedziałek weźmie udział w pierwszym dniu szczytu klimatycznego COP25. Szef rządu ma tam mówić o znaczeniu sprawiedliwej transformacji klimatycznej.","W poniedziałek w Madrycie rozpoczyna się szczyt klimatyczny COP25. Delegaci z prawie 200 państw przez niemal dwa tygodnie będą debatować na temat dalszych kroków zmierzających do ograniczenia zmian klimatycznych. Jednym z punktów pierwszego dnia szczytu będzie przekazanie przez ministra klimatu Michała Kurtykę przewodnictwa nad szczytem klimatycznym ONZ. Pełni on funkcję przewodniczącego od grudnia 2018 roku, gdy szczyt klimatyczny COP24 zorganizowano w Katowicach. Wiceminister spraw zagranicznych Paweł Jabłoński zapowiedział w rozmowie z PAP, że szef polskiego rządu w poniedziałek przed południem weźmie udział w spotkaniu europejskich liderów, ceremonii otwarcia szczytu, a także w sesji plenarnej. – Premier Morawiecki podczas szczytu będzie akcentował kwestię sprawiedliwej transformacji klimatycznej. Chodzi o sprawiedliwe rozłożenie jej ciężarów na poszczególne kraje. Ten temat jest szczególnie istotny w kontekście zbliżającego się spotkania Rady Europejskiej, które odbędzie się w połowie grudnia – mówił wiceszef MSZ. Poinformował, że na marginesie COP25 planowane są też spotkania Morawieckiego z politykami uczestniczącymi w szczycie. – W tej chwili szczegóły są ustalane. Na pewno dojdzie do spotkania z premierem Hiszpanii Pedro Sanchezem – zapowiedział Jabłoński. Pod koniec listopada Parlament Europejski w przyjętej rezolucji wezwał państwa UE, by podczas konferencji klimatycznej ONZ w Madrycie Unia zobowiązała się do osiągnięcia neutralności klimatycznej do 2050 r. Na połowę grudnia zaplanowano szczyt UE, na którym jednym z tematów ma być wizja neutralności klimatycznej UE do 2050 r. W czerwcu Polska, a także Węgry, Czechy oraz Estonia (która od tego czasu zmieniła zdanie) zablokowały zapisy wniosku ze szczytu w tej sprawie. Morawiecki podkreślał wówczas, że nie może się zgodzić na nowe cele bez wyliczeń, ile będzie kosztowała transformacja i jak zostaną rozłożone jej koszty.",,
„Nazwano zło po imieniu”. Kolejne środowisko solidarne z abp. Jędraszewskim,"„Inżynieria społeczna, zaprogramowana i sowicie sponsorowana przez możnych tego świata, wspierana przez międzynarodowe koncerny, stanowi narzędzie, za pomocą którego wyznawcy ideologii LGBT dążą do przemiany struktur społecznych, zmiany sposobu myślenia, wartościowania” – napisał w liście otwartym prezes Polskiej Federacji Stowarzyszeń Rodzin Katolickich Kazimierz Kapera. List został wydany w związku z działaniami skierowanymi przeciw abp. Markowi Jędraszewskiemu, który porównał ideologię LGBT do zarazy.","„Dziś, w miarę poprawy sytuacji Polaków, poprawy sytuacji każdej naszej rodziny, coraz bardziej daje o sobie znać agresywna ideologia gender. Radykalne bezbożnictwo krzykliwie atakuje Bożą Prawdę, a w miejsce czerwonej zarazy wkracza tęczowa” – napisano. Jak czytamy w liście, środowiska LGBT w imię tolerancji domagają się „akceptacji dla swoich obłąkanych racji i grzechu aktów homoseksualnych”; „chcą wyrzucenia Boga z przestrzeni publicznej”. W dokumencie powołano się na postać kard. Stefana Wyszyńskiego, który „nie wahał się zdecydowanie świadczyć o tym, co jest dobre, a co złe”. Zdaniem autora listu, słowa abp. Jędraszewskiego wpisują się w to dziedzictwo. „Jako katolicy zorganizowani w stowarzyszeniach rodzin katolickich, wyrażamy ogromną wdzięczność Arcybiskupowi Jędraszewskiemu za odważne, krzepiące słowa i nazywanie zła po imieniu” – napisano.",,
"„We Francji ludzie są bici na ulicach, a Macron proponuje robienie zadymy w Polsce”","Nawet francuskie media publiczne krytykują prezydenta Francji za wezwanie aktywistów ekologicznych do protestu nad Wisłą. – Prezydent Emmanuel Macron powinien się zajmować tym, co dzieje się we Francji. Ludzie są tam bici na ulicach, a on proponuje, żeby jacyś aktywiści przyjeżdżali i robili zadymę w Polsce. Niech najpierw zrobi porządek z zadymami we Francji, a o Polską niech się nie martwi. Niech Polskę szanuje, bo Polska i Polacy Francję szanują i oczekujemy tego samego od prezydenta Francji – powiedział portalowi tvp.info poseł Kukiz'15 Paweł Grabowski.","Jak informuje RMF FM Emmanuel Macron jest krytykowany przez wielu francuskich dziennikarzy i polityków. – W sprawie klimatu Macron w sposób niedyplomatyczny prowokuje Polskę – powiedział wysłannik publicznej telewizji France 3 w Nowym Jorku. W podobnym tonie wypowiedź prezydenta Francji, który wezwał obrońców klimatu do protestów w Polsce, skrytykowała rozgłośnia radiowa France Inter, tygodnik „Le Point” i politycy francuskiej lewicy. Przekonywali, że właściwym miejscem protestów jest Pałac Elizejski i że Macron nie rozumie interesów krajów Europy Środkowo-Wschodniej.  – Mnie też się wydaje, że prezydent poszedł o jeden most za daleko. Nie rolą prezydenta dużego państwa jest namawiać aktywistów, żeby odwiedzali inny kraj. To fakt, że w Polsce dzieje się źle z ochroną klimatu, ale prezydent Francji powinien dwa razy pomyśleć, zanim coś powie – powiedział portalowi tvp.info poseł PO Grzegorz Furgo. Jeszcze mocniej gospodarza Pałacu Elizejskiego krytykuje poseł PiS Janusz Śniadek. – Po ludzku mogę zrozumieć człowieka, który nie radząc sobie z wewnętrznymi problemami, żeby cokolwiek powiedzieć, to próbuje odsyłać tych protestujących do innego kraju. Było to skandaliczne – bo »niegrzeczne« to za delikatne słowo - wobec Polski – mówił nam. Nieco bardziej wyrozumiały jest poseł Michał Szczerba z PO. – Każdy zajmuje się swoimi problemami, ale PiS bardzo często zajmuje się tematami niemieckimi, tematami dotyczącymi nielegalnych imigrantów. To nie są sprawy, które dotyczą Polski przecież bezpośrednio. W związku z powyższym chciałbym, żeby polski rząd realizował agendę proekologiczną czystego powietrza, czystego klimatu – powiedział portalowi tvp.info. – Prezydent Francji ma dzisiaj więcej problemów we własnym kraju i powinien się nimi zajmować. Na razie - i tak zapewne pozostanie - protesty są na ulicach francuskich miast, a nie w Polsce. My natomiast mamy receptę na rozwiązanie naszych problemów i dobrze sobie radzimy. Tutaj nie potrzebujemy francuskiej pomocy – stwierdził poseł PiS Zbigniew Gryglas.",,
"CBOS: korupcja nadal problemem, ale widać poprawę","Zmniejsza się liczba Polaków, którzy uważają, że korupcja w kraju stanowi duży problem społeczny, jednak 76 proc. nadal za taki go uważa – wynika z sondażu CBOS. Zdaniem 59 proc. badanych klimat polityczny wokół problemu korupcji w Polsce sprzyja walce z tym zjawiskiem.","Jak wynika z badania CBOS, od czerwca 2013 roku istotnie zmniejszyło się przekonanie o korupcji w dziedzinach najczęściej z nią kojarzonych –  w służbie zdrowia (spadek wskazań o 15 punktów procentowych) oraz wśród polityków, działaczy partyjnych, radnych, posłów i senatorów (spadek o 14 punktów).Jak wskazuje CBOS, ocena działań obecnego gabinetu rządowego w walce z korupcją jest wyraźnie lepsza niż wyrażona w stosunku do rządu, na czele którego stał Donald Tusk, zwłaszcza do jego drugiego gabinetu.",,
Premier Mateusz Morawiecki w Berlinie z żoną. Fotogaleria,"KL Auschwitz-Birkenau nie był jedynym piekłem na ziemi. Drugie z piekieł miało na imię Gułag. Każdemu z tych miejsc należy się wyjątkowa troska, aby przeszłość była dla kolejnych pokoleń lekcją na przyszłość – powiedział w Berlinie premier Mateusz Morawiecki. Szef rządu wraz z żoną wziął udział w uroczystościach z okazji Dnia Pamięci o Holokauście.",,,
Wiceszef KNP chce rządzić Gdynią; „Miasto trzeba zrewitalizować”,"32-letni wiceprezes Kongresu Nowej Prawicy Artur
Dziambor wystartuje w wyborach na prezydenta Gdyni. Wśród jego haseł programowych jest m.in. ograniczenie lub rezygnacja z wydatków na promocję
miasta.","Dziambor będzie ubiegać się o najwyższy urząd w Gdyni z komitetu NowejPrawicy Janusza Korwin-Mikkego. Inne rozwiązania– Będziemy proponować zupełnie inne rozwiązania, bardziej wolnościowe dlabudżetu miasta, czyli np. to, żeby nie podwyższać stawki podatku odnieruchomości do najwyższej możliwej – powiedział wiceprezes KNP.Dodał, że jako kandydat na prezydenta Gdyni będzie się też domagał likwidacjilub zminimalizowania budżetu przeznaczonego na promocję miasta. – Miastowydaje ogromne pieniądze na własną promocję, a tak naprawdę jest to promocjawładz miasta. To jest marnotrawstwo pieniędzy. My byśmy do tego niedopuścili – podkreślił Dziambor. Pozytywna kampania?– Nasza kampania będzie pozytywna. Będziemy podpowiadali władzom miasta, comożna by zrobić, żeby Gdynia wyglądała dużo ładniej nie tylko w centrum, aleteż na obrzeżach. Odległe dzielnice miasta potrzebują rewitalizacji – oceniłkandydat Nowej Prawicy.Wiceszef KNP zapowiedział, że partia wystawi swoich kandydatów do sejmikupomorskiego. Kim jest Dziambor?Artur Dziambor ma 32 lata. Ukończył zarządzanie i marketing w Wyższej SzkoleAdministracji i Biznesu w Gdyni oraz filologię angielską w Pomorskiej WyższejSzkole Nauk Stosowanych. Od 2007 r. prowadzi własną szkołę językową naterenie Gdyni i okolic.Dziambor był wcześniej członkiem Platformy Obywatelskiej, Unii PolitykiRealnej oraz Prawa i Sprawiedliwości. Jest założycielem stowarzyszeniakonserwatywno-liberalnego KoLiber. Od 2011 r. działa w Kongresie NowejPrawicy, którego jest wiceprezesem. Od trzech lat jest wiceprzewodniczącymRady Dzielnicy Cisowa w Gdyni.CZYTAJ TAKŻE: Prezydent Gdyni chce „konsekwencji personalnych”W Gdyni, gdzie w każdych wyborach, uzyskując najlepszy wynik w kraju, rywalideklasuje 50-letni Wojciech Szczurek, chęć udziału w wyborach zgłosiłdotychczas 33-letni radny miasta dwóch kadencji Marcin Horała z PiS, zwykształcenia prawnik i politolog.Rada Miejska SLD rekomendowała zaś 56-letniego Andrzeja Różańskiego, posłatej partii w latach 2001-05. Startował on w ostatnich wyborach prezydenckichw Gdyni uzyskując trzecie miejsce, z wynikiem 3,67 proc. Szczurek wygrał w2010 r. z wynikiem ponad 87 proc. głosów.Swojego kandydata na prezydenta Gdyni nie wytypowała jeszcze PlatformaObywatelska.Szczurek rządzący Gdynią od 1998 r. nie ogłosił jeszcze decyzji o starcie wwyborach. CZYTAJ TAKŻE: „Nie mamy pieniędzy na zwrot pomocy”",,
Zamach bombowy w Syrii przy granicy z Turcją. Wielu zabitych,"Co najmniej 13 osób zginęło w zamachu bombowym w centrum syryjskiego Tel Abjad w pobliżu granicy z Turcją - podało Syryjskie Obserwatorium Praw Człowieka. Według niego wśród zabitych są bojownicy i cywile, a do eksplozji doszło po detonacji ładunku w samochodzie pułapce.","Opozycyjne Obserwatorium przekazało, że rannych zostało co najmniej 30 osób. Ministerstwo obrony Turcji poinformował, że obrażenia odniosło około 20 osób, a za atak odpowiada kurdyjska milicja Ludowe Jednostki Samoobrony (YPG). Jednak na razie żadna organizacja nie przyznała się do zorganizowania zamachu. Tel Abjad jest jednym z najważniejszych w Syrii dużych miast przygranicznych, na których skoncentrowało się na początku października uderzenie wspieranych przez syryjską opozycję sił tureckich. Ofensywa Turcji obliczona była na wyparcie bojowników YPG z przygranicznego pasa na środkowym odcinku granicy turecko-syryjskiej. Ankara chce tam utworzyć ""strefę bezpieczeństwa"", do której zamierza przesiedlić syryjskich uchodźców znajdujących się obecnie w Turcji. Przeprowadzenie ofensywy umożliwiła decyzja Amerykanów o wycofaniu swych oddziałów z północno-wschodniej Syrii.",,
Rosyjska opozycja: Kreml buduje dynastyczną konstrukcję władzy,"W Rosji nie milknie dyskusja na temat reformy konstytucyjnej. Poprawki do ustawy zasadniczej zgłoszone przez Władimira Putina krytykuje opozycja i część niezależnych ekspertów. W ocenie oponentów prezydenta Kreml buduje niezrozumiałą, opartą na sukcesji konstrukcję władzy.","Opozycjonista Leonid Gozman zwraca uwagę, że część prezydenckich poprawek do konstytucji tworzy struktury władzy, które będą działały ponad rządem i parlamentem. Na blogu Echa Moskwy, polityk wskazuje na Radę Państwową która będzie w jego ocenie odpowiednikiem sowieckiego Biura Politycznego. „Putin buduje system polityczny zgodny z naszymi tradycyjnymi wartościami – samowładztwo, obłuda, totalne uzależnienie ludzi od sprawujących władzę i mgła, żeby nikt nie był w stanie zrozumieć na jakich zasadach podejmowane są decyzje” – tłumaczy opozycjonista. Z kolei Radio Svoboda wskazuje na trwający w Rosji proces „dynastycznego przekazywania władzy i wpływów”. Powołując się na analizy przygotowane przez polskich ekspertów z Polskiego Instytutu Spraw Międzynarodowych, rozgłośnia podaje przykłady zajmowania ważnych stanowisk w strukturach władzy przez dzieci i dalszych krewnych najważniejszych urzędników z otoczenia Władimira Putina. Natomiast Leonid Gozman kończąc swój tekst opublikowany przez radio Echo Moskwy ostrzega, że „nowy system jest niezgodny z prawem, niemoralny i nieefektywny i skrywa oczywiste zagrożenie”. Zdaniem Gozmana „po śmierci przywódcy tron będzie przejmowany wyłącznie siłą”. Według opozycjonisty, nie pomogą żadne wcześniejsze porozumienia, ponieważ konkurujące ze sobą grupy zaczną ze sobą walczyć o władzę.",,
Ponad 1000 euro mandatu za nieprzepisową jazdę na hulajnodze elektrycznej,"Drugi mandat w ciągu 24 godzin za nieprzepisową podróż na hulajnodze elektrycznej w Turynie – podają włoskie media. Ponad tysiąc euro kary dla 25-latka za brak tablicy rejestracyjnej, wymaganych dokumentów oraz za jazdę pod prąd. Niedawno we Włoszech weszły nowe przepisy dotyczące poruszania się na tych pojazdach. Zależą one jednak od decyzji gmin.","25-letni mieszkaniec Turynu musi zapłacić 1079 euro kary.  Mężczyzna nie posiadał tablicy rejestracyjnej, dokumentu uprawniającego do jazdy ani ubezpieczenia.Ponadto, poruszał się on po ścieżce rowerowej. Według lokalnej policji, w oczekiwaniu na dyrektywy dot. jazdy na hulajnogach po Turynie, pojazdy te nie powinny się pojawiać na ścieżkach przeznaczonych dla rowerów. Na terenie niektórych włoskich gmin weszły nowe przepisy regulujące jazdę na hulajnogach elektrycznych. Ich użytkownicy są zobowiązani do posiadania dokumentu uprawniającego do jazdy, tablicę rejestracyjną oraz ubezpieczenie odpowiedzialności cywilnej. Analogicznie, za każde naruszenie przepisów obowiązuje mandat w wysokości: 154, 76, 849 euro.",,
Rosyjska Cerkiew zerwała związki z patriarchą aleksandryjskim,"Rosyjska Cerkiew Prawosławna zerwała związki z patriarchą aleksandryjskim. Decyzja ta jest spowodowana oficjalnym uznaniem przez Teodora II autokefalii, czyli niezależności Cerkwi Prawosławnej Ukrainy.","Decyzja dotyczy samego patriarchy, a nie PatriarchatuAleksandryjskiego jako całości. Zapowiedziano też, że Rosyjska Cerkiew Prawosławna będzie utrzymywała relacje z tymi aleksandryjskimi biskupami, którzy nie wspierają powstanianiezależnego Kościoła prawosławnego na Ukrainie. Cerkiew Prawosławna Ukrainy została powołana do istnienia rok temu na soborze zjednoczeniowym w Kijowie. Na początku stycznia jej zwierzchnik – metropolita Epifaniusz – otrzymał z rąk patriarchy Konstantynopola tomos, czyli dokument potwierdzający niezależność kościelną Kijowa od Moskwy.              Wówczas żadna z lokalnych kościołów – w tym polski – nie uznał jednak nowej struktury za legalną i wszystkie zgodnie oświadczyły, że jedyną prawowitą jest dotychczasowa, Ukraińska Cerkiew Prawosławna Patriarchatu Moskiewskiego.",,
Prymas: Adwent jest dla nas wszystkich czasem podwójnego oczekiwania,"Adwent jest dla nas wszystkich czasem podwójnego oczekiwania. Na święta Bożego Narodzenia, a także na przyjście Chrystusa na końcu czasów, czyli otwiera nas na perspektywę wieczności – podkreślił abp Wojciech Polak z okazji rozpoczynającego się w niedzielę adwentu.","– Adwent jest dla nas wszystkich czasem podwójnego oczekiwania. Najpierw na święta Bożego Narodzenia. Wtedy wspominamy narodzenie Chrystusa, przyjście Boga w ludzkim ciele. Z drugiej strony adwent zawsze otwiera nas na przyjście Chrystusa, które będzie na końcu czasów. Kiedy mówimy „Marana tha” (Panie przyjdź), wyrażamy naszą wiarę w Chrystusa, który odszedł do Ojca i powróci do nas w chwale - wyjaśnił prymas.Abp Polak zwrócił też uwagę na to, że adwent ma dwa wymiary. – Jest czasem nadziei, wsłuchiwania się w Słowo Boże i oczekiwania na przyjście Chrystusa, które wiąże się z czuwaniem. Będziemy słyszeć w adwencie wołanie: „Prostujcie drogę Panu, równajcie ścieżki dla Niego”. A więc jest to także czas naszego nawrócenia, aby z czystym sercem wyjść na spotkanie przychodzącego do nas Jezusa Chrystusa - podkreślił prymas.Zaznaczył również, że adwent jako czas oczekiwania jest czasem ufności i radości.– W takim duchu powinniśmy się przygotowywać na Boże Narodzenie i na spotkanie z Jezusem, ponieważ oczekujemy Tego, który jest naszym Bogiem i Panem, Tego, z którym nasze spotkanie jest spotkaniem pełnym radości, pełnym życia, pełnym miłości - powiedział abp Polak.Dodał, że jeśli oczekujemy kogoś tak kochanego i spełniającego pragnienia naszego serca, to wówczas nasze serce i nasze życie przygotowuje się na to wydarzenie w radości. Adwent - jak podkreślił prymas - „wzywa nas do tego, aby wyprostować nasze drogi do Boga, a także do drugiego człowieka, ale w tej pracy mamy być ludźmi radosnymi, mamy być tymi, którzy czuwają z radością”.Adwent - jak zaznaczył abp Polak - to także czas modlitwy i oczekiwania wraz z Maryją.– Wchodzimy w tę dynamikę spotkania wraz z Maryją, która przecież oczekiwała na Boże Narodzenie, która oddała siebie całkowicie do dyspozycji, aby mogło dokonać się w Niej Boże Narodzenie, która przyjęła Chrystusa w swoim łonie. Dlatego też to nasze oczekiwanie przeżywamy tak jak Ona, najpierw wpatrując się w przykład tej miłości i Jej oczekiwanie na Zbawiciela, a także potem, wpatrując się w drogę, którą Ona przebyła i my razem z Nią. Stąd też nasz udział w roratach, a więc w tej mszy maryjnej, każdego dnia jest zbliżaniem się do świąt razem z Maryją, prosząc, aby Ona prowadziła do Jezusa i była przewodniczką na drodze tego oczekiwania, które podejmujemy w adwencie - podkreślił prymas.W niedzielę Kościół katolicki rozpoczyna okres adwentu - czas przygotowania do świąt Bożego Narodzenia. Rozpoczyna też nowy rok liturgiczny.Adwent, w przeciwieństwie do wielkiego postu, nie ma charakteru wyłącznie pokutnego. To czas radosnego oczekiwania na święta Bożego Narodzenia i przypomnienia o powtórnym przyjściu Jezusa Chrystusa przy końcu czasów.",,
Ojciec Niepodległości. Książę Lubomirski zapomnianym bohaterem,"Józef Piłsudski nazywany jest Ojcem Polskiej Niepodległości i choć jego zasługi są niepodważalne, była jeszcze jedna postać zasługująca na to zaszczytne miano. To książę Zdzisław Lubomirski, członek Rady Regencyjnej, który przekazał Piłsudskiemu władzę. Pamiętamy o Romanie Dmowskim, Ignacym Janie Paderewskim czy Wincentym Witosie, ale bez wątpienia winno się otaczać należną czcią także arystokratę, którego losy jak w soczewce skupiają w sobie zarówno wielką, jak i tragiczną historię II Rzeczpospolitej.","Tradycyjnie przyjmuje się datę 11 listopada 1918 roku jako dzień odzyskania przez Polskę niepodległości po 123 latach zaborów. Tego dnia Rada Regencyjna przekazała Piłsudskiemu władzę nad podległym jej wojskiem. Znaczenie tego aktu było niebagatelne, ale był to efekt kolejnych istotnych wydarzeń. Do pierwszych kluczowych należy się cofnąć ponad dwa lata wcześniej.W czerwcu 1916 roku dowódca rosyjskiego Frontu Południowo-Zachodniego gen. Aleksiej Brusiłow zapoczątkował potężną ofensywę, której ewentualne powodzenie realnie mogło spowodować nawet rozbicie Trójporozumienia i która faktycznie zmieniła bieg I wojny światowej. Tam, gdzie nie doszło do przełamania frontu, dowództwo austro-węgierskie zleciło działania opóźniające.Powstrzymali RosjanW dniach 4-6 lipca doszło do krwawej bitwy pod Kostiuchnówką na Wołyniu, która była efektem rozkazu o spowalnianiu ofensywy Brusiłowa. Rosjanie mieli znaczną przewagę i impet, z jakim zaatakowali, wywołał paniczną ucieczkę węgierskiej 128 Brygady Honwedów. Po stronie Austro-Węgier na placu boju pozostała i wspaniale walczyła ponaddwukrotnie mniej liczna I Brygada Legionów Polskich Piłsudskiego, która nie dopuściła do przerwania frontu, choć poniosła przy tym znaczne straty.Siły polskie musiały się w końcu wycofać, ale cel strategiczny, jakim było opóźnienie rosyjskiej ofensywy i niedopuszczenie do załamania frontu, został osiągnięty. Męstwo Polaków pod Kostiuchnówką miało swoje dalekosiężne konsekwencje. Po bitwie gen. Erich Ludendorff, generalny kwatermistrz Armii Cesarstwa Niemieckiego, zaapelował do władz w Berlinie o utworzenie państwa polskiego i zbudowanie polskiej armii.                                                    „Samodzielne” państwo polskie zaproponował niemiecki generał Erich Ludendorff (fot. Wiki/Bauernfreund) Oczywiście nie należy podejrzewać Ludendorffa o zbytni altruizm. W jego ocenie państwo polskie miało być całkowicie zależne od Niemiec. Jego terytorium miało być buforem oddzielającym Niemcy od Cesarstwa Rosyjskiego, ale nade wszystko wobec przedłużającej się wojny państwom centralnym potrzebni byli polscy rekruci. Niezależnie od intencji kości zostały rzucone.Akt 5 listopadaNa przełomie października i listopada 1916 roku odbyła się konferencja w Pszczynie z udziałem przedstawicieli Niemiec i Austro-Węgier. Generalni gubernatorowie Hans Hartwig von Beseler i Karl Kuk ustalili, że koniecznym jest skorzystanie z zasobów okupowanego Królestwa Kongresowego. W efekcie cesarz Niemiec Wilhelm II i cesarz Austrii oraz król Węgier Franciszek Józefa I ogłosili tzw. akt 5 listopada. Obiecano w nim budowę nowego państwa polskiego, tyle że w bliżej nieokreślonych granicach i statusie, wskazano bowiem, że monarchia nie będzie „niepodległa”, a „samodzielna”.Kolejnem etapem było utworzenie 6 grudnia 1916 roku pod patronatem zaborców Tymczasowej Rady Stanu w Królestwie Polskim. Przewodniczącym Referatu Wojny został Piłsudski. Choć Niemcy łudzili się, że Polacy nie będą w stanie wybić się ponad państwo satelickie, podporządkowane idei Mitteleuropy, ale wypadki potoczyły się nie po myśli Berlina. Odmowa złożenia przysięgi przez żołnierzy I i III Brygady Legionów Polskich na imię cesarza niemieckiego pokazało, że Polacy są gotowi walczyć o niepodległość. Książę Zdzisław Lubomirski herbu Szreniawa bez Krzyża urodził się 4 kwietnia 1865 roku w Niżnym Nowogrodzie jako syn księcia Jana Tadeusza i Marii z Zamoyskich. Jego ojciec miał ogromne zasługi, dzięki niemu uratowano przed rozbiórką kolumnę Zygmunta, założył też Warszawskie Towarzystwo Dobroczynności, które m.in. budowało przytułki i organizowało opiekę medyczną dla najuboższych. Za udział w powstaniu styczniowym został zesłany na Syberię.Patriotyczne tradycjeRodzice chcieli, żeby Zdzisław od małego miał wpajane poczucie polskości, dlatego wcześnie wysłali go do Galicji, gdzie austriacki zaborca był stosunkowo liberalny, jeżeli chodzi o sprawy narodowościowe. Ukończył słynne Gimnazjum św. Anny w Krakowie, następnie studiował prawo na Uniwersytecie Jagiellońskim i w austriackim Grazu. W 1893 roku ożenił się z hrabianką Marią z Branickich i doczekał trójki dzieci – Julii Marii, Jerzego Aleksandra i Doroty.Wcześnie zaangażował się w działalność publiczną. Na jawną aktywność niepodległościową się nie zdecydował, zdając sobie sprawę, że będzie nieskuteczna. Wzorem ojca za ważniejszą uznał działalność dobroczynną, czyli pozytywistyczną pracę u podstaw. Był m.in. prezesem Warszawskiego Towarzystwa Dobroczynności, angażował się również w prace Instytutu Oftalmicznego, który nie tylko prowadził badania naukowe, ale także organizował bezpłatne leczenie wzroku dla najbiedniejszych.Po wybuchu I wojny światowej, podobnie jak biskup Kakowski, również zdawał się być zwolennikiem orientacji prorosyjskiej (choć była to gra, gdyż niemiecki generał-gubernator Von Beseler opisywał go jako „z tradycji i usposobienia stojącego w obozie antyrosyjskim”). Tak jak późniejszy współregent, który wystosował telegram dziękczynny do cara Mikołaja II Romanowa po odparciu ataku wojsk niemieckich na Warszawę w 1914 roku, książę podpisał telegram dziękczynny po deklaracji wodza naczelnego wojsk rosyjskich wielkiego księcia Mikołaja Mikołajewicza Romanowa.                                                    I Brygada Legionów Polskich stanowiła zalążek polskiej armii (fot. Narodowe Archiwum Cyfrowe) Deklaracja, podobnie jak Akt 5 listopada, zapowiadała – oczywiście bez konkretów – „odrodzenie Polski (...) swobodnej w swej wierze, języku i samorządzie”, jednak „pod berłem” cara. W dodatku nie była podpisana przez cara Mikołaja II, była więc de facto pozbawiona znaczenia prawnego. Mimo to w depeszy dziękczynnej napisano m.in. że „krew synów Polski, przelana łącznie z krwią synów Rosyi w walce ze wspólnym wrogiem, stanie się największą rękojmią nowego życia w pokoju i przyjaźni dwóch narodów słowiańskich”.Już na początku wojny książę Lubomirski wszedł w skład Komitetu Obywatelskiego miasta Warszawy, który był w zalążkiem przyszłego samorządu. Po wycofaniu się Rosjan Niemcy przekazali mu funkcję kierowniczą w Komitecie, traktując organ jako władzę pomocniczą. Arystokrata z godną pochwały energią zajął się walką z bezrobociem, rozwiązywał problemy z zaopatrzeniem, transportem czy organizował prace  interwencyjne dla najuboższych. Wykazywał też opór wobec okupanta, Niemcy domagali się nowych rekrutów, ale przewodniczący Komitetu regularnie odmawiał przekazania list poborowych.Dobry administratorKsiążę był chwalony za swoją działalność na rzecz przyszłej stolicy Polski. „Jakkolwiek skutki wojny zachwiały ekonomiczny i finansowy byt Warszawy, to jednak nie odbiły się one dotąd zbyt silnie na zewnętrznym wyglądzie miasta. Powierzchownie sądząc, można by mniemać, że Warszawa nie ucierpiała zbyt silnie. Życie w mieście płynie względnie normalnie” – odnotował działacz społeczny Stanisław Dzierzbicki.„Szkoły, szczególniej polskie prywatne, działają bez przerwy i liczą niewiele mniej uczniów jak zwykle. Sklepy, magazyny, teatry, kinematografy otwarte, tramwaje – jakkolwiek w trochę mniejszej liczbie i nie tak długo w nocy – kursują dość prawidłowo. Wodociągi działają bez zarzutu; zredukowanie prawie do połowy oświetlenia gazowego i elektrycznego na ulicach nie daje się odczuwać zbyt dotkliwie. Dowóz produktów, utrudniony wskutek zupełnego prawie zatamowania ruchu kolejowego, jest jeszcze o tyle wystarczający, że poza czasowymi brakami opału, nafty, soli itp. zaspokojenie koniecznych potrzeb życiowych jest możliwe i głód, który Łodzi dał się już silnie we znaki, nie sroży się jeszcze w Warszawie, a to głównie dzięki staraniom i pracy Komitetu Obywatelskiego” – przyznał. Lubomirski okazał się być też niezwykle sprawnym dyplomatą. Namówił niemieckich okupantów do zwiększania autonomii samorządu Warszawy i zorganizowania wyborów samorządowych, po których został prezydentem miasta. Również jako członek Komitetu Narodowego Polskiego, którego celem było „zjednoczenie Polski i założenie podwalin swobodnego rozwoju narodu”, współpracował z utworzoną Tymczasową Radą Stanu, której rolę już znamy. Zasiadał w kluczowej Komisji Sejmowo-Konstytucyjnej.W międzyczasie poznał Józefa Piłsudskiego, z którym związała go wieloletnia znajomość, a przypuszczalnie i przyjaźń, dość szczególna trzeba przyznać. Naturalnie celem życia i wspólną płaszczyzną obu była służba Polsce i walka o odzyskanie niepodległości, ale dzieliło ich wiele. Z jednej strony arystokrata, z drugiej wprawdzie szlachcic, ale też działacz socjalistyczny i „terrorysta”. Po raz pierwszy spotkali się 13 grudnia 1916 roku. „Piłsudski odwiedził dzisiaj prezydenta w Ratuszu. Zdziś odniósł raczej dodatnie wrażenie; wszystko co mówił Piłsudski, byłby sam podpisał” – odnotowała w pamiętniku księżna Maria Lubomirska.Gdy Piłsudski został osadzony w twierdzy magdeburskiej po kryzysie przysięgowym, właśnie do Lubomirskiego zwrócił się z prośbą o pomoc. Skłoniła go do tego m.in. wielomiesięczna rozłąka z ukochaną Aleksandrą Szczerbińską, która była już w ciąży z ich pierwszą córką. „Służbę w wojsku pełniłem prawie nie pobierając pensyi, a właśnie podczas wojny stosunki moje prywatne zawikłały się jeszcze bardziej, niż to było przedtem” – pisał w liście, który znajduje się w archiwum Fundacji Książąt Lubomirskich.Delikatna graArystokrata doprowadził do uwolnienia Piłsudskiego, choć w tym czasie prowadził delikatną grę z Niemcami. Ci dopiero we wrześniu 1917 roku, wiele miesięcy po Akcie 5 listopada – gdy ich wojska już mocno się wykrwawiały w okopach na froncie zachodnim – podjęli działania na rzecz „samodzielnej” monarchii polskiej. Namiastką polskiej władzy wykonawczej miała być Rada Regencyjna. Strona polska należycie wykorzystała sposobność. Namawiany do członkostwa w Radzie Lubomirski postawił twarde warunki.                                                    Józef Piłsudski otrzymał władzę od Rady Regencyjnej (fot. Wiki/Adam Dulęba) „Zdziś nie wstąpi do Rady Regencyjnej, jeśli Niemcy nie przystaną na jego warunki, a mianowicie: 1. Ogłoszenie amnestii politycznej, aby móc rozpocząć pracę z realnym czynem, a nie samymi obietnicami. 2. Beseler winien wydać okólnik do władz, aby w przyjazny sposób odnosiły się do ludności. 3. Warunkiem późniejszym – przeto nie sine qua non – powrót legionów i wojsko polskie” – odnotowała Maria Lubomirska.Książę miał obawy, szczególnie o możliwą utratę popularności z faktu bycia członkiem władz, które siłą rzeczy nie mogły naprawić wszystkiego i musiały układać się z zaborcami. „Gdybym był egoistą – powtarza Zdziś – to niewątpliwie usunąłbym się obecnie, czekając końca wojny (lub trwałbym na stanowisku prezydenta miasta), a to tym bardziej, że wychodzę z dotychczasowej rezerwy i wchodzę w kompromis z państwami centralnymi BEZ PRZEŚWIADCZENIA O ICH ZWYCIĘSTWIE, a więc bez tych poglądów, które kierowały Radą Stanu” – wspominała w pamiętnikach jego żona.Mimo obaw dołączył do Rady Regencyjnej, która pod jego kierownictwem wykonała ogrom pracy i stworzyła rzecz nie do przecenienia – zręby administracji przyszłego państwa polskiego. Lubomirski był niezwykle sprawnym administratorem. Wcielał w życie rozwiązania opracowane dla samej Warszawy. Swoisty rząd, choć był organem wykonawczym w państwie bez granic i nieuznawanym na arenie międzynarodowej, stopniowo zwiększał zakres suwerenności, by po odzyskaniu niepodległości kraj był niezależny nie tylko politycznie, ale przede wszystkim gospodarczo. Zadanie było trudne, gdyż pod trzema zaborami całkowicie różnie rozwijało się życie społeczno-gospodarcze Polaków. Trzeba było nie lada zdolności i autorytetu, żeby wszystko przygotować. Książę regent je miał.Deklaracja niepodległościGdy sytuacja dojrzała, książę regent mógł wykonać kolejny krok ku niepodległości. Można pokusić się o stwierdzenie, że co najmniej tak ważny jak Akt z 11 listopada. 7 października 1918 roku rozwiązano Tymczasową Radę Stanu i ogłoszono w dzienniku urzędowym – z inicjatywy Lubomirskiego – Deklarację Niepodległości Polski. Wkrótce nad gmachami urzędów zawisły biało-czerwone flagi, zaś żołnierze przysięgali na wierność Polsce. Marzenie pokoleń właśnie się ziszczało, choć na polskich ziemiach wciąż znajdowały się uzbrojone armie zaborców. W deklaracji poinformowano o odrodzeniu państwa polskiego, wzywano również rodaków do aktywności politycznej i gospodarczej, żeby ogłoszona niepodległość nie pozostała jedynie informacją prasową. „W stosunku do Polski zasady te prowadzą do utworzenia niepodległego państwa, obejmującego wszystkie ziemie polskie, z dostępem do morza, z polityczną i gospodarczą niezawisłością, jako też terytorialną nienaruszalnością, co przez traktaty międzynarodowe zagwarantowanem będzie. Aby ten program ziścić, musi naród polski stanąć jako mąż jeden i wytężyć wszystkie siły, by jego wola została zrozumiana i uznana przez świat cały” – podkreślono.Dalej wypadki potoczyły się błyskawicznie. Rada Regencyjna dowiedziała się od Niemców, że 10 listopada do Warszawy ma przyjechać Piłsudski. W komendancie, jak stwierdziła Lubomirska, książę regent widział męża opatrznościowego, który „jeden Polskę zbawić potrafi w tym historycznym momencie”. „Rankiem 10 listopada pojechałem na kolej. Przybył tam również Adam Koc, stojący na czele POW, który też się jakoś o terminie przyjazdu komendanta dowiedział i karetę dla marszałka przygotował” – opisywał później te dni książę regent w wywiadzie dla tygodnika „Bunt Młodych”.Herbata z Piłsudskim„Gdy Piłsudski wyszedł z wagonu (...) zaprosiłem go do siebie na herbatę. Wobec tego wsiadł do mej maszyny i pojechaliśmy na Frascati (książę miał tam pałac – przyp. red). Tam przedstawiłem Piłsudskiemu stan rzeczy, wyraziłem przekonanie, że powinien prędzej czy później objąć władzę w Warszawie. Piłsudski na to mi odpowiedział: »Ja muszę pojechać do Lublina« (7 listopada powstał rząd lubelski Ignacego Daszyńskiego, lidera Polskiej Partii Socjalistycznej – przyp. red.). Chciał nawet tam zaraz jechać, ja mu to odradzałem, tłumaczyłem, że jest to rząd jednostronny, partyjny. »Jest to rząd mój, rząd moich przyjaciół« – odpowiadał na to Piłsudski” – wspominał Lubomirski.Nazajutrz – po rozbrojeniu przez Polaków niemieckiego garnizonu w Warszawie – książę regent przekazał komendantowi władzę wojskową, a trzy dni później również polityczną. Aby nie dopuścić do dyktatury, czy wręcz wojny domowej, Lubomirski zobligował Piłsudskiego do powołania w krótkim czasie rządu, w którym będą reprezentanci wszystkich liczących się ugrupowań politycznych, oraz do zwołania wyborów parlamentarnych.                                                    Regentami zostali hrabia Józef Ostrowski, biskup Aleksander Kakowski i książę Lubomirski (fot. Wiki) „Przez najbliższe trzy dni odbywało się przekazywanie władzy przez Radę Regencyjną Piłsudskiemu. Konferowaliśmy nie na Zamku, ale w mieszkaniu regenta Ostrowskiego (który był chory), w pałacu Krasińskich przy Krakowskim Przedmieściu, tam gdzie dziś mieszka minister Beck. Trudno nam było zdecydować się na formę przelania władzy. Piłsudski śpieszył się i groził: »No, jak nie wiecie, jak to zrobić, to ja pojadę do Wilna«. Wreszcie 14 listopada podpisaliśmy dokument. Z początku mieliśmy przekazać Piłsudskiemu tylko władzę wojskową, potem jednak przekazaliśmy mu całą władzę z zastrzeżeniem utworzenia rządu narodowego, w ręce którego władzę złoży. Nazajutrz, 15 listopada, Piłsudski powołał rząd ludowo-robotniczy Daszyńskiego, którego potem wobec silnej opozycji zastąpił Moraczewski” – wspominał Lubomirski.„W związku z czym udałem się zaraz do Piłsudskiego, który mieszkał wówczas u Świrskiego na ul. Mokotowskiej i tam doszło między nami do bardzo ostrej wymiany zdań w sprawie utworzenia rządu Daszyńskiego. Rozstaliśmy się bardzo chłodno. Pod wieczór zjawił się u mnie Świrski – ciągnie książę – i w imieniu Piłsudskiego, mówiąc, że Piłsudski przyjedzie. Naturalnie, że jak najuprzejmiej wyraziłem zgodę. Gdy w niedługim czasie Piłsudski przyjechał, na powitanie oświadczył: »Ja się uniosłem«. »Panie komendancie, ja już o tym nie myślę« – odpowiedziałem. Wypiliśmy herbatę, rozmawialiśmy, Piłsudski przesiedział u mnie z półtorej godziny” – opowiadał.Usunął się w cieńPo przekazaniu władzy książę regent rozwiązał Radę Regencyjną i wzorem cesarza Dioklecjana usunął w cień, nie chcąc ingerować w życie polityczne młodego państwa, które pomógł utworzyć. Do biegu wydarzeń dołączył po przewrocie majowym. 13 maja 1926 roku spotkał się z Piłsudskim, który wskazał Lubomirskiego jako jednego z czterech kandydatów na prezydenta po ustąpieniu Stanisława Wojciechowskiego. Książę odmówił. Nie chciał być niczyim stronnikiem, prowadził własną politykę łagodzenia sporu, by nie dopuścić do wojny domowej, której widmo zawisło nad Polską. W tym celu mediował z obiema stronami, wykorzystując swój ogromny autorytet.Choć sytuacja z czasem się uspokoiła, polityka nie chciała zapomnieć o Lubomirskim. W 1928 roku został senatorem i był nim przez kolejnych 10 lat. W 1932 roku po rozpoczęciu procesu brzeskiego wymierzonego w lewicę złożył mandat, to jednak premier Walery Sławek poprosił go o dalsze sprawowanie godności senatora. Po śmierci Piłsudskiego wybitnie nie było już mu jednak po drodze za rządami sanacji. Wobec biernego oporu księcia nie pozwolono mu na ubieganie się o mandat w listopadzie 1938 roku. W tym czasie nad Polską wisiało już nowe niebezpieczeństwo – nazistowskie Niemcy wysuwały żądania terytorialne. Agresywna polityka Adolfa Hitlera zmierzała i w końcu doprowadziła do wojny, co dla Lubomirskiego oznaczało konieczność oglądania upadku dzieła swojego życia. W odróżnieniu od wielu polityków, którzy po inwazji szybko czmychnęli z Polski, Lubomirski pozostał w kraju. Już podczas oblężenia Warszawy w 1939 roku włączył się aktywnie w prace Komitetu Obywatelskiego, któremu przewodził prezydent miasta Stefan Starzyński.Upadek dzieła życiaChoć groziło mu śmiertelne niebezpieczeństwo, książę zaangażował się także w organizację Polskiego Państwa Podziemnego. W Rządzie Obrony Narodowej gen. Juliusza Rómmla miał być ministrem spraw zagranicznych, ale ostatecznie władze centralne zdecydowano się utworzyć w Paryżu, a po jego zajęciu – w Londynie.10 listopada 1942 roku został aresztowany przez Gestapo. Przez dwa miesiące 72-letni książę był więziony na Pawiaku i poddawany torturom. Niemcy w końcu go zwolnili bez postawienia zarzutów, ale zadręczony i skrajnie wyczerpany zmarł 31 lipca 1943 roku w wyniku obrażeń w swoim majątku w Małej Wsi pod Grójcem. Pochowano go na prywatnym cmentarzu rodzinnym w Belsku Dużym.Historia życia księcia Zdzisława Lubomirskiego w zdumiewający sposób zbiega się z losami Polski. Była pozytywistyczna walka o niepodległość i sukces, jakim było ustanowienie państwowości po 123 latach zaborów. Książę był głównym aktorem tego wzniosłego dramatu, ale i ofiarą tragedii, która się później rozegrała. Mało kto może się z nim równać pod względem zasług na rzecz niepodległości, tym bardziej niesłuszne i niesprawiedliwe jest wykluczanie go z grona najwybitniejszych Polaków XX wieku.                                                    Książę Lubomirski był więziony i torturowany przez Gestapo na Pawiaku (fot. Wiki/Adrian Grycuk)",,
„Gest Palikota wyreżyserowany i prowokacyjny”,"Metropolita warszawski kardynał Kazimierz Nycz ocenił, że sposób, w jaki poseł Janusz Palikot ogłosił akt apostazji – zdaniem hierarchy wyreżyserowany i prowokacyjny – nie zasługuje na uznanie.","Kardynał proszony o komentarz do sprawy podkreślił, że „szanuje osoby przeżywające rzeczywisty intelektualny dylemat światopoglądowy i wyciągające z tego wnioski”. –  Każde odejście człowieka z Kościoła (…) jest niewątpliwie rzeczą smutną. Sposób, w jaki to się dokonało – wyreżyserowany medialnie i prowokacyjny – moim zdaniem nie zasługuje na uznanie, a tym bardziej na pokazywanie jako przykład  – powiedział metropolita warszawski. Pytany czy wystąpienie Palikota z Kościoła jest skuteczne, kardynałpowiedział, że z formalnego punktu widzenia nie zostały wypełnione określone wymagania. –  Jest pytanie, czy da się wymazać znamię chrztu świętego, swoje bycie wierzącym, bycie dzieckiem Kościoła – to jest pytanie teologiczne, ważne. Ta sprawa to formalny przebieg tego procesu, który jest przewidziany przez Kościół, także przez Konferencję Episkopatu Polski. Z punktu widzenia formalnego ta droga nie została zachowana  – powiedział. Pytany o opinię na temat miejsca, które wybrał Palikot na oświadczenie woliopuszczenia Kościoła, Papieskie Okno przed siedzibą krakowskiej kurii,powiedział: „bez komentarza”. –  To kolejny powód do smutku, że dzieje się to w taki sposób, w takim symbolicznym miejscu dla Polaków  – dodał. Apostazja, czyli (z greki) „odstąpienie, bunt” – oznacza odejście od wiarychrześcijańskiej. Kościół zwykle wymaga, aby oświadczenie o wystąpieniu zKościoła było potwierdzone przez świadków. Niektórzy chcą omijać ścieżkę kościelną i – uznając, że nie są członkami tej wspólnoty – próbują wystąpić z Kościoła rzymskokatolickiego na drodze cywilnoprawnej, składając w macierzystej parafii oświadczenie woli tej treści i chcąc, aby zostało to odnotowane w aktach parafialnych, np. w księdze ochrzczonych. Oświadczenie woli opuszczenia Kościoła Rzymskokatolickiego Janusz Palikotodczytał 19 maja pod Oknem Papieskim przed siedzibą krakowskiej kurii.Przekonywał, że podjął decyzję o opuszczeniu Kościoła po rocznychrozważaniach, ponieważ – według niego – Kościół w Polsce cechuje „niesamowita pazerność finansowa”, „niezdolność do oczyszczenia się pod względem etycznym czy moralnym” oraz „polityczno-partyjny charakter”.Pytany przez dziennikarzy, dlaczego akt apostazji ogłosił w Krakowie, Palikot wyjaśniał, iż zadecydowała o tym symbolika, ponieważ:  Kościół otwarty, do którego należał; Kościół krakowski, prof. Tischnera, Karola Wojtyły, Bonieckiego i Tygodnika Powszechnego, jest w głębokiej defensywie, jest słaby . –  Można powiedzieć, że zdominowany został przez Rydzyka, Michalika,Sławoja Głodzia; jest to Kościół zamknięty, ksenofobiczny  – powiedziałPalikot. Drugi powód wiązał się z tym, że – jak wyjaśnił – miał zaplanowanyna ten dzień pobyt w Krakowie. Ponadto – dodał – „dlatego, że tu zostałpochowany wbrew woli społeczeństwa Lech Kaczyński i wcześniej czy późniejmusi to być zmienione”.",,
Ukraina: Służba Bezpieczeństwa blokuje mianowanie Polaka na szefa Ukrtransgazu,"– Służba Bezpieczeństwa Ukrainy (SBU) zablokowała mianowanie polskiego menadżera Pawła Stańczaka na stanowisko szefa państwowej spółki Ukrtransgaz – oświadczył prezes państwowego koncernu Naftohaz Andrij Kobolew. Stańczak, którego kandydaturę Naftohaz zatwierdził w sierpniu, był dyrektorem technicznym i członkiem zarządu PGNiG.","Ukrtransgaz jest operatorem gazociągów i zarządza podziemnymi zbiornikami gazu na Ukrainie. 100 proc. jego akcji należy do Naftohazu. Kandydatura Polaka na szefa Ukrtransgazu została wcześniej zatwierdzona przez radę nadzorczą Naftohazu. – W wyniku konkursu na szefa Ukrtranshazu wybraliśmy – zgodnie z naszym przekonaniem – bardzo odpowiednią osobę, która miała stanąć na czele Ukrtransgazu. Człowieka, który pracował w PGNiG i własnymi rękami tworzył Gaz-System. Teraz jego nominację zablokowało SBU, które zachowuje dla Ukrtranshazu klauzulę tajności – powiedział Kobolew na konferencji prasowej w Kijowie.Szef Naftohazu ocenił przy tym, że bez dostępu do tajemnicy państwowej Polak nie będzie mógł w pełni zarządzać Ukrtransgazem, w związku z czym jego nominacja na prezesa tej spółki jest niemożliwa. Polacy w „szarej strefie”– Nie jesteśmy gotowi na tworzenie szarych stref, tak jak to było przy pracy Wojciecha Balczuna w Ukrzaliznyci – mówił prezes Naftohazu w odniesieniu do polskiego menedżera kolei ukraińskich, który w sierpniu podał się do dymisji po tym, jak przez wiele miesięcy naciskał na to minister infrastruktury Ukrainy Wołodymyr Omelan. Robił to, mimo że ukraińskie media dobrze oceniały dokonania Polaka. Polski menadżer Balczun był prezesem kolei państwowych Ukrzaliznycia od kwietnia 2016 r. Tuż przed decyzją o zwolnieniu Balczuna do premiera Wołodymyra Hrojsmana apelował prokurator generalny Jurij Łucenko. Oskarżył go, że nie zwalcza korupcji w swojej firmie. Pod adresem samego Balczuna nie padły wówczas żadne zarzuty.We wtorek dwóch niezależnych, zagranicznych członków rady nadzorczej Naftohazu odeszło ze spółki i oskarżyło władze Ukrainy o blokowanie reform i naciski polityczne. Według mediów to wynik konfliktu między Kobolewem a Hrojsmanem, któremu nie podobają się dążenia do zwiększenia niezależności Naftohazu od rządu.",,
Politolog o zmianach w rządzie: Roszady na trudnych stanowiskach,"Z jednej strony widzimy zmianę w tych resortach, które odpowiadają za rachunkowość – jak Ministerstwo Finansów czy Rodziny, Pracy i Polityki Społecznej, z drugiej strony – w dziedzinach, które są priorytetowe dla Polaków, jak ochrona środowiska i walka ze smogiem – komentuje zmiany w proponowanym rządzie politolog Artur Wróblewski z Uczelni Łazarskiego. Wskazuje także na zaakcentowanie współpracy z UE, którą zajmie się teraz minister Konrad Szymański. – To pokazuje znaczenie, jakie premier przypisuje poprawie tych relacji – dodaje ekspert w rozmowie z portalem tvp.info.","W piątek wieczorem premier Mateusz Morawiecki zaproponował skład nowej Rady Ministrów. Zdecydowana większość resortów pozostała bez zmian, choć pojawiły się pewne zmiany strukturalne i nowe nazwiska.Jednym z nich jest Tadeusz Kościński, który zastąpił Jerzego Kwiecińskiego w fotelu szefa Ministerstwa Finansów. Jak ocenia politolog Artur Wróblewski, to duża strata. – Pan Kwieciński był znakomitym ministrem, także kiedy pracował w innych resortach, o czym mówił sam premier Morawiecki. Pamiętajmy jednak, że Ministerstwo Finansów idzie pewnym swoim trybem i zmiana personalna nie powinna odgrywać tutaj jakiejś znaczącej roli – stwierdził ekspert.Jego zdaniem to resort dosyć „niewdzięczny”, ponieważ wymaga firmowania swoim nazwiskiem rzeczy związanych z finansami publicznymi, a zaczyna się „trudny okres”.Drugą z nowych osób w rządzie jest Marlena Maląg, która pokieruje Ministerstwem Rodziny, Pracy i Polityki Społecznej zamiast Bożeny Borys-Szopy. – Widzimy zmiany w tych resortach, które odpowiadają za rachunkowość i muszą poszukiwać pieniędzy na rosnące wydatki socjalne. Te ministerstwa to taki trochę gorący ziemniak – mówi nasz rozmówca i dodaje, że być może z tego powodu widzimy nowe osoby, które będą chciały sprostać tym wyzwaniom. Wśród zmian ogłoszonych w piątek wieczorem przez premiera Mateusza Morawieckiego jest także wydzielenie tematyki unijnej z kompetencji MSZ i powierzenie jej nowemu ministrowi Konradowi Szymańskiemu. – Minister Jacek Czaputowicz (który pozostał na stanowisku – red.) trochę ucieka w cień – ocenia Wróblewski. Zdaniem eksperta mniejsza rola szefa MSZ wynika też z faktu, że politykę ze Stanami Zjednoczonymi w dużym stopniu kreuje prezydent Andrzej Duda, który jest bardzo aktywny na tym polu.– Politykę europejską będzie teraz kreował minister Szymański. To pokazuje znaczenie, jakie premier przypisuje poprawie relacji na odcinku Warszawa-Bruksela. Chce mieć przy sobie (Morawiecki – red.) specjalną osobę, z którą będzie koordynował tę politykę ocieplania relacji i przywracania normalności – stwierdza Wróblewski.Zdaniem politologa to może świadczyć o pewnym początku nowej kampanii przed kolejnymi już wyborami, do których Zjednoczona Prawica będzie „celować w nowych wyborców” i uzyskanie ich sympatii. – Być może będziemy widzieli też pójście w kierunku łagodniejszego tonu, gwarancji spokoju i poszerzania centrowego elektoratu, klasy średniej, w którą musi celować PiS, by za cztery lata móc kontynuować swoje rządzenie – dodaje.Takim szukaniem nowego elektoratu – zdaniem Wróblewskiego – jest także położenie akcentów na nowe i przekształcone resorty – ds. klimatu czy Ministerstwo Środowiska. – To pójście w kierunku haseł atrakcyjnych dla ludzi i wielkich oczekiwań Polaków, by oddychać zdrowym powietrzem – wskazuje ekspert.Nasz rozmówca podkreśla jednocześnie, że ochrona środowiska i walka ze smogiem to – obok kwestii służby zdrowia i edukacji – priorytety wyborców. Jak dodaje, zmiany w tych resortach to także „odejście trochę od wizerunku węgla, który jak maskę przyczepiono obecnemu rządowi”, w kierunku pokazania, że klimat i ochrona środowiska są ważne.Artur Wróblewski zauważa także, że na nośnych hasłach przedsiębiorczości, elektromobilności, ochrony środowiska i kwestii klimatycznych dużo zyskali przedstawiciele Solidarnej Polski Zbigniewa Ziobry i Porozumienia Jarosława Gowina, którzy objęli nowe resorty i zwiększyli swój udział w rządzie. – Widzimy, że można łowić głosy, kierując się tymi pryncypiami ważnymi dla Polaków – powiedział. Nadzór nad Spółkami Skarbu Państwa przejął z kolei – w ramach nowo utworzonego resortu – wicepremier Jacek Sasin, który zdaniem Artura Wróblewskiego jest trochę „typem polityka populistycznego”. – Ale w sensie pozytywnym: polityka, który daje się lubić, a jednocześnie jest bardzo sprawczy i efektywny w działaniu. Zapewne dlatego dostaje tak arcyważny sektor – stwierdził.Wskazał przy tym na kłopotliwą współpracę pomiędzy należącymi do państwa spółkami, jak choćby niewywiązanie się przez PKP z umowy, w ramach której firma miała przekazać atrakcyjne działki w kilku miastach Polski pod budowę mieszkań programu Mieszkanie Plus. – Ponieważ nic z tego nie wyszło, zauważono, z takich pragmatycznych względów, że trzeba przejąć większą kontrolę nad SSP, by kontrolować sytuację – ocenił Wróblewski. Jak dodał, wicepremier Sasin „niewątpliwie dokonał awansu”.Jak ekspert prognozuje najbliższe cztery lata? – Być może nadszedł też czas rozwoju w kierunku innowacyjności w polskiej gospodarce, który podniesie nas na wyższy poziom rozwoju cywilizacyjnego. Musimy wejść tam, by powiększać PKB i być konkurencyjnymi na świecie – twierdzi Wróblewski. A jego zdaniem ten nowy szczebel „rewolucji przemysłowej 4.0” to gospodarka oparta na: przetwarzaniu chmurowym, sztucznej inteligencji, internecie rzeczy czy nowoczesnych systemach informatycznych.",,
Seks tylko w małżeństwie heteroseksualnym. Głos Kościoła Anglii,"Kościół anglikański w Anglii przypomina swym wiernym, że nadal obowiązuje w nim chrześcijańska wizja małżeństwa i seksu. Pożycie płciowe jest dozwolone jedynie w heteroseksualnym związku małżeńskim – czytamy w nowych wytycznych wydanych przez anglikański episkopat.","Są one komentarzem do nowego prawa, które umożliwia zawarcie związku partnerskiego również osobom różnych płci. Związki partnerskie zostały wprowadzone w 2004 r. dla par jednopłciowych.   Nie zniesiono ich jednak, kiedy dziewięć lat później wprowadzono tak zwane małżeństwa jednopłciowe. Od ubiegłego roku każdy może więc zawrzeć albo małżeństwo, albo związek cywilny.   Anglikańscy biskupi oświadczyli obecnie, że zmiany w brytyjskim prawie „nie zmieniły nauczania Kościoła o małżeństwie czy relacjach jednopłciowych”.   Jak czytamy w oficjalnych wytycznych, „relacje seksualne poza małżeństwem heteroseksualnym należy postrzegać jako uchybienie względem Bożego zamysłu dla człowieka”.",,
„Nie miał prawa tweetować w języku perskim”. Iran krytykuje Trumpa,Prezydent USA  w sobotę i niedzielę wyraził na Twitterze poparcie dla uczestników antyrządowych demonstracji w Iranie. Władze w Teheranie działania Donalda Trumpa uznały za „absurdalne”.,"„Wspiera Pan Irańczyków, czy działa Pan przeciwko nim, wydając polecenie zabicia w terrorystycznej akcji ich bohatera narodowego (generała Kasema Sulejmaniego, dowódcę elitarnej jednostki Al-Kuds)?” – pytał w niedzielę na Twitterze prezydenta Trumpa rzecznik irańskiego MSZ Abbas Mussawi. „Poza tym Trump nie miał prawa tweetować w języku perskim w sytuacji, gdy od lat terroryzuje irański naród sankcjami i groźbami” – stwierdził Mussawi. Prezydent Donald Trump zapewnił w sobotę o swej solidarności z protestującymi Irańczykami. „Do odważnych, cierpiących mieszkańców Iranu: byłem po waszej stronie od początku mojej prezydentury i nadal będę was wspierać” – napisał na Twitterze po angielsku i persku. Ostrzegł też władze w Teheranie, że „nie może być mowy o kolejnej masakrze pokojowych demonstrantów. Świat patrzy!”. W niedzielę Trump zamieścił kolejny wpis na swym koncie. „Nie zabijajcie swoich manifestantów!” – zaapelował do irańskich władz na wieść o kontynuacji akcji protestacyjnych. Od soboty w Teheranie i innych irańskich miastach trwają antyrządowe manifestacje. Ich uczestnicy wyrażają oburzenia postawą władz, które kłamały ws. zestrzelenia ukraińskiego boeinga. „Naszym wrogiem nie jest Ameryka! Wróg jest tutaj” – skandowali w niedzielę. Irańczycy, którzy wcześniej nie kryli niezadowolenia wobec polityki Stanów Zjednoczonych i domagali się odwetu za zabicie gen. Kasema Sulejmaniego, teraz kierują oburzenie pod adresem irańskich władz, które pozwoliły na zestrzelenie w środę ukraińskiego boeinga 737-800. Jego pasażerami byli w dużej mierze Irańczycy lub obywatele innych państw mający irańskie korzenie.",,
"Poroszenko: prawda jest taka, że 25 procent przemysłu Ukrainy stoi, a 10 procent zniszczono","– Udało się powstrzymać działania ofensywne przeciwnika na
wschodzie kraju – oświadczył w poniedziałek wieczorem prezydent Ukrainy Petro Poroszenko. Zapowiedział też posiedzenie tzw. gabinetu wojennego, na którym
mają zapaść bardzo ważne decyzje. Prezydent odniósł się też do złej sytuacji gospodarczej kraju. – Nie można oczekiwać napływu inwestycji zagranicznych, póki trwa wojna – podkreślił.","– Posiedzenie gabinetu wojennego odbędzie się we wtorek - poinformował szef państwa w wywiadzie telewizyjnym. Gabinet wojenny powołano w lutym decyzją Rady Bezpieczeństwa Narodowego i Obrony; jego zadaniem jestkoordynacja działań w sferze obronności i bezpieczeństwa państwa.Artyleria wycofana– Możemy uznać, że działania ofensywne agresora udało się powstrzymać. Ukrainawycofała z linii walk dużą część ciężkiej artylerii i obserwujemy, że równiedużą część wycofali także wspierani przez Rosję bojownicy - powiedział.Poroszenko wyraził nadzieję, że ukraiński parlament podejmie wkrótce decyzjęo zaproszeniu do obwodu donieckiego i ługańskiego, gdzie trwa konflikt zseparatystami, międzynarodowego kontyngentu pokojowego.– Mam nadzieję, że do Rady Najwyższej trafi projekt ustawy o zaproszeniu siłpokojowych i uda się nam wzmocnić stanowisko na rzecz zachowania pokoju istabilizacji wzdłuż linii konfliktu i przejścia do politycznego uregulowaniasytuacji - oświadczył. Prezydent przekazał, że w lutym, podczas wyprowadzania sił ukraińskich zmiasta Debalcewe w obwodzie donieckim, zginęło 19 żołnierzy, a 135 zostałorannych. Ogłosił jednocześnie, że od czasu podyktowanego mińskimiporozumieniami pokojowymi zawieszenia broni na wschodniej Ukrainie zabito 64wojskowych. Poroszenko wypowiedział się także na temat Krymu, okupowanego przez Rosję odub. roku. – Istnieje kilka kroków, które powinniśmy wykonać, by odzyskaćKrym. Powinniśmy obronić każdego Ukraińca, który poddawany jest torturomrosyjskich służb specjalnych: krymskiego Tatara, ukraińskiego aktywistę,księdza Ukraińskiego Kościoła Prawosławnego Patriarchatu Kijowskiego. Jest topriorytet, który przedstawiłem MSZ, służbom specjalnym, rządowi i innym -powiedział.  Co z gospodarką?Szef państwa oświadczył także, że nie można oczekiwać napływu inwestycjizagranicznych do jego kraju póki trwa wojna, jednak zapewnił, że władze mająśrodki na obronę przed agresorem.",,
USA grożą zawieszeniem układu z Rosją o całkowitej likwidacji pocisków rakietowych,"Stany Zjednoczone ogłoszą zawieszenie przestrzegania obowiązującego między nimi a Rosją układu o całkowitej likwidacji pocisków rakietowych pośredniego i średniego zasięgu (INF) – podała Agencja Reutera, powołując się na czterech przedstawicieli władz USA.",,,
Szef MSZ Rosji wraca do wydalenia dyplomatów z USA. Będzie reakcja?,Rosja zastanawia się nad „konkretnymi krokami” w ramach odpowiedzi na wydalenie z USA pod koniec 2016 roku przez ówczesną administrację Baracka Obamy 35 rosyjskich dyplomatów – oświadczył we wtorek w Brukseli minister spraw zagranicznych Rosji Siergiej Ławrow.,"Na konferencji prasowej z szefową unijnej dyplomacji Federicą Mogherini Ławrow podkreślił, że „jest prawem dyplomacji i prawem stosunków międzynarodowych to, że wzajemność jest podstawą każdej relacji”.– Wciąż mamy nadzieję, że Stany Zjednoczone, jako obrońca państwa prawa, będą ostatecznie respektować swoje zobowiązania międzynarodowe – oświadczył.Rosyjski dziennik „Izwiestja” poinformował we wtorek, powołując się na anonimowe źródła dyplomatyczne, że Rosja szykuje się do wydalenia blisko 30 amerykańskich dyplomatów i zajęcia budynków należących do USA w Moskwie i Petersburgu. „Zatrute stosunki”Wcześniej w wypowiedziach dla rosyjskich dziennikarzy Ławrow ocenił, że administracja Obamy „chciała w największym możliwym stopniu zatruć stosunki rosyjsko-amerykańskie i zrobić wszystko, by administracja Trumpa znalazła się w potrzasku”. – Sytuacja jest oburzająca – podkreślił w Mauerbach w Austrii, gdzie wziął udział w spotkaniu ministrów krajów OBWE.– Zastanawiamy się obecnie nad konkretnymi krokami, ale nie sądzę, że powinniśmy o tym dyskutować publicznie – powiedział. – Oczywiście zrobimy wszystko, by prawda zwyciężyła, i aby prawo międzynarodowe i sprawiedliwość zostały przywrócone – dodał.Choć Donald Trump opowiadał się początkowo za zbliżeniem z Rosją, to jego stanowisko się następnie zaostrzyło. Prezydent USA spotkał się w ub. tygodniu na marginesie szczytu G20 w Hamburgu z Putinem; w niedzielę nawiązując do tego spotkania na Twitterze napisał, że sankcje wobec Rosji nie zostaną złagodzone, dopóki nie zostaną rozwiązane konflikty na wschodniej Ukrainie i w Syrii.Rosja militarnie i politycznie wspiera w wojnie syryjskiej prezydenta Baszara el-Asada, a w konflikcie na wschodzie Ukrainy udziela poparcia prorosyjskim separatystom. Unia Europejska i RosjaZe swej strony Mogherini podkreśliła na konferencji prasowej wagę współpracy Unii Europejskiej z Rosją.– Jest jasne, że nie podzielamy we wszystkim tego samego stanowiska, ale jest kluczowe z naszego punktu widzenia, by prowadzić dialog, by współpracować wszędzie, gdzie jest to możliwe, i dzisiaj określiliśmy obszary współpracy – oświadczyła.Mogherini podkreśliła, że regularnie rozmawia z Ławrowem o spawach międzynarodowych dotyczących UE i Rosji. Wymieniła zwłaszcza Syrię. Dwugodzinna rozmowa obojga szefów dyplomacji dotyczyła także Libii, napięć w Zatoce Perskiej, procesu pokojowego na Bliskim Wschodzie, sytuacji na Półwyspie Koreańskim i Ukrainie.",,
Major KGB walczył o prawdę o Katyniu. W końcu doczekał się pomnika nagrobnego,To dzięki niemu Polska poznała wiele skrzętnie ukrywanych faktów na temat zbrodni katyńskiej. Na przełomie lat 80. i 90. mjr Oleg Zakirow wszczął prywatne śledztwo w tej sprawie. Rosjanin spędził ostatnie lata w Polsce. Zmarł w kwietniu i dopiero teraz doczekał się pomnika.,"„Dziennik Łódzki” zwraca uwagę, że mjr Zakirow był postacią niezwykłą. Gdy służył w Smoleńsku zainteresował się zbrodnią katyńską dokonaną przez Sowietów na polskich bohaterach podczas II wojny światowej.Oficer zaczął drążyć temat, ustalał nowe fakty, dotarł do świadków oraz wielu dokumentów, które Moskwa chciała ukryć. Zwierzchnicy usiłowali go powstrzymać. W końcu został uznany za chorego psychicznie i zwolniony ze służby.Dwa zamachyUsiłowano go zabić, tak bowiem można tłumaczyć fakt, że dwukrotnie został potrącony przez motocykl. W obawie o życie w 1998 roku zbiegł do Polski i zamieszkał w Łodzi, gdzie studiowała jego córka.Polskie służby nie pomogły Rosjaninowi, który oddał takie zasługi. Bohater cierpiał biedę i popadł w depresję. Pracował dorywczo na budowach, a nawet żebrał na Piotrkowskiej. Publikacje w mediach i autobiografia nie poprawiły jego statusu. Do końca życia zmagał się z problemami finansowymi.",,
Platforma daje świadectwo [OPINIA],"Koniec roku szkolnego Platforma Obywatelska postanowiła uczcić przyciężkim żartem – wystawieniem rządowi Prawa i Sprawiedliwości szkolnego świadectwa. „Dokument” podpisano „Polacy i Polki”, nie zauważając najwyraźniej, że nie tak dawno mieliśmy jakieś wybory, w nich zaś ocena działań rządu wypadła o wiele lepiej.","Spójrzmy jednak na to, co opozycja wypisała na tym doniosłym dokumencie. Zachowanie – „naganne”. To akurat nie dziwi, pyskowanie autorytetom, kwestionowanie jedynie słusznej linii dyrekcji, przyglądanie się, co szacowne grono pedagogiczne wyczynia na wycieczkach i gdzie znikają pieniądze ze składek rodziców…  Kto w szkole pozwalał sobie na wypadnięcie ze schematu ucznia posłusznego, konformisty i lizusa, ten zapewne otarł się co najmniej o groźbę złowrogiej nagany na świadectwie. Reszta ocen dzieli się na dwa ekstrema, co zresztą pokazuje, że trudno jest wejść z grafiką w jakąkolwiek dyskusję. Każdy, kto ocenia pracę dowolnego rządu będzie w stanie wskazać, że są sprawy, które idą dobrze, a są takie, które zostały odłożone na potem, zaniedbane lub zwyczajnie nie wyszły.   Ocena prawdziwych ekspertów  500 plus i inne elementy pakietu socjalnego – bardzo dobrze, mieszkanie plus – do poprawki we wrześniu, obniżenie podatków – czekamy… Tu jednak nikt w żadne niuanse się nie bawi. Mamy kilka haseł, dotyczących działań pozytywnych, za które ocena jest, oczywiście, niedostateczna. Za to tam, gdzie rzucić można hasłem o negatywnej konotacji – celująca. I tak najwyższą notę PiS dostaje za „upartyjnienie sądów”, „szczucie ludzi” czy „kolesiostwo i nepotyzm”, najniższą za reformy i walkę ze smogiem. Nie wiem, czy PiS ucieszą te lepsze stopnie, pamiętajmy jednak, że stawiają je prawdziwi eksperci.  Szkolne oceny wykorzystać można w kampanii wyborczej. Ot, gdy partia wylosuje numer 5 albo 6, może sprzedać wyborcom numer listy jako ocenę swoich rządów lub propozycji programowych. To banał, ale sympatyczny. Jedynka zawsze uważana była jako szczęśliwa, zwłaszcza, gdy w starym systemie głosowania dawała partii przewagę w postaci pierwszej strony książeczki, czym niektórzy tłumaczyli nawet wynik wyborów samorządowych w 2014 roku. Dziś wygląda to trochę inaczej, ale i tę cyfrę wykorzystać można w sposób szkolny, zwłaszcza będąc w opozycji i wezwać wyborców do postawienia jedynki nielubianemu rządowi. Ale teraz, kiedy żadnych numerów jeszcze nie ma? Tyle niedostatecznych oznacza pozostawienie na kolejny rok w tej samej klasie, w tym samym miejscu. A więc, w przypadku rządu, na kolejną kadencję. I tak to się zapewne skończy, jeśli oczywiście polityków PiS nie zgubi do jesieni pewność siebie i triumfalizm kilku publicystów.   Wybory pokazały, co myślą Polacy  Opozycja wystawia oceny w imieniu Polaków i Polek, chociaż wybory pokazały, że nie ma ku temu najmocniejszej legitymacji. Trudno jednak zrezygnować z tego, co się zna i lubi, zwłaszcza, że wypadałoby się wziąć za coś nowego, co pozwoli przekonać do siebie wyborców. Zarówno wyniki, jak frekwencja pokazały, że nie da się wygrać tylko własnym, choćby najmocniej zmobilizowanym elektoratem i trzeba podebrać rządzącym jakąś część zwolenników. Przydałoby się również zmobilizować młodzież, która swoim obywatelskim obowiązkiem w swej masie przejęła się dość słabo.  Na razie jednak nie widać, by cokolwiek z działań opozycji szło w którymś z tych kierunków. Kiedy Wiosna – największa polityczna konkurencja po tej samej stronie sceny politycznej – stoi u progu kłopotów, spowodowanych rozczarowaniem rosnącej części działaczy i postawą samego Roberta Biedronia, który spektakularnie zmienił zdanie w sprawie swojej obecności w PE, działacze Platformy robią wszystko, by przypadkiem nie przejąć jej elektoratu. Kilka dni temu Sławomir Neumann zapowiedział, że jego partia zalegalizuje związki partnerskie, wykluczył przy tym jednak przyznanie prawa do adopcji dzieci dla par jednopłciowych.  Z punktu widzenia obaw większości wyborców jest to działanie racjonalne, jednak w sytuacji, gdy ma się chrapkę na elektorat skrajnie lewicowy (a na inny Platforma z Nowoczesną liczyć na razie i tak nie mogą) ryzykowne. Chyba, że to przekaz dla symbolicznego Świebodzina, polskiej prowincji, przed którą, jak przyznał niedawno Rafał Grupiński, należy ukrywać prawdziwe cele i zamiary opozycji w sprawach obyczajowych.   Trwa festiwal pocieszania się  Opozycja, a przynajmniej ta jej część, która skupiła się wokół Platformy Obywatelskiej, nie wyciągnęła z wyborów żadnej lekcji. Trwa festiwal pocieszania się. Po kilku dniach mówienia o brakach w kampanii i szerzej, w kontaktach z własnymi i potencjalnymi wyborcami, wydaje się, że działacze wpadli w stare koleiny. Udowadniają więc sobie, że zrobili bardzo dużo, publikując choćby liczby spotkań, odbytych w ramach takich inicjatyw, jak Kluby Obywatelskie. Przypomnijmy, że kluby te to seria spotkań z politykami, dziennikarzami i (tak, tak…) duchownymi popierającymi opozycję, którzy, na ogół w atrakcyjnych lokalizacjach, przekonują już przekonane skromne grono słuchaczy do tego, co słuchacze sami wiedzą – PiS niszczy demokrację, wspólnotę i Polskę, łamiąc przy tym konstytucję, dzieląc obywateli, a nawet Kościół. Kluby, w pierwotnym założeniu mające być liberalną odpowiedzią na inicjatywy grupujące sympatyków Gazety Polskiej czy Radia Maryja, stały się raczej kolejnym dowodem na swoistą ekskluzywność opozycji, trudno szukać jakichkolwiek skutków ich działań czy wpływu na kampanię wyborczą i głosowanie.  Nie ma wreszcie pomysłu, co właściwie zrobić z Donaldem Tuskiem. Co prawda, posłuchano Tuska w sprawie powrotu do samozadowolenia, do czego wzywał 4 czerwca w Gdańsku, równocześnie jednak zrezygnowano dość gwałtownie z założenia jako oczywistego wystawienia byłego premiera w wyborach prezydenckich. Tusk nagle przestał być pewniakiem, który wróci na białym koniu i odbierze władzę z rąk uzurpatorów nienamaszczonych przez liberalne elity, z Andrzejem Dudą na czele. Andrzej Duda, Donald Tusk i sondaże Sondaże pokazują, że Duda ma dziś bardzo duże szanse na reelekcję, a na Tuska zaś mało kto czeka. Czasy, gdy każde jego pojawienie się kraju powodowało zakorkowanie przez tłum zwolenników peronu na dworcu w Warszawie, mamy już zdecydowanie za sobą. W Gdańsku słuchało go mniej osób, niż odprowadzało go nie tak dawno przecież do warszawskiej prokuratury. Co więcej, tym razem nie chciał się z nim spotkać nawet nikt z partyjnych kolegów, którzy coraz częściej uważają dawnego lidera za kłopot.  Oczywiście, nie wszyscy. Profesor Wojciech Sadurski, ostatnio znany głównie z twitterowej aktywności, na swoim blogu na portalu Na Temat proponuje, by Tusk już teraz rzucił Brukselę, wrócił do kraju i swoimi „świetnymi, energetyzującymi przemówieniami” poprowadził do zwycięstwa całą – zjednoczoną od Biedronia do Kosiniaka-Kamysza – opozycję, następnie zaś samego siebie. Jest to wizja ciekawa chyba tylko jako przypadek mocnego oderwania od rzeczywistości – wizja, która najbardziej rozbawiłaby chyba samego Donalda Tuska.  Czasami warto zostawić niewysłany tekst na kilka godzin z myślą, że życie samo dopisze do niego puentę. Tak też się stało. Znany z wielkiej i niesłabnącej sympatii do Donalda Tuska red. Michał Kolanko zapowiedział późnym wieczorem, że „W powietrzu wisi prawdziwy #gamchenger. Będzie się działo.”. Zakładając, że redaktorowi chodziło o „game changer”, spodziewać można było się bardzo wiele. I faktycznie, w chwilę potem pojawiła się informacja, że Donald Tusk może być kandydatem na szefa Komisji Europejskiej.  Tusk informację tę zdementował, co oczywiście o niczym nie świadczy, przypomnijmy, że jeszcze 25 lipca 2014 roku zapowiadał, że do Brukseli na fotel szefa Rady Europejskiej się nie wybiera. O tym, ile warte były jego słowa, przekonaliśmy się już w sierpniu tego samego roku. Głosy, przekazywane z Brukseli przez korespondentów pokazują, że tym razem nie ma jednak wobec Tuska konsensusu, więc chce, czy nie chce, na żadne 27:1 się tym razem nie zanosi. Czyli kolejna sprawa, wbrew entuzjazmowi fanów, niepewna. „Na szczęście, nie” – dorzuca Jean-Claude Juncker, gdy na konferencji prasowej Tusk odpowiada, że nie ma go na liście kandydatów. Profesor Sadurski może więc jeszcze chwilę cieszyć się swoją wizją.",,
Trzęsienie ziemi na wschodzie Turcji. Są ofiary śmiertelne,"Do 18 wzrosła liczba ofiar śmiertelnych trzęsienia ziemi, które nawiedziło w piątek wieczorem wschodnią Turcję - poinformowały miejscowe władze. Trzęsienie miało magnitudę 6,8, a jego epicentrum znajdowało się w prowincji Elazig, ok. 550 km na wschód od Ankary.","Turecki minister zdrowia Fahrettin Koca poinformował, że w Elazig zmarło 13 osób, z czego dwie na zawał serca, pięć zginęło w sąsiedniej prowincji Malatya. Z kolei minister spraw wewnętrznych Suleyman Soylu podał, że ratownicy szukają pod gruzami 30 osób, a 553 osoby są ranne, w tym 11 jest w stanie ciężkim.Po głównym trzęsieniu, które odczuwalne było w sąsiednich krajach – Syrii, Gruzji, Armenii i Libanie, nastąpiło ponad 30 wstrząsów wtórnych.   – Mamy nadzieję, że nie będzie już kolejnych ofiar –  powiedział turecki minister spraw wewnętrznych Suleyman Soylu. Prezydent tego kraju Recep Tayyip Erdogan ogłosił, że zostaną podjęte „wszelkie niezbędne środki”, aby pomóc obszarom dotkniętym trzęsieniem i że wysłał tam kilku ministrów. „Wszystkie nasze instytucje, w tym AFAD (rządowa agencja ds. katastrof) i Czerwony Półksiężyc, wspierają naszych ludzi” - napisał na Twitterze.   Na miejsce tragedii wysłano ponad 400 zespołów ratowników, którzy przeszukują zawalone i spalone budynki w poszukiwaniu żywych osób. – Przygotowujemy się do wysłania kolejnych zespołów w razie potrzeby – zapewnił Recep Salci z Tureckiego Stowarzyszenia Poszukiwania i Ratownictwa (AKUT). Główne tureckie firmy telekomunikacyjne ogłosiły, że zapewnią mieszkańcom dotkniętych obszarów bezpłatne usługi telefoniczne i internetowe.",,
Ukraina i Białoruś wymienią się szpiegami,Białoruś jest gotowa wydać Ukrainie korespondenta państwowego Ukraińskiego Radia Pawła Szarojkę oskarżonego o szpiegostwo. W przeciwnym kierunku miałby powędrować obywatel Białorusi Juryj Palityka oskarżony o zbieranie danych wywiadowczych dla rosyjskich służb specjalnych. Do porozumienia w tej sprawie miało dojść podczas spotkania wysokich urzędników państwowych z obydwu krajów.,"Szarojka został zatrzymany 25 października w Mińsku. Białoruskie KGB twierdzi, że miał on stworzyć siatkę Białorusinów, którzy za pieniądze zbierali dla niego dane w sferze „wojskowo-politycznej”. Jego oficerem prowadzącym miał być oficer ukraińskiego wywiadu Ihor Sworcow, pracujący oficjalnie jako radca ukraińskiej ambasady w Kijowie.Telewizja Biełsat wskazuje, że wobec Szarojki wszczęto sprawę o szpiegostwo, zaś Sworcow został wydalony z kraju. Władze w Kijowie uznały, że oskarżenie jest bezpodstawne, ale białoruskie KGB pokazało nagrania z zeznaniami oskarżonego, który przyznawał się do nielegalnej działalności. Proces w jego sprawie odbył się za drzwiami zamkniętymi i wyrok nie został podany do wiadomości publicznej.Z kolei Palityka został zatrzymany w połowie czerwca zeszłego roku na białorusko-ukraińskim przejściu granicznym Nowyja Jaryławiczy. Ukraińscy śledczy zarzucają mu, że „działając w interesie trzeciej strony” zbierał na terytorium ich kraju dane o przebiegu działań zbrojnych w Donbasie, stanowiące tajemnicę państwową. Dane miał szyfrować i przechowywać na karcie pamięci swojego telefonu.",,
Ambasador Niemiec w Polsce o słowach Putina: Stanowisko naszego rządu jest jasne,"„Pakt Ribbentrop-Mołotow służył przygotowaniu zbrodniczej wojny napastniczej hitlerowskich Niemiec przeciw Polsce. ZSRR wspólnie z Niemcami uczestniczył w tym brutalnym podziale Polski” – oświadczył Rolf Nikel. To komentarz ambasadora Niemiec w Polsce do słów prezydenta Rosji Władimira Putina, który w zeszłym tygodniu wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r.","W zeszłym tygodniu prezydent Rosji Władimir Putin skrytykował wrześniową rezolucję Parlamentu Europejskiego dotyczącą wybuchu II wojny światowej. Stwierdził, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Putin przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”. „Stanowisko rządu federalnego jest jasne: Pakt Ribbentrop-Mołotow służył przygotowaniu zbrodniczej wojny napastniczej hitlerowskich Niemiec przeciw Polsce. ZSRR wspólnie z Niemcami uczestniczył w tym brutalnym podziale Polski” - oświadczył na pośrednictwem Twittera Nikel. Putin sformułował też zarzuty wobec przedwojennego polskiego ambasadora w Niemczech Józefa Lipskiego, który - według rosyjskiego prezydenta – miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki.",,
RB ONZ omówi próbę nuklearną Korei Płn. „USA nigdy tego nie zaakceptują”,W odpowiedzi na próbę jądrową Korei Północnej w piątek zbierze się Rada Bezpieczeństwa ONZ. Pjongjang potwierdził przeprowadzenie już piątej udanej próby nuklearnej w 68. rocznicę powstania komunistycznej Korei.,"Według przedstawicieli Korei Południowej dzisiejsza próba była najsilniejsza z dotychczas przeprowadzonych przez reżim północnokoreański. Jest to również pierwszy wypadek, gdy Pjongjang przeprowadził dwa testy nuklearne jednego roku. Zaniepokojone głosy płyną z całego świata. Korea Południowa oraz Japonia obserwują poziom promieniowania na swoich granicach. Prezydent USA oświadczył, że przeprowadził rozmowy telefoniczne z przywódcami Korei Południowej i Japonii. Barack Obama określił test jako „poważne zagrożenie dla bezpieczeństwa regionalnego oraz międzynarodowego pokoju i stabilności”.",,
Prokuratorzy wystąpili do sądu o karę więzienia dla b. prawnika Trumpa,"Federalni prokuratorzy wystąpili w piątek do sądu o „znaczącą karę więzienia” dla byłego osobistego prawnika prezydenta Donalda Trumpa Michaela Cohena. Posądza się go o przestępstwa podatkowe, składanie fałszywych zeznań,a także wypłatę pieniędzy w zamian za milczenie aktorce filmów porno, która miała mieć romans z Trumpem.","Prokuratorzy podkreślili, że Cohen kierował się „osobistą chciwością” oraz, że „wielokrotnie wykorzystywał swoją władzę i wpływy dla przestępczych celów”.Cohen przyznał się do tych zarzutów w sierpniu. O wysokości kary zadecyduje sędzia federalnego sądu okręgowego na nowojorskim Manhattanie William Pauley. Prokuratorzy są zdania, że Cohen powinien spędzić za kratkami cztery lata.Ich zdaniem kara więzienia dla Cohena może być tylko nieznacznie złagodzona z uwagi na jego współpracę ze specjalnym prokuratorem Robertem Muellerem, który prowadzi śledztwo w sprawie tzw. „Russiagate”, czyli zarzutów o kontakty między sztabem wyborczym Trumpa i przedstawicielami Kremla przed wyborami prezydenckimi w 2016 r.Obrońcy Cohena wnieśli o uchylenie kary więzienia motywując to jego współpracą z Muellerem i prokuratorami w Nowym Jorku oraz tym, że przyjął odpowiedzialność za swoje postępowanie.Wyrok ma być ogłoszony w przyszłą środę. Kłamstwa Cohena „miały istotne znaczenie” ws. RussiagateBiuro prokuratora Muellera podkreśliło w opublikowanym komunikacie, że chociaż Cohen współpracował w kwestii „Russiagate”, to jednak „rozmyślnie i z premedytacją” składał niezgodne z prawdą zeznania w Kongresie m. in. na temat planów budowy wieżowca Trump Tower w Moskwie.Mueller oświadczył, że kłamstwa Cohena na temat tego projektu „miały istotne znaczenie” dla jego śledztwa w sprawie „Russiagate”.Podkreśla się, że sprawa Cohena, a także byłego szefa kampanii wyborczej Trumpa Paula Manaforta oskarżonego o składanie fałszywych zeznań, stają się coraz bardziej dotkliwym politycznym obciążeniem dla obecnego prezydenta.",,
"„Potrzebujemy technologii, a nie wojsk USA”","Jako szalenie infantylne i wręcz głupie określił były premier Leszek Miller próby ocenienia zaangażowania USA w Polsce przez pryzmat pomocy militarnej. Gość programu „Minęła dwudziesta” uważa, że winniśmy zabiegać u Amerykanów o nowoczesne technologie i inwestycje.","Komentując wizytę prezydenta Bronisława Komorowskiego w USA, były premier pochwalił głowę państwa za aktywną politykę zagraniczną, ale wskazał inne priorytety naszych starań w USA.– Nie uważam, aby bezpieczeństwo było zasadniczym priorytetem. Rozmowy powinny skupić się na transferze nowoczesnych technologii, nad zachętami dla inwestorów czy też wnikliwego dociekania, co się stało z programem amerykańskich offsetów związanych z zakupem F-16 – stwierdził premier Miller, wskazując,  że w tej sprawie milczą kolejne rządy, co jest bardzo niepokojącym sygnałem.Według Millera mówienie o zagrożeniu ze strony Rosji jest śmieszne. Jak przekonywał, Amerykanie doskonale o tym wiedzą i stąd ich podejście np. do sprawy tarczy antyrakietowej. Jednocześnie polityk Lewicy uznał za infantylne i wręcz głupie próby ocenienia zaangażowania USA w Polsce przez pryzmat pomocy militarnej.– Rozwój naszego kraju i to, czy poziom życia Polaków przybliży się bądź zrównoważy z najwyżej rozwiniętymi krajami świata i Europy nie zależy od tego, czy w kraju będą dwa samoloty czy rakiety więcej – stwierdził Miller.Polityk nie krył zadowolenia z nowej polityki zbliżenia z Rosją. Najbardziej cieszy go, że „Polski udało odkleić się maskę rusofoba, która została przyklejona przez prezydenta Lecha Kaczyńskiego i PiS”.– Przez tę maskę wyglądaliśmy dość śmiesznie i nigdy nie bylibyśmy traktowani poważnie przez wspólnotę euroatlantycką. Rosję trzeba przyciągać do Europy, a nie tworzyć wokół niej kordon sanitarny – mówił Miller. – Świat zobaczył teraz, że potrafimy rozmawiać z Rosją i to jest bardzo korzystne dla naszego kraju – dodał były premier.Receptą na budowę pozycji lidera w naszym regionie miałoby być – zdaniem Millera – wzięcie na siebie roli eksperta w sprawie stosunków Unii z Rosją. Miller podkreślił, że polską politykę zagraniczną powinien cechować pragmatyzm, a nie romantyzm, jak było kilka lat temu.– Polityka romantyczna jest piękna, ale nieskuteczna. Uważam, że dzisiejszy zespół kierujący polityką zagraniczną – prezydent, premier i minister spraw zagranicznych – dokonali właściwego zwrotu i starają się maksymalizować polskie interesy, stojąc twardo na gruncie złożonym z pragmatyzmu – zaznaczył premier Miller w „Minęła dwudziesta”.",,
„Komsomolskaja Prawda” świętuje urodziny Stalina,"Największa rosyjska gazeta – „Komsomolskaja Prawda” – świętuje 141. urodziny Józefa Stalina. To ocieplanie wizerunku komunistycznego zbrodniarza, odpowiedzialnego za śmierć milionów ludzi.","„Komsomolskaja Prawda” wydawana jest od 1925 roku w Moskwie. Dziś to największa rosyjska gazeta, o nakładzie ponad 600 tysięcy egzemplarzy. Jest tabloidem, ale nie stroni od polityki. W 141. rocznicę urodzin Stalina zamieściła na Facebooku post, przypominający o tej – według gazety – ważnej dla Rosjan dacie.„Wszystkiego najlepszego, towarzyszu Stalin! Dziś mija 141 lat od narodzin Józefa Wissarionowicza.” – napisano w poście, publikując też kilka fotografii z cytatami przywódcy ZSRR. Takimi, które pokazują jego „ludzką” twarz, a nie oblicze jednego z największych zbrodniarzy w dziejach ludzkości.",,
Rekordowo niskie poparcie dla PO,"Trwa negatywny sondażowy trend partii rządzącej. Z sondażu TNS Polska dla „Wiadomości” wynika, że zagłosowałoby na nią tylko 30 proc. ankietowanych. Wynik Prawa i Sprawiedliwości jest tylko o jeden punkt procentowy gorszy. W Sejmie znalazłaby się Solidarna Polska Zbigniewa Ziobry.",,,
„Amerykanie nie traktują naszych polityków poważnie”,"– Nasze elity polityczne nie rozumieją, na czym polegają globalne wyzwania dotyczące światowego bezpieczeństwa. Dlatego Amerykanie nie traktują ich poważnie – powiedział na antenie TVP Info były premier Leszek Miller z SLD. Jego zdaniem, przed zbliżającą się wizytą w Polsce prezydenta USA Baracka Obamy błędnie ustalono listę priorytetów.","Zdaniem byłego premiera, skupianie się w rozmowach z amerykańskim przywódcą na kwestiach wojskowych jest „infantylne i pokazujące prymitywizm podejścia”.  – Na pierwszym planie jest albo tarcza antyrakietowa, albo dywizjon patriotów, albo kilka samolotów amerykańskich, które mają stacjonować w Polsce. Jeżeli uważa się, że eskadra samolotów będzie gwarantować polskie bezpieczeństwo, oznacza to, że polskie elity nie mają zaufania do naszego członkowstwa w NATO – powiedział Leszek Miller.  Zaznaczył, że takie podejście oznacza, iż polskie elity nie rozumieją współczesnego świata. –  W Polsce uważa się, że zagrożenia jakąś napaścią Polski przez Rosjan jest realne. Tymczasem dla polityków USA oczywiste jest, że globalne bezpieczeństwo trzeba budować z Rosją, a nie przeciw Rosji – wyjaśnił. Zdaniem byłego premiera, zamiast na kwestiach militarnych, w rozmowach z prezydentem USA polscy politycy powinni skupić się na gospodarce. –  Powinni rozmawiać o transferze nowoczesnych technologii, również tych związanych z wydobyciem gazu łupkowego. Jak się popatrzy na listę ważnych tematów, te problemy są na końcu. To oznacza, że strona polska nie jest należycie przygotowana  – dodał. Leszek Miller odniósł się też do niedawnej akcji ABW, podczas której funkcjonariusze weszli do mieszkania autora strony internetowej antykomor.pl, rekwirując jego sprzęt elektroniczny i przeszukując nawet piwnicę. Zdaniem byłego premiera, był to klasyczny przykład „strzelania z armaty do wróbli”. –  Jeśli prokuratura chciała interweniować, powinna była wysłać dzielnicowego. ABW została powołana do walki z bandytami i mordercami, a nie chłopakami, którzy w Internecie obrażają tego czy innego – wyjaśnił. Kończąc wizytę w studio TVP Info, Leszek Miller nawiązał do zbliżających się wyborów parlamentarnych. Potwierdził chęć kandydowania z list SLD. Powiedział, że postawił jednak kierownictwu SLD warunek, że chce kandydować z pierwszego miejsca w którymś z okręgów. – Nie ukrywam, że dla mnie trudno byłoby tłumaczyć się w kampanii wyborczej, dlaczego były premier i były szef SLD nie jest jedynką – podsumował.",,
"Wyspy Bahama, chińskie serwery i ruska propaganda","Szczątki prawdy odpowiednio wymieszane z faktami i znanymi nazwiskami, a następnie podane ze szkodliwą propagandą uderzającą w nasze bezpieczeństwo przy wykorzystaniu nowych mediów. To standardowy modus operandi wrogich służb w naszej przestrzeni medialno-internetowej. Cofnijmy się jednak do roku 2016 i szczytu NATO w Warszawie. Wspomniany wyżej modus operandi zastosowano właśnie w trakcie Szczytu NATO w Warszawie wobec generałów Mirosława Różańskiego i Marka Tomaszyckiego.","W przypadku ówczesnego Dowódcy Generalnego Mirosława Różańskiego fałszywą informację podał portal neon24.pl, powołujący się na Twoją Telewizję Religijną. Z kolei za rozpowszechnianiem nieprawdziwego cytatu z generała Wojciechowskiego stał serwis Dziennik Polityczny. Co ciekawe, ten sam portal odpowiadał za rozpowszechnianie słynnego, lecz fałszywego screena z profilu Bartłomieja Misiewicza.Chodziło o popularny w internecie screen pochodzący rzekomo z profilu Bartłomieja Misiewicza na Facebooku. We wpisie widocznym na screenie, sygnowanym imieniem i nazwiskiem rzecznika MON można było przeczytać, że złożył on skargę na byłego dowódcę wojsk lądowych gen. Waldemara Skrzypczaka i domagał się jego degradacji.Powyższe elementy zaplanowanej i wrogiej dezinformacji były tylko częścią większej operacji. Na stronach kilku gmin pojawił się fałszywy apel burmistrza Żagania o urządzenie przemarszów przeciwko rozlokowaniu wojsk NATO w Polsce. Dane udostępnione przez internetowe narzędzie Who.is wskazują, iż portal rozpowszechniający wyżej wymienione fałszywki korzystał z chińskich serwerów, natomiast podmiot, który zarejestrował domenę ma siedzibę w stolicy wysp Bahama - Nassau.O „Dzienniku Politycznym” znów zrobiło się głośno na początku 2019 roku w związku z rzekomym „buntem generałów”. Dwunastu polskich generałów, w tym szef sztabu generalnego, miało podpisać się pod listem do prezydenta Andrzeja Dudy, domagając się w nim dymisji szefa MON Mariusza Błaszczaka i oskarżając go o zdradę stanu. Jednak cała sprawa okazała się fake newsem wytworzonym przez podejrzany portal. A widniejące pod rzekomym dokumentem podpisy wojskowych zostały po prostu sfałszowane. Kolejnym przykładem dezinformacji był artykuł o tym, że „rząd PiS przygotowuje ustawę gwarantującą możliwość interwencji obcych wojsk na terenie Polski, które mają być wykorzystane do rozwiązania  problemu „buntu narodu”. Do strony podlinkowany był trojan, za sprawą którego zbierane były statystyki sprzętowe użytkowników, a tym samym profilowani byli odbiorcy. Z IP wynika, że portal mógł działać także na serwerach w Holandii. Inaczej mówiąc, mógł tam zostać umieszczony serwer pośredniczący. Dlaczego? Aby ukryć tożsamość pomysłodawców. W pewnym momencie działalności „strony”, szkodliwa propaganda była, aż tak wyraźna, iż zauważył ją nawet krytyczny wobec  rządu PiS, serwis oko.press. „Strona internetowa »Niezależnego Dziennika« informuje, że portal jest: niezależny od urzędów, organizacji państwowych i rządowych i że jest to prywatne przedsięwzięcie stworzone i założone przez osoby prywatne” – napisano. W redakcji są cztery osoby. Z artykułów można się dowiedzieć, np. że łotewskie władze prowadzą politykę apartheidu wobec rosyjskojęzycznej i polskojęzycznej mniejszości narodowej. Natomiast „obecność amerykańska w tamtym rejonie jest niepotrzebna i szkodliwa, ponieważ nie zmienia sytuacji strategicznej, a jedynie naraża NATO na przyśpieszoną konfrontację” – mogliśmy przeczytać kilka miesięcy temu.",,
SN uwzględnił skargę nadzwyczajną. 90-latka nie musi zwracać bonifikaty za mieszkanie,"Blisko 90-letnia warszawianka nie musi zwracać stolicy 40 tys. zł z bonifikaty, którą uzyskała za wykupione przez nią od miasta mieszkanie – orzekł w środę Sąd Najwyższy, uwzględniając skargę nadzwyczajną prokuratora generalnego. Jak podkreślił SN, „prawo powinno być stosowane dla ludzi”.","Sprawa, w której w lutym br. skargę nadzwyczajną skierował prokurator generalny, miała długą historię. W lutym 2008 r. miasto sprzedało kobiecie lokal na Muranowie – w którym zamieszkiwała od lat 50. – udzielając jej 90 proc. bonifikaty; było to ponad 300 tys. zł.Jednak już półtora roku później kobieta sprzedała to mieszkanie na wolnym rynku i kupiła inne – położone znacznie bliżej miejsca zamieszkania jej córki. W związku z tym stolica skierowała przeciw kobiecie pozew o zwrot uzyskanej bonifikaty – mieszkanie sprzedane zostało, bowiem przed upływem pięciu lat od udzielenia bonifikaty, co stanowiło naruszenie warunków umowy.Kobieta wskazywała, że 83 proc. z środków uzyskanych ze sprzedaży mieszkania przeznaczyła na zakup nowego lokalu, zaś resztę na jego remont. Dodawała, że jest osobą starszą i schorowaną, a do lokalu na Muranowie prowadziły strome schody, w budynku były też liczne włamania. Sprawa przeszła wszystkie sądowe instancje, w 2015 r. SN uchylił już jeden z wyroków po skardze kasacyjnej. Ostatecznie w październiku 2015 r. warszawski sąd apelacyjny uznał, iż kobieta musi zwrócić 40 tys. zł.W środę Sąd Najwyższy przychylił się jednak do argumentów skargi nadzwyczajnej. – Mówiąc po ludzku skarga nadzwyczajna została uwzględniona, pozwana wygrała tę sprawę, nie musi uiszczać żądanej kwoty bonifikaty – powiedział podsumowując w środę sentencję orzeczenia SN przewodniczący składu orzekającego sędzia Jacek Widło.Z kolei sprawozdawca sprawy, sędzia Oktawian Nawrot, zaznaczył w uzasadnieniu, że „prawo powinno być stosowane dla ludzi i zapewne to miał na myśli ustawodawca, kiedy wprowadził do przepisów skargę nadzwyczajną”. – Ta sprawa dotyczyła elementarnego poczucia sprawiedliwości i słuszności – dodał.Jak podkreślił sędzia inne rozstrzygnięcie prowadziłoby do egzekucji komorniczej z „jednego składnika majątku pozwanej, jakim jest obecnie należące do niej mieszkanie”, co mogłoby grozić tym, że pozwana „trafiłaby na bruk”, gdyż poza mieszkaniem ma tylko miesięcznie 1,3 tys. zł emerytury.Instytucja skargi nadzwyczajnej została wprowadzona nową ustawą o SN, która weszła w życie 3 kwietnia 2018 r. Przewiduje ona m.in. możliwość składania do Sądu Najwyższego takich skarg na prawomocne wyroki polskich sądów z ostatnich 20 lat. Skargi te rozpoznaje Izba Kontroli Nadzwyczajnej i Spraw Publicznych SN.",,
Wiceprezes niemieckiego TK „niepokoi się o Polskę”,"– Z wielkim niepokojem obserwujemy rozwój sytuacji w Polsce – oświadczył wiceprezes niemieckiego Trybunału Konstytucyjnego Stephan Harbarth, wcześniej czynny polityk CDU. Krytykując stan polskiego sądownictwa Harbarth stwierdził, że niemiecki trybunał jest natomiast „zabezpieczony przed zakusami polityków”.","W rozmowie z niemieckim dziennikiem „Frankfurter Allgemeine Zeitung” wiceprezes niemieckiego TK stwierdził, że „UE nie jest strefą wolnego handlu, jest wspólnotą prawa”. – Dlatego w traktacie unijnym zapisana jest jasna deklaracja praworządności – oznajmił.Dalej podkreślał, że „chociaż wymagania dotyczące praworządności nie są w traktatach szczegółowo wymienione, to istnieją charakterystyczne cechy, które powstały wskutek ogólnoeuropejskiego rozwoju i które także w przyszłości muszą nadal istnieć”. Dalej zaznaczał, że do „tych istotnych cech” należy niezależność sądów. – Dlatego z wielkim niepokojem obserwujemy rozwój sytuacji w Polsce – powiedział Harbarth.Na pytanie, „czy wobec sytuacji w Polsce i na Węgrzech Niemcy powinny wzmocnić ochronę prawną swojego Trybunału Konstytucyjnego”, odparł przecząco i ostrzegł przed „akcjonizmem”.Harbarth odniósł się do niemieckiego Federalnego Trybunału Konstytucyjnego, który – w jego opinii – „zasłużył w minionych siedmiu dekadach na wspaniałą akceptację w społeczeństwie”. – Musimy oczywiście bardzo uważnie obserwować problematyczne zjawiska. W chwili obecnej nie dostrzegam jednak konieczności ingerowania w konstytucję, aby mocniej zabezpieczyć ten sąd. Ostrzegam też przed akcjonizmem – dodał.46-letni Harbarth – wówczas poseł CDU – został w ub. r. wybrany przez Bundestag na wiceprezesa TK. Za dwa lata polityk ma zostać prezesem niemieckiego trybunału. W ocenie niektórych niemieckich mediów wybór Harbartha na takie stanowisko to „upolitycznienie” trybunału i sądownictwa. W Niemczech sędziowie TK wybierani są przez obie izby niemieckiego parlamentu, Bundestag i Bundesrat.",,
Strategia kanibala. Jak Putin pomaga Netanjahu wygrać wybory,"Izraelczycy wybierają parlament. Dawno walka nie była tak dramatyczna. Premier Benjamin Netanjahu w ostatnich dniach kampanii uruchomił nową strategię, chcąc przejąć wyborców innych prawicowych partii. Ważnym elementem tej strategii była wizyta w Moskwie. Ma ona zapewnić partii Likud głosy rosyjskojęzycznych wyborców. Te wewnętrzne kalkulacje zepchnęły na dalszy plan ważniejszy wątek rozmów na Kremlu: ogromne zagrożenie, jakim dla Izraela staje się militarna obecność Iranu w Syrii.","To było drugie w ciągu zaledwie półtora miesiąca spotkanie Władimira Putina z Benjaminem Netanjahu, a łącznie już trzynaste od grudnia 2015 r. Decyzja, że do niego dojdzie, zapadła w ostatniej chwili. – Odbędą się krótkie, szybkie, robocze rozmowy – zapowiedział rzecznik Kremla Dmitrij Pieskow, dodając obrazowo, że Putin i Netanjahu „zsynchronizują zegarki”.Głównym tematem rozmów był problem syryjski – zaś o wadze spotkania świadczy fakt, że premierowi (i jednocześnie ministrowi obrony) Izraela towarzyszyli trzej najważniejsi ludzie od bezpieczeństwa: dyrektor Mosadu Yossei Cohen, doradca ds. bezpieczeństwa narodowego Meir Ben-Shabat oraz szef wywiadu wojskowego AMAN, generał brygady Tamir Hayman.Walka o głosyJednak ważniejsze było to, o czym uczestnicy rozmów w Moskwie nie wspomnieli. Netanjahu pojawił się na Kremlu zaledwie pięć dni przed wyborami do Knesetu, wyborami, które są dla niego być albo nie być. Albo pozostanie premierem, albo wyląduje za kratami za korupcyjne skandale. Pokazując się w towarzystwie bardzo popularnego wśród rosyjskojęzycznej społeczności w Izraelu Putina, jednego z najbardziej wpływowych przywódców świata, Netanjahu pokazał, że nikt inny nie zadba tak dobrze o interesy Izraela na scenie międzynarodowej (należy pamiętać, że zaledwie dziesięć dni temu bardzo ciepło przyjmował go prezydent Donald Trump), ale też że walczy o głosy wyborców wywodzących się z byłego ZSRS.Należy pamiętać, że większość „rosyjskich” Izraelczyków tradycyjnie popiera prawicę. A nie kto inny niż Netanjahu powiedział w 2009 roku, że Żydzi pochodzący z obszaru postsowieckiego „zintegrowali się z życiem kraju i stali się ważnym elementem we wszystkich jego aspektach”, zaś ich imigracja to „jeden z największych cudów, jakie zdarzyły się naszemu państwu”.Liczbę rosyjskojęzycznych obywateli Izraela szacuje się dziś na około 1,2 mln. To około 12 proc. całej populacji państwa. Więcej mieszkańców mówi tylko po hebrajsku i arabsku. Większość z tych „Rosjan” nie spieszy się z integracją kulturowo-językową. Dla wielu głównym źródłem informacji są izraelskie media rosyjskojęzyczne albo wręcz media rosyjskie. Ale co najważniejsze, przy obowiązującym prawie wyborczym, rozdrobnieniu politycznym i tradycji wielopartyjnych koalicji, gdzie liczy się każdy mandat, ten elektorat jest łakomym kąskiem dla polityków. Jak by nie było, to aż 16 proc. uprawnionych do głosowania. Wizyta w Moskwie tuż przed wyborami została natychmiast zinterpretowana jako ukłon Netanjahu w stronę tych właśnie wyborców. To oczywiste, biorąc pod uwagę popularność Putina wśród rosyjskojęzycznych Izraelczyków, jak też ogólnie bardzo przyjazne nastawienie tej społeczności do starej ojczyzny (choć wielu z nich, lub ich rodzice i dziadkowie, byli w niej dyskryminowani). Ale bardziej interesujący jest głębszy motyw wizyty i miejsce, jakie zajęła ona w wyborczej strategii Netanjahu. Jak się już po kilkudziesięciu godzinach wydało, radykalnie zmienionej na ostatniej prostej kampanii.Spotkanie z Putinem można było początkowo uznać za ruch Netanjahu mający zmobilizować elektorat rosyjskojęzyczny. Ale należy tu od razu zaznaczyć dwie kwestie. Po pierwsze, jak dotąd głównym ugrupowaniem „Rosjan” była partia Yisrael Beitenu (Nasz Dom Izrael), założona i kierowana przez imigranta z sowieckiego Kiszyniowa, Avigdora Liebermana. Po drugie, tenże Lieberman to od lat naturalny koalicjant Likudu i Netanjahu – jeszcze do listopada 2018 roku był ministrem obrony. Po tych wyborach też by wszedł do koalicji. Problem w tym, że Yisrael Beitenu balansuje na krawędzi progu wyborczego. Jeśli nie wejdzie do Knesetu, dziesiątki tysięcy głosów „Rosjan” zostaną z punktu widzenia Netanjahu po prostu zmarnowane. I może ich zabraknąć w ostatecznym rozrachunku do uzyskania większości.Łeb w łebNależy w tym miejscu powiedzieć parę słów o skomplikowanej sytuacji wyborczej. Scena polityczna jest tradycyjnie bardzo rozdrobniona. W tych wyborach Izraelczycy mają do wyboru ponad 40 list partii i sojuszy politycznych. Liczy się 13 list, które mogą przekroczyć próg wyborczy 3,25 proc. (co najmniej 4 mandaty) i wejdą do Knesetu. O zwycięstwo walczą prawicowa partia Likud premiera Netanjahu oraz centrolewicowy sojusz Niebiesko-Białych byłego szefa sztabu generalnego Benny'ego Gantza. W sondażach szły łeb w łeb, z szansami na 26-30 miejsc w Knesecie każde. Ale większość wynosi 61 mandatów.Kluczowe będą więc wyniki mniejszych ugrupowań. Konieczna będzie koalicja, i to wielopartyjna. O przewadze jednej lub drugiej strony może zdecydować kilka mandatów. A to już jest kwestia choćby tego, że któraś z pomniejszych partii zdoła – nawet minimalnie – przekroczyć próg. Bo to już są 4 mandaty. Po prawej stronie jest co najmniej pięć partii, które mogłyby „paść ofiarą progu wyborczego” – zauważa dziennik „Haaretz”. Wśród nich jest Yisrael Beitenu.Jeśli partia Liebermana nie osiągnie 3,25 proc. poparcia, „stracone” głosy zostaną rozłożone po równo między ugrupowania, które próg przekroczyły. Nietrudno policzyć, że Netanjahu na tym straci, bo sam Likud zyska dwa mandaty, ale cała potencjalna koalicja prawicy dwa mandaty traci. Przypadną one Niebiesko-Białym. W najgorszym scenariuszu, gdy do Knesetu nie dostaną się 2-3 takie mniejsze ugrupowania, Netanjahu może nie uciułać większości.                                                    W Rosji Netanjahu walczył o głosy w wyborach parlamentarnych (fot. Kremlin.ru) Premier obawiał się, że partia Liebermana nie przekroczy progu. Lepiej więc, jeśli przynajmniej część tych wyborców zagłosuje na Likud. To jednak ryzykowna gra, bo może się okazać, że te głosy zdecydują właśnie o nieprzekroczeniu progu przez Nasz Dom Izrael. Jeszcze tydzień temu Netanjahu stał przed trudnym wyborem, czy „kanibalizować” partie na prawo od Likudu i przejąć część ich wyborców, czy pozwolić im zachować samodzielność i nie przeszkadzać w walce o Kneset? Przecież może się okazać, że przejętych głosów jest wystarczająco dużo, by wygrać wybory, ale za mało, by utworzyć koalicję większościową – gdyby małe prawicowe partie nie weszły do Knesetu. Hasła i działania zaostrzające temperaturę kampanii, radykalizacja języka przez Netanjahu oprócz mobilizacji niezdecydowanych wyborców Likudu mogłyby przyciągnąć część wyborców zamierzających głosować na satelity Likudu i spowodować, że któraś z takich partii nie osiągnie progu.Wyjazd do Moskwy był pierwszym sygnałem, że Netanjahu może jednak zaryzykować i postawić na „kanibalizację” prawicowych partii. Spotkanie z Putinem i informacja o odnalezieniu i zwrocie Izraelowi szczątków wojennego bohatera z 1982 roku  Zachary’ego Baumela dały liderowi Likudu dodatkowe punkty w elektoracie prawicowym, szczególnie wśród jego rosyjskojęzycznej części. Netanjahu wrócił do kraju, a nazajutrz rano wyszedł do zgromadzonych przed siedzibą w Jerozolimie zwolenników Likudu i ostrzegł, że jego rządy są w niebezpieczeństwie. Powołał się na sondaż, w którym prowadzi główny rywal. Ale też dodał, że Gantz negocjował już kwestię koalicji z partiami z prawicy.Zmiana strategiiNetanjahu przekonywał, że tylko głos oddany na Likud daje szansę na utrzymanie rządów prawicowych. To już była otwarta zmiana strategii. Do tego dnia premier był ostrożny, by nie odbierać głosów takim prawicowym partiom jak Yisrael Beitenu Liebermana, Kulanu (My Wszyscy) Mosze Kahlona czy Szas (ugrupowanie ortodoksyjnych Żydów sefardyjskich), ponieważ mogą one nie przekroczyć progu wyborczego. Ale po powrocie z Moskwy najpierw był apel, że głos oddany na mniejsze partie prawicy tylko pomoże jej rywalom, a następnego dnia, w sobotę 6 kwietnia, Netanjahu obiecał przyłączenie osiedli na Zachodnim Brzegu Jordanu w przypadku wyboru na kolejną kadencję.To kolejny ruch potwierdzający, że w ostatnich dniach kampanii lider Likudu robił wszystko, by odebrać jak najwięcej głosów innym prawicowym ugrupowaniom. To wciąż jednak ryzykowna strategia, bo jak pisze choćby „Times of Israel”, „zwiększone poparcie dla jego partii kosztem politycznych sojuszników mogłoby pozostawić jedną lub więcej z nich poniżej progu wyborczego, a tym samym pozbawić go większości” w przyszłym parlamencie. Jeśli jednak Netanjahu utrzyma się u władzy, będzie miał z pewnością dług wdzięczności wobec Putina. Podczas wizyty 4 kwietnia izraelski premier dostał bowiem od Rosjan cenny prezent przedwyborczy. Prosto z Kremla Netanjahu udał się do siedziby rosyjskiego ministerstwa obrony. Rosjanie zorganizowali tam specjalną ceremonię, podczas której oddano hołd Zachary’emu Baumelowi, izraelskiemu żołnierzowi, który zginął w Libanie w 1982 roku. Po latach, akurat tuż przed wyborami w Izraelu, Rosjanie odnaleźli jego szczątki. Powróciły one do Izraela 3 kwietnia, ale władze nie ogłaszały udziału Rosji w tej sprawie. Netanjahu poruszył publicznie ten temat składając wizytę w Moskwie. Rosyjscy wojskowi na specjalnej uroczystości przekazali stronie izraelskiej rzeczy osobiste Baumela.Zachary Baumel wyemigrował z rodzicami z USA do Izraela w 1970 r. W stopniu sierżanta trafił na front w Libanie. 11 czerwca 1982 roku, koło wsi Sultan Yacoub w Dolinie Bekaa, pancerny zagon Izraelczyków wpadł w zasadzkę zastawioną przez przeważające siły syryjskie. Jednym z czołgów kierował Baumel. W ciężkiej walce zginęło około 20 Izraelczyków.Baumel i dwaj inni żołnierze, Zvi Feldman i Yehuda Katz, zostali uznani za zaginionych. Cała trójka stała się dla Izraelczyków symbolem bohaterstwa i poświęcenia. Przez lata pojawiały się pogłoski, że mogli przeżyć bitwę i zostać wzięci do niewoli. Na prośbę Netanjahu Rosjanie mieli szukać ich szczątków już od 2016 roku. 29 maja 2016 Moskwa przekazała Izraelowi czołg Baumela – jest teraz eksponatem w muzeum Sił Obronnych Izraela (IDF). To sprawa budząca wielkie emocje wśród Izraelczyków i na pewno przysporzyła głosów Netanjahu. Tak naprawdę nie wiadomo, gdzie Rosjanie odnaleźli szczątki Baumela. Wcześniej krążyły pogłoski, że zaginieni w walce Izraelczycy zostali pogrzebani na starym żydowskim cmentarzu w Damaszku. – Rosyjscy żołnierze, ryzykując życiem dostarczyli szczątki Zachary’ego na izraelskie terytorium – mówił Netanjahu na spotkaniu z Putinem. Zapewnił, że Izrael nie zapomni tej pomocy. Putin z kolei wyjaśnił, że miejsce pochówku Baumela „ustalili wojskowi rosyjscy wraz z partnerami syryjskimi” i że sprawa ta dla żołnierzy specnazu „nie była łatwa”.W uroczystości przekazania osobistych rzeczy Baumela uczestniczył szef sztabu generalnego Rosji gen. Walerij Gierasimow, co oznacza, iż relacje pomiędzy resortami obrony Rosji i Izraela zostały na dobre odnowione. W Moskwie z Gierasimowem spotkali się wojskowi izraelscy. Szefowie służb specjalnych rozmawiali też z sekretarzem Rady Bezpieczeństwa Rosji Nikołajem Patruszewem. Tematów nie brakowało.Morderczo skuteczne nalotyW drugiej połowie marca Irańczycy zakończyli przenosiny swoich dowództw i obiektów wojskowych z Damaszku do Aleppo. Przeliczyli się jednak, myśląc, że umieszczenie ich w zasięgu rosyjskich systemów przeciwlotniczych S-300 i S-400 (baza Chmejmim) powstrzyma Izraelczyków. 28 marca lotnictwo IDF przeprowadziło – po raz pierwszy w tym rejonie – nalot na bazę irańskiego Korpusu Strażników Rewolucji Islamskiej niedaleko Aleppo, w którym zginęło co najmniej siedem osób. Minister Israel Katz potwierdził, że był to atak izraelski, co nie jest standardowym zachowaniem – Izrael zwykle publicznie nie przyznaje się do operacji wojskowych w Syrii. Chodziło o wyraźny sygnał dla Moskwy i Teheranu, że Izraelczycy nie będą tolerowali zwiększania obecności wojskowej Iranu w Syrii. Ale przecież nie chodzi tylko o Syrię. Według doniesień izraelskiej telewizji Channel 13, podczas ostatniej wizyty w Izraelu 20 marca, sekretarz stanu USA Mike Pompeo otrzymał ważne informacje wywiadowcze dotyczące działań Iranu mających na celu umocnienie jego militarnych pozycji w Syrii i Libanie. Pompeo dostał dokładne dane lokalizacji i zdjęcia satelitarne zakładów produkcji precyzyjnych pocisków, które Iran w tajemnicy buduje w Libanie na potrzeby Hezbollahu. Netanjahu poprosił Pompeo, żeby przekazał informację libańskiemu premierowi Saadowi Haririemu – Amerykanin prosto z Izraela leciał właśnie do Bejrutu. Przesłanie było jasne: jeśli sam rząd libański nie spowoduje wstrzymania budowy zakładów, Izrael je zniszczy. Jakby na potwierdzenie, doszło do wspomnianego nalotu pod Aleppo.Co innego jednak taki atak w Syrii, a co innego na terenie Libanu. Gdyby do niego doszło, oznaczałby wybuch otwartej wojny Izraela z Hezbollahem. A ta organizacja jest uzbrojona w tysiące rakiet i pocisków, którymi może zasypać cele w Izraelu (szacunkowo mówi się o nawet 2000 pocisków dziennie). Nawet Żelazna Kopuła, czyli izraelska tarcza antyrakietowa nie jest w stanie obronić terytorium i ludności przed taką masą spadających rakiet. Jednak zakłady, w których będzie można rakiety wyposażać w systemy precyzyjnego naprowadzania, to dla Izraela w tym momencie zagrożenie nie mniejsze niż irański program atomowy.Mając dużą liczbę precyzyjnych rakiet szejk Hassan Nasrallah może skutecznie zaatakować izraelskie bazy wojskowe, zbombardować miasta, ważne drogi i infrastrukturę wojskową i cywilną. W Izraelu nie brakuje głosów, że popełniono błąd już przed laty, gdy pozwolono Hezbollahowi rozbudować arsenał rakietowy – efekty były widoczne podczas krwawej tzw. drugiej wojny libańskiej (2006). Teraz rząd nie zamierza popełnić po raz drugi błędu – więc zaryzykuje konflikt już teraz, zanim śmiertelny wróg nie pozyska jeszcze groźniejszej broni.                                                    Premier Izraela wziął udział w uroczystości poświęconej Zachary’emu Baumelowi (fot. Mil.ru) Putin wystawi rachunekPutin niewątpliwie popiera Netanjahu. Obecnie to dla niego najlepszy możliwy wybór w Izraelu. Ważny również dla całej bliskowschodniej strategii Kremla. Rosyjski przywódca pomaga bowiem premierowi Izraela, oczekując czegoś w zamian. Rosja i Izrael rozmawiają ostatnio na temat aktualizacji porozumienia o unikaniu sytuacji konfliktowych w Syrii, które obowiązuje od 2015 roku. Rosyjscy generałowie oczekują szybszego uprzedzania o izraelskich nalotach na podejrzane irańskie cele w Syrii. Moskwa chce też porozumienie sformalizować – spisać i podpisać na odpowiednio wysokim poziomie – zamiast opierać się na ustnych ustaleniach.Przede wszystkim jednak Putin oczekuje od Netanjahu, że Izrael nie będzie przeszkadzał w rosyjskich działaniach stabilizujących reżim Asada. Państwo żydowskie musi też zaakceptować fakt, że Rosja będzie miała bazy wojskowe w Syrii. W lutym Putin i Netanjahu zgodzili się powołać grupę roboczą mającą omówić stopniowe wycofanie obcych sił z syryjskiego terytorium. Tyle że każda strona interpretuje to inaczej. Dla Izraela, podobnie jak dla USA, głównym problemem w Syrii jest Iran, natomiast dla Rosji jest to obecność amerykańska. Moskwa nie miałaby nawet nic przeciwko ograniczeniu wpływów irańskich w Syrii, ale nie dopuści, by doszło do zmiany układu sił na korzyść USA czy zagrożenia dla własnych interesów rosyjskich. Rosjanie wymyślili mechanizm grupy roboczej, która miałaby się zająć określeniem statusu Syrii, w skład której wchodziłaby Rosja, Izrael, Syria, ale też USA, Iran i Turcja. Rzecz jasna opuszczenie Syrii przez obce siły nie dotyczyłoby samej Rosji – Moskwa twierdzi, że zgodnie z umową podpisaną w styczniu 2017 roku z Damaszkiem ma prawo używać, a nawet rozbudować bazę w Tartus na okres 49 lat.",,
"Straciła wątrobę jako dziecko, po blisko 30 latach wciąż walczy o odszkodowanie","28 lat temu 10-letnia dziewczynka została zarażona w szczecińskim szpitalu żółtaczką. Przedstawiciele prawni kobiety domagali się zadośćuczynienia w kwocie 300 tys. zł, ale szczecińskie sądy przyznały jej trzy razy mniejszą kwotę. Minister Sprawiedliwości i Prokurator Generalny Zbigniew Ziobro, wniósł w tej sprawie skargę nadzwyczajną.","O sprawie informuje „Gazeta Polska Codziennie”. Bohaterka artykułu jako 10-latka zachorowała na białaczkę szpikową. Trafiła do jednego ze szczecińskich szpitali, gdzie została zarażona wirusowym zapaleniem wątroby typu B i C. Po ośmiu latach doprowadziło to do marskości wątroby i wiązało się z koniecznością transplantacji. Sprawa trafiła do Sądu Apelacyjnego w Szczecinie, który najpierw zasądził na rzecz poszkodowanej 15 tys. zł z odsetkami. Po ujawnieniu marskości wątroby Sąd Okręgowy w Szczecinie podwyższył zadośćuczynienie do 100 tys. zł i zasądził na rzecz kobiety rentę.  Poszkodowana do dziś jest niezdolna do pracy. W skardze nadzwyczajnej Prokurator Generalny wniósł o uchylenie zaskarżonego wyroku i zasądzenie na rzecz powódki 300 tys. zł tytułem zadośćuczynienia.",,
Były szef Art-B skazany za „pranie pieniędzy”,Były szef Art-B Bogusław B. został skazany na sześć lat więzienia za „pranie pieniędzy”. Wyrok Sądu Okręgowego w Warszawie jest nieprawomocny.,"Zgodnie z aktem oskarżenia, Bogusław B. „wspólnie i w porozumieniu” z przedsiębiorcą Maciejem W. wyrządzili szkodę szwajcarskiej spółce. Były szef Art-B został skazany na sześć lat więzienia. Ma także zapłacić 10 tys. zł grzywny.  Maciej W. usłyszał wyrok czterech lat więzienia. Obaj mężczyźni mają też naprawić szkodę wyrządzoną przestępstwem. Bogusław B. ma wpłacić na rzecz szwajcarskiej spółki ponad 8 tys. euro, Maciej W. - ponad 11 mln euro.  To kolejny w ostatnim czasie wyrok dotyczący byłego szefa Art-B. Na początku października biznesmen został nieprawomocnie skazany na sześć lat więzienia za wyłudzenie 33 mln zł za pomocą piramidy finansowej.",,
Rodzice Amerykanina poległego w obronie Polaka: pamiętajcie o bohaterach nie tylko od święta,"Rodzice sierż. szt. Michaela Ollisa, który zginął w 2013 r. w Afganistanie, ratując polskiego kolegę, Linda i Robert Ollisowie, wzięli udział w obchodach Święta Niepodległości. Podkreślali pamięć o weteranach okazywaną przez Polaków nie tylko od święta.","– Pamięć o naszych weteranach jest dla nas bardzo ważna, ale być tutaj i widzieć, jak wspaniale było zobaczyć, jak wy honorujecie waszych weteranów. To dla nas zaszczyt, że mogliśmy uczestniczyć w tych obchodach – powiedziała matka poległego żołnierza. 11 listopada, gdy w Polsce jest świętowana rocznica odzyskania niepodległości, w USA obchodzi się Dzień Weteranów. Rodzice żołnierza zwrócili uwagę na wciąż żywą w Polsce pamięć o tym, co zrobił. – Zawsze nas zaskakuje, że Polacy, chociaż minęło sześć lat, wciąż pamiętają, jakby to było wczoraj. Nie sądzę, żeby to było równie dobrze pamiętane w USA – powiedziała Linda Ollis.  – Zgadzam się - wy, Polacy, pamiętacie o swoich bohaterach, to wspaniałe. Pamiętacie o nich na co dzień, nie tylko od święta – zaznaczyła. Nawiązując do historii, dodała: – Polska była rozdarta, ale udało wam się przetrwać i zachować siłę. Myślę, że to ma związek z tym, że jesteście religijnymi ludźmi, bardzo to podziwiam. Ojciec żołnierza, który po śmierci syna podkreślał, że Ollis, poświęcając życie, nie zważał na to, jakiej narodowości, rasy, czy religii był kolega, którego uratował, powiedział: – Myślę, że to bardzo ważne dzisiaj; świat powinien na to patrzeć. Nie mówię tak dlatego, że chodzi o mojego syna. Chodzi o to, co tych dwóch ludzi, Michael i Karol, zrobiło. Sierżant sztabowy Michael H. Ollis zginął 28 sierpnia 2013 r. w bazie wojskowej Ghazni, osłaniając własnym ciałem ppor. Karola Cierpicę podczas ataku zamachowca samobójcy, który zdetonował ładunek wybuchowy. Uratowany polski oficer mówił później, że poznał Ollisa dopiero w czasie ataku talibów, wymieniając z nim tylko spojrzenia.  W listopadzie 2013 r. Ollis został pośmiertnie odznaczony Gwiazdą Afganistanu i Złotym Medalem Wojska Polskiego. Przyznano mu także amerykańskie odznaczenia wojskowe, w tym Srebrną Gwiazdę i Krzyż Wybitnej Służby. We wrześniu 2019 r. rodzice amerykańskiego podoficera zostali uhonorowani nagrodą Honorowy Ambasador Polski. Sierżant sztabowy Michael H. Ollis mieszkał Nowym Jorku. Wstąpił do armii USA w 2006 r. Podczas służby w Afganistanie był żołnierzem 10 Dywizji Górskiej. Była to jego kolejna zmiana w Afganistanie, wcześniej służył także w Iraku. Linda i Robert Ollisowie założyli fundację imienia swojego syna, która wspiera weteranów. Podczas wizyty w Polsce jego rodzice, którzy wzięli udział w centralnych uroczystościach Święta Niepodległości w Warszawie, odwiedzą także Lublin, Kraków i Wrocław.",,
USA nałożyły kolejne sankcje na Iran. W tle „brutalny reżim Asada”,"Stany Zjednoczone nałożyły kolejne sankcje na Iran. Restrykcje objęły – jak wskazano – „rozległą sieć finansową”, wspierającą powiązaną z Korpusem Strażników Rewolucji Islamskiej milicję Basidż, czyli Związek Mobilizacji Uciemiężonych. To organizacja paramilitarna, która za cel stawia sobie umacnianie idei rewolucji islamskiej w społeczeństwie irańskim.","Ministerstwo skarbu USA poinformowało, że sankcje zostały nałożone przede wszystkim ze względu na wcielanie do Basidżu dzieci. Jak twierdzi amerykańska administracja, nieletni członkowie tej organizacji są wysyłani do Syrii, gdzie walczą i giną za „brutalny reżim Baszara el-Asada”.– Sankcje są kolejnym ważnym elementem naszej kampanii mającej na celu tworzenie maksymalnej presji ekonomicznej na reżim irański. Nasz nacisk nie zelżeje, dopóki nie powstrzymamy zbrodniczych działań tego kraju – cytuje agencja AFP jednego z urzędników amerykańskiej administracji.Sieć wsparciaWtorkowe sankcje obejmują „sieć wsparcia finansowego” dla Basidżu, a mianowicie „fundację” Basidż, która finansowana jest, zgodnie z informacjami ministerstwa skarbu USA, „przez co najmniej 20 spółek i instytucji finansowych” oraz kilka banków, w tym Mellat, które mają oddziały na całym świecie.Wśród ukaranych jest również największy producent ciągników na Bliskim Wschodzie – firma Iran Tractor Manufacturing Company (ITMCO). Sankcjami objęto także głównego producenta stali w regionie – przedsiębiorstwo Mobarakeh Steel Company. Podmioty te, wraz z dwudziestoma innymi, Amerykanie oskarżyli o wspieranie paramilitarnej organizacji Basidż.",,
Nawet nieskuteczne czary będą legalne. Kanada nowelizuje prawo,"Kanadyjski parlament finalizuje nowelizację Kodeksu karnego, usuwając z niego przepisy, które dotąd zabraniały m.in.  uprawiania czarów (nawet tych nieskutecznych) i wyzywania na pojedynek. Nowelizację zatwierdziła już Izba Gmin – niższa izba parlamentu.","W kanadyjskim Kodeksie karnym jest rozdział o fałszywych oświadczeniach, który np. określa kary za podawanie fałszywych informacji w celu wyłudzenia kredytu czy za niezapłacenie rachunków w restauracji. Stanowiący część tego rozdziału artykuł 365 dotyczy „twierdzenia, że uprawia się czary”, i stanowi, że „kto z zamiarem popełnienia oszustwa twierdzi, że jest w stanie stosować lub wykorzystywać magię, czary, rzucanie uroków lub zaklinanie”, jest winny popełnienia wykroczenia. Senat w Ottawie właśnie finalizuje prace nad nowelizacją kodeksu karnego, przyjętą już przez Izbę Gmin. Nowelizacja usuwa art. 365 i tym samym kary za tego rodzaju fałszywe oświadczenia.       Magna Carta    Choć Kanada obchodziła w ub.r. dopiero 150-lecie państwowości (jeśli nie liczyć tysięcy lat historii Indian), to korzenie obowiązującego prawa sięgają daleko w przeszłość, w tym do roku 1215 i brytyjskiej Magna Carta. Do tej karty praw podpisanej przez króla Jana nadal sięgają kanadyjskie sądy – np. w roku 2000 Sąd Najwyższy Kanady w orzeczeniu odwołał się bezpośrednio do króla Jana, który podkreślał, że „nikomu nie będzie odmówiona sprawiedliwość i nikomu nie będzie opóźniane korzystanie z niej”. Sześć lat temu mieszkaniec Mississauga, miasta graniczącego od zachodu z Toronto, został aresztowany pod zarzutem nieskutecznego uprawiania czarów. Mężczyzna, który był wydawcą hiszpańskojęzycznego dziennika, obiecywał zdjęcie przekleństwa rzekomo ciążącego nad pewną rodziną. Za czarodziejskie usługi zażyczył sobie 14 tysięcy dolarów kanadyjskich. Ponieważ jednak rzekome magiczne zabiegi nie przyniosły skutku, poszkodowani zgłosili się na policję.       „Cygańskie wróżki z Polski”  Choć za fałszywe obietnice skutecznej magii jeszcze grożą kary do pół roku więzienia lub grzywna w wysokości kilkuset dolarów, tym przepisem w ogóle nie przejmują się wróżki i wróże czytający przyszłość z dłoni, kart czy kryształowej kuli. Od lat w polskich gazetach w Toronto ogłaszają się „cygańskie wróżki z Polski”. Ceny zaczynają się od 20 dolarów za usługę. Policja radzi po prostu, by nie wierzyć w te obietnice. Innym artykułem, który niedługo zniknie z Kodeksu karnego, jest art. 71. Stanowi on, że każdy, kto wyzywa na pojedynek, przyjmuje wyzwanie lub próbuje sprowokować wyzwanie na pojedynek, może być ukarany więzieniem do lat dwóch. Same pojedynki od lat nie są karalne, pozostawała kara za rzucenie i podjęcie rękawicy.        Pojedynek o ścięcie włosów   Przepis i tak od dawna nie jest stosowany i najwyraźniej nikt o nim nie pamiętał, gdy w roku 2012 obecny premier Justin Trudeau i konserwatywny senator Patrick Brazeau zgodzili się wziąć udział w pojedynku bokserskim. Było to wydarzenie charytatywne, a nagrodą dla zwycięzcy było obcięcie długich włosów przegranemu i Trudeau obciął włosy senatorowi Brazeau. Od objęcia rządów przez liberałów w 2015 r. prawnicy naciskali na rząd, by zreformował Kodeks karny, który ostatni raz był rewidowany w latach 70. ubiegłego wieku. Choć stosowanie wielu przepisów zostało w praktyce uchylone przez sądy, pozostawały one w tekście Kodeksu karnego.",,
TSUE: Niemieckie prokuratury nie gwarantują niezależności,"Prokuratury niemieckie nie zapewniają wystarczającej gwarancji niezależności od władzy wykonawczej, aby móc wydać Europejski Nakaz Aresztowania – orzekł Trybunał Sprawiedliwości Unii Europejskiej.","Sprawa, w której decydowali sędziowie w Luksemburgu, dotyczy dwóch Litwinów i Rumuna, którzy przed sądami w Irlandii sprzeciwiają się wykonaniu Europejskich Nakazów Aresztowania wydanych przez prokuratury niemieckie i prokuratora generalnego Litwy.Jednemu z mężczyzn zarzuca się zabójstwo i ciężkie uszkodzenie ciała, drugiemu – kradzież z bronią w ręku, a trzeciemu – kradzież zorganizowaną lub kradzież z bronią w ręku. Ich prawnicy przekonują, że prokuratury niemieckie oraz prokurator generalny Litwy nie są organami właściwymi do wydania ENA, bo nie są „organami sądowymi” w rozumieniu decyzji ramowej w sprawie ENA. Sąd najwyższy Irlandii i wysoki trybunał tego kraju zwróciły się do TSUE o wykładnię w tej sprawie.TSUE uznał, że pojęcie „wydającego nakaz organu sądowego” nie obejmuje prokuratur państwa członkowskiego takich jak prokuratury w Niemczech, bo są one narażone na ryzyko podlegania poleceniom lub instrukcjom ministra sprawiedliwości.Trybunał orzekł jednocześnie, że za organ sądowy można za to uznać prokuratora generalnego państwa członkowskiego, takiego jak prokurator generalny Litwy, bo jego status w tym państwie członkowskim zapewnia mu gwarancję niezależności od władzy wykonawczej w ramach wydawania ENA.",,
Żona bossa kartelu narkotykowego zarządzała majątkiem mafii,Meksykańskie władze poinformowały o aresztowaniu żony szefa najpotężniejszego kartelu narkotykowego w kraju. – Rosalinda Gonzalez Valencia prawdopodobnie zarządza majątkiem grupy przestepczej Jalisco Nueva Generacion (CJNG) – podało meksykańskie MSW.,"– Żona Nemesio Oseguery Cervantesa alias „El Mencho” została aresztowana w sobotę wieczorem w Guadalajarze, stolicy stanu Jalisco na zachodzie kraju – poinformował minister spraw wewnętrznych Alfonso Navarrete Prida. – Ta kobieta jest prawdopodobnym administratorem majątku grupy przestępczej i dlatego zostanie objęta postępowaniem sądowym – dodał. Podczas tej samej operacji, która odbyła się bez przemocy, siły zbrojne aresztowały podejrzanego przedstawianego jako Gerardo „N”, uważanego za jednego z głównych przywódców CJNG w stanach Guanajuato i Michoacan de Ocampo w środkowej części kraju – podaje agencja AFP. Mężczyzna ten jest podejrzany o zabójstwa policjantów oraz członków rywalizujących z CJNG karteli; o jego ekstradycję za morderstwo z 2002 roku w Oregonie wystąpiły Stany Zjednoczone. Dzięki zatrzymaniom władze przejęły 270 kg kokainy na południu Meksyku. Siły bezpieczeństwa w Guadalajarze, drugim co do wielkości mieście w kraju, zostały ostrzeżone o ewentualnym odwecie kartelu.",,
Sasin: „Gazeta Wyborcza” prowadzi bezpardonową wojnę z prezesem PiS,"„Gazeta Wyborcza” prowadzi bezpardonową wojnę z prezesem PiS Jarosławem Kaczyńskim i środowiskiem politycznym, które wokół siebie zgromadził – ocenił szef Komitetu Stałego Rady Ministrów Jacek Sasin. Publikacje „GW” uznał za próbę „uderzenia i zaszczucia uczciwego polityka”, jakim jest prezes PiS.","Jak podała „Gazeta Wyborcza”, austriacki biznesmen Gerald Birgfellner zeznał w prokuraturze, że Jarosław Kaczyński nakłonił go do wręczenia 50 tys. zł księdzu z rady fundacji, która jest właścicielem spółki Srebrna; chodziło o budowę drapacza chmur w Warszawie. „GW” przytacza zeznania Birgfellnera z poniedziałku 11 lutego, podkreślając, że zostały one złożone pod groźbą odpowiedzialności karnej za fałszywe zeznania. Pełnomocnik austriackiego biznesmena Roman Giertych podkreślił na Twitterze, że z opublikowanych w „GW” zeznań Birgfellnera nie wynika, aby jego mocodawca „miał pewność, że pieniądze trafiły do ks. Rafała Sawicza, a tak sugeruje podtytuł artykułu”.W odpowiedzi na ten wpis zastępca redaktora naczelnego „Gazety Wyborczej” Jarosław Kurski sprostował podtytuł. „Gerald Birgfellner zeznał, że Jarosław Kaczyński nakłonił go do wręczenia 50 tys. zł DLA księdza z rady fundacji...” – napisał na Twitterze wicenaczelny dziennika, dodając, że „Austriak ks. Sawicza na oczy nie widział”.",,
„Stanowisko SLD jest populistyczne”,"– Nie zgadzam się ze stanowiskiem SLD w sprawie emerytur. Z przykrością stwierdzam, że jest populistyczne, spowodowane wynikami sondaży, a nie odpowiedzialności za finanse publiczne – powiedział w TVP Info były premier i marszałek Sejmu Włodzimierz Cimoszewicz. Odniósł się też do piątkowej blokady Sejmu przez związkowców. – Gdyby prokuratura doszła do wniosku, że nic się nie stało, byłaby to kompromitacja praworządności – powiedział.",,,
Tortem w szefową niemieckiej Lewicy. Poszło o imigrantów,Szefowa klubu parlamentarnego Lewica Sahra Wagenknecht została na zjeździe partii w Magdeburgu zaatakowana przez działacza skrajnej lewicy. Młody lewicowiec podbiegł do siedzącej w pierwszym rzędzie polityk i rzucił w nią tortem.,"Do cukierniczego „zamachu” przyznała się samozwańcza „Inicjatywa antyfaszystowska >>torty dla wrogów ludzi<Napastnik wraz z towarzyszącą mu grupą osób, dostał się na salę obrad jak dziennikarz. Ich zdaniem stanowisko Wagenknecht nie różni się niczym od stanowiska antyislamskiej prawicowej Alternatywy dla Niemiec (AfD), która domaga się natychmiastowego zamknięcia granic dla imigrantów z Bliskiego Wschodu. Bezpośrednio po ataku siły porządkowe sprawnie usunęły napastnika i przedstawicieli inicjatywy antyfaszystowskiej z Sali obrad. Wagenknecht równie rychło opuściła salę zapowiadając, że złoży zawiadomienie o popełnieniu przestępstwa. Przewodniczący Lewicy Bernd Riexinger stanowczo odniósł się do zajścia: – to przemoc, dla której nie ma usprawiedliwienia – stwierdził. Katja Kipping, współprzewodnicząca partii zapewniła, że cała lewica w tym i Wagenknecht walczy z rasizmem i dyskryminacją. Lewica, największa obecnie opozycyjna partia w Bundestagu, domaga się wpuszczenia do kraju wszystkich osób prześladowanych. W ostatnich wyborach lokalnych i ogólnokrajowych sondażach partia ustępuje prawicowej AfD.",,
Schetyna: Nie byłem w hotelu Western City z Trzaskowskim,– Nie byłem w Karpaczu w tym hotelu i w innych hotelach z Rafałem Trzaskowskim. Nie mam nic więcej do powiedzenia w tej sprawie – oświadczył Grzegorz Schetyna. Przewodniczący Platformy Obywatelskiej był pytany o swoją obecność w hotelu Western City w Karpaczu razem z kandydatem Koalicji Obywatelskiej na prezydenta Warszawy.,"Rzeczniczka Prawa i Sprawiedliwości Beata Mazurek napisała na Twitterze, że przewodniczący PO jednak „urzędował” w Western City, załączając link do artykułu wprost.pl z 2013 r. Jak wynika z tekstu, Schetyna spędził w Western City wieczór przed wyborami na szefa dolnośląskiej PO. Marek Falenta, biznesmen skazany na 2,5 roku więzienia w związku z tzw. aferą podsłuchową, napisał w piątek na Twitterze, że słyszał o istnieniu „dobrej sex taśmy z Western City w Karpaczu z kowbojami Rafałem Trzaskowskim oraz Grzegorzem Schetyną”. Pytał, czy to też puści portal Onet.pl. „Podobno słaba jakość, bo wszędzie biały pył się unosił” – pisał Falenta. W sobotę Schetyna powiedział, że wpisy Falenty „są absurdalne”. Pytany przez dziennikarzy o możliwe nagranie z Karpacza, odparł, że „że nie ma takiej taśmy”.– To jest tak samo prawdopodobne, jak to, że byłem w Karpaczu na pokazach rodeo z prezesem Kaczyńskim – zaznaczył lider PO. Do wpisów Falenty odniósł się też Rafał Trzaskowski. – To jest dosyć zabawne, bo ja jestem narciarzem i na studiach jeździłem na nartach. We wszystkich ośrodkach górskich w Polsce się ścigałem w zawodach i jakoś jeden jedyny ośrodek, w którym nigdy w życiu nie byłem przez ostatnie 46 lat, to jest właśnie Karpacz – powiedział Trzaskowski.",,
„Spotkanie z Trumpem byłoby zawstydzające dla królowej”. Petycja poddanych,"Brytyjczycy podpisują się w sieci pod petycją o wycofanie zaproszenia wystosowanego przez Elżbietę II do Donalda Trumpa. Zdaniem autorów petycji prezydent USA nie powinien być zapraszany do pałacu Buckingham, „bo byłoby to zawstydzające dla Jej Królewskiej Mości”. Z krytyką w Wielkiej Brytanii spotkał się m.in. podpisany przez Trumpa dekret o ograniczeniu napływu migrantów z krajów muzułmańskich. Pod naciskiem tej krytyki premier May zapewniła, że „nie zamierza go stosować w Wlk. Brytanii”.","Według inicjatorów petycji w niedzielę wieczorem pod tekstem było już 350 tys. podpisów. Jest w nim mowa o „dobrze udokumentowanej mizoginii i wulgarności Trumpa”, które „ dyskwalifikują go z bycia przyjętym przez Jej Królewską Mość lub księcia Walii” (Karola, następcy tronu – red.). Wcześniej brytyjscy politycy i komentatorzy skrytykowali wprowadzenie przez amerykańskiego prezydenta dekretu radykalnie ograniczającego wjazd do USA obywateli siedmiu  krajów zamieszkanych w większości przez muzułmanów: Iraku, Iranu, Syrii, Sudanu, Libii, Jemenu i Somalii. W ostrzejszym tonie zakaz skomentował szef brytyjskiej dyplomacji Boris Johnson, który napisał, że „stygmatyzowanie ze względu na narodowość jest błędne i tworzące podziały”. Brytyjskie media zwróciły uwagę, że nowy zakaz obejmie także wielu Brytyjczyków, którzy posiadają podwójne obywatelstwa, m.in. urodzonego w Somalii biegacza i jednego z najwybitniejszych brytyjskich lekkoatletów w historii, czterokrotnego złotego medalistę olimpijskiego sir Mohameda „Mo” Faraha, a także urodzonego w Iraku posła Partii Konserwatywnej ze Stratford-on-Avon Nadhima Zahawiego. Farah, który na początku tego roku otrzymał od królowej Elżbiety II tytuł szlachecki za zasługi dla brytyjskiego sportu, a od lat mieszka i trenuje w Stanach Zjednoczonych, nazwał decyzję Trumpa „polityką opartą na ignorancji i uprzedzeniach”. May prosi ministrów o interwencję w USA  Jak poinformowało Downing Street w niedzielę, premier poprosiła szefów MSW Amber Rudd i MSZ Borisa Johnsona o rozmowę z ich amerykańskimi odpowiednikami ws. brytyjskich obaw dot. dekretu imigracyjnego prezydenta USA. Z informacji „Guardiana” i BBC wynika, że Johnson rozmawiał już z dwoma najbliższymi doradcami amerykańskiego prezydenta: szefem strategii Białego Domu i autorem pomysłu wprowadzenia ograniczeń Stevem Bannonem, a także zięciem Trumpa Jaredem Kushnerem, domagając się wyłączenia brytyjskich obywateli spod mocy dekretu. Podobne rozmowy odbyto z przedstawicielami Departamentu Stanu i Ministerstwem Bezpieczeństwa Narodowego Stanów Zjednoczonych. Zgodnie z brytyjskimi przepisami wszystkie inicjatywy, które zbiorą ponad 10 tys. podpisów, otrzymają oficjalną odpowiedź rządu, a te, które uzyskają poparcie ponad 100 tys. osób, mogą być przedmiotem debaty parlamentarnej.",,
Zmarła najstarsza osoba na świecie. Urodziła się za panowania cara Mikołaja II,"Zmarła 123-letnia Tanzilia Bisembejewa. Urodzona w drugim roku panowania ostatniego cara Rosji, była najstarszą osobą na świecie. Informację podała rosyjska agencja TASS. Miała czworo dzieci, 10 wnucząt, 13 prawnucząt i dwoje praprawnucząt.","– Cała wioska przybyła, by oddać należny jej szacunek. Nasza stulatka była dobrze znana, szanowana, kochana w okolicy – powiedział Nurgali Baitemirov, członek władz rejonu krasnojarskiego w obwodzie astrachańskim.Krewni zmarłej mówią, że Bisembejewa była życzliwa i optymistycznie nastawiona do życia. Mieszkała z bliskimi. – Ostatnio nie wychodziła, mówiła niewiele i pozostawała w łóżku, ale rozpoznawała wszystkich krewnych – mówi jej brat. Zmarła miała czworo dzieci, 10 wnucząt, 13 prawnucząt i dwoje praprawnucząt. Bisembejewa urodziła się 14 marca 1896 r., w pierwszych latach panowania Mikołaja II. Choć w 2017 r. pojawiła się informacja, że mieszkanka Kabardyno-Bałkarii Nanu Szaowa może liczyć aż 127 lat, to jednak Bisembejewa została uznana za najstarszą żyjącą osobę na ziemi. Tydzień temu zmarł urodzony w Szczecinie Niemiec Gustav Gerneth, uważany za najstarszego mężczyznę na świecie – informowały niemieckie media. Zgon nastąpił tydzień po jego 114. urodzinach.",,
Jachira niemal na pewno w Sejmie. „Będziemy świadkami widowiskowych wydarzeń”,"Kontrowersyjna youtuberka Klaudia Jachira niemal na pewno zdobyła mandat poselski z ramienia Koalicji Obywatelskiej. Politycy Zjednoczonej Prawicy spodziewają się, że jako w Sejmie dalej będzie urządzać happeningi. – Ma swoją osobowość i na pewno na swój sposób będzie to wyrażała. Prawdopodobnie będziemy świadkami bardzo widowiskowych wydarzeń. Przede wszystkim na mównicy sejmowej – powiedział portalowi tvp.info senator PiS Jan Maria Jackowski.","Jachira jest znana z kontrowersyjnych filmików. Politycy PiS już w kampanii wyborczej zwracali uwagę, że skandaliczna była nie tylko jej fotografia pod transparentem „bób, humus, włoszczyzna” pod pomnikiem Armii Krajowej i Polskiego Państwa Podziemnego, ale także żarty z katastrofy smoleńskiej i drwiny ze znaku krzyża. Podczas spotkania z wyborcami kandydatka mówiła o bloku ekshumacyjnym i quizie „Czyja to kończyna?”. Rozpoczęła swoje wystąpienie słowami: „W imię ojca, syna, i brata bliźniaka”.  Z danych opublikowanych przez Państwową Komisję Wyborczą wynika, że zdobyła co najmniej 4079 głosów. Dało jej to ósmy wynik na warszawskiej liście Koalicji Obywatelskiej. Więcej głosów otrzymali: Małgorzata Kidawa-Błońska, Katarzyna Lubnauer, Dariusz Rosati, Aleksandra Gajewska, Katarzyna Piekarska, Michał Szczerba i Urszula Zielińska. Czy Jachira w Sejmie uszanuje powagę izby? – Znalazła swój sposób wyrazu i prezentowania poglądów politycznych. Nic nie wskazuje na to, żeby zostając posłanką miała zmienić swój repertuar – stwierdził Jackowski. Internetowa aktywność Jachiry nie przypadła do gustu nawet politykom Lewicy. B– To nie jest zdecydowanie moja estetyka. Nie zgadzam się z tym sposobem prowadzenia polityki w ogóle. Na pewno będzie nam w wielu przypadkach nie po drodze. Chcemy skupić się na naszym programie i na tym, co my chcemy wnieść do Sejmu. To inna polityka, oparta na szacunku dla obywateli, również do swoich przeciwników politycznych i na merytorycznej dyskusji – powiedziała portalowi tvp.info Magdalena Biejat, przyszła posłanka Lewicy. Czy Paweł Poncyljusz, który zasiądzie w Sejmie jako przedstawiciel Koalicji Obywatelskiej cieszy się, że będzie miał taką koleżankę jak Klaudia Jachira? – Będę miał 459 kolegów i koleżanek i oni są wyborem obywateli. Ja też mogę być przez niektórych odbierany źle. Klaudia Jachira z tego, co widziałem, zrobiła duży wynik i myślę, że to też trochę wasza zasługa – mówił nam przyszły poseł PO Paweł Poncyljusz. W ostatnich tygodniach kampanii media poświęciły dużo miejsca kontrowersyjnym występom kandydatki do Sejmu. – Twarzą PO jest częściej Jachira niż Kidawa-Błońska – mówił nawet na krótko przed rozpoczęciem ciszy wyborczej poseł PiS Zbigniew Gryglas.",,
"Premier Morawiecki: Wierzę, że jest sposób, by Wielka Brytania zachowała więzi z UE",Na zakończenie pierwszego dnia Światowego Forum Ekonomicznego w Davos premier Mateusz Morawiecki uczestniczył w kolacji z inwestorami i przedstawicielami rządów USA i Wielkiej Brytanii.,"W spotkaniu uczestniczyli między innymi dyrektor generalny Goldman Sachs Lloyd Blankfein, przedsiębiorca z branży metalurgicznej Lakshmi Mittal, dyrektor AXA Thomas Buberl oraz dyrektor koncernu Anheuser-Busch InBev, Carlos Brito.Świat polityki reprezentowali między innymi: amerykański sekretarz handlu Wilbur Ross, amerykański polityk Partii Republikańskiej Kevin McCarthy, wywodzący się z Partii Konserwatywnej brytyjski minister finansów Philip Hammond, a także prezydent Kolumbii Jose Manuel Santos.Polska przyjazna inwestoromPremier Morawiecki podczas rozmów z liderami światowego biznesu i przedstawicielami polityki położył szczególny akcent na promocję Polski jako kraju przyjaznego inwestorom oraz odpowiedzialnego partnera na arenie międzynarodowej.W środę szef polskiego rządu udzielił również m.in. wywiadu BBC. – Wciąż mam niewielką nadzieję, że jest jakiś sposób, który pozwoliłby Wielkiej Brytanii być częścią Unii Europejskiej, gdyż byłoby to w interesie wspólnoty transatlantyckiej – powiedział, komentując Brexit. Zaznaczył, że życzyłby sobie obustronnie korzystnej umowy pomiędzy Unią i Zjednoczonym Królestwem po wystąpieniu kraju ze Wspólnoty. – Będzie to jednak związane z koniecznością poniesienia pewnych kosztów przez stronę brytyjską – zauważył.",,
Literatura LGBT ważniejsza od ks. Tischnera? Naukowcy oburzeni decyzją resortu nauki,"Literatura LGBT to dziedzictwo kulturowe – uznał resort nauki, przyznając pieniądze na wydanie wyboru tekstów gejowskich. Jak pisze „Rzeczpospolita” uznania ministerstwa nie znalazł m.in. pomysł wydania dzieł zebranych ks. Tischnera. W środowisku naukowym wrze. – Przekroczono granice absurdu. Literatura gejowska stała się ważniejsza niż filozofia – mówi prof. Zbigniew Stawrowski, szef Instytutu Tischnera.","O granty w ramach Narodowego Programu Rozwoju Humanistyki starało się łącznie 520 naukowców, ale pieniądze przydzielono tylko 76 projektom. Wśród tych, które wybrano znalazły się m.in. opracowanie zapisów muzycznych Oskara Kolberga, kalendarium Brunona Schulza, edycja krytyczna rozproszonych oraz niepublikowanych tekstów Czesława Miłosza czy nowe wydanie krytyczne „Króla Ducha” Juliusza Słowackiego. Resort nauki swój wybór argumentował tym, że celem projektów jest „upowszechnienie i badanie polskiego dziedzictwa kulturowego”. – Tylko uważne spojrzenie w przeszłość może nauczyć nas czegoś o przyszłości – mówiła po konkursie minister nauki i szkolnictwa wyższego prof. Lena Kolarska-Bobińska.„Antologii polskiej literatury queer”Najwięcej emocji wzbudziło przyznanie ponad ćwierć miliona złotych na wydanie wyboru tekstów gejowskich w „Antologii polskiej literatury queer”. Za tym pomysłem stoi dr Błażej Warkocki z Uniwersytetu Adama Mickiewicza w Poznaniu, którego uznaje się za znawcę tej literatury w Polsce. Prowadzi on m.in. zajęcia w ramach gender studies i kursy queer studies. – Literatura gejowska to w Polsce nisza – mówi „Rzeczpospolitej” proszący o anonimowość profesor polonistyki z UW. Finansowanie badań nad nią ze środków publicznych nazywa nieporozumieniem. „Nie możemy udawać, że takie zjawisko nie istnieje” Uznania resortu nauki nie znalazł choćby pomysł Instytutu Zachodniego na wydanie nowej encyklopedii II wojny światowej. – W instytucjach przyznających dotacje widać tendencję podążania za tematami modnymi – mówi prof. Stanisław Żerko z Instytutu. Podobnie przepadł projekt krakowskiego Instytutu Myśli Józefa Tischnera. W ramach grantu chciano wydać dwa tomy dzieł zebranych księdza oraz nagrać świadków jego drogi filozoficznej. – Tym razem nie dopuszczono nas nawet do konkursu. Argumentowano, że filozofia Tischnera ma znaczenie jedynie dla wąskiego grona specjalistów – żali się „Rzeczpospolitej” prof. Zbigniew Stawrowski, szef Instytutu Tischnera.Z zarzutami nie zgadza się szef Rady Narodowego programu Rozwoju Humanistyki. Prof. Ryszard Nycz z UJ zwraca uwagę, że każdy projekt przeszedł trzystopniową ocenę i był recenzowany przez zewnętrznych ekspertów, a dotacje dostały te najwyżej ocenione. – W badaniach dotyczących literatury bada się wszystkie pojawiające się trendy czy teorie. Literaturą queer świat zajmuje się od pół wieku, a my od 20 lat. Nie możemy udawać, że takie zjawisko nie istnieje – wyjaśnia prof. Nycz.",,
Koledzy wybaczyli Johnsonowi porównanie muzułmanek do skrzynek pocztowych,"Brytyjska Partia Konserwatywna uznała, że Boris Johnson nie złamał kodeksu.  Były minister spraw zagranicznych stał się obiektem krytyki kolegów z partii w sierpniu, kiedy napisał, że kobiety, które noszą burki, „wyglądają jak skrzynki pocztowe” albo „przestępcy napadający na bank”. Decyzją partii są oburzone społeczności muzułmańskie na Wyspach. – Pan Johnson nie jest satyrykiem – argumentują.","O byłym ministrze spraw zagranicznych stało się głośno w mediach w sierpniu, kiedy w swoim felietonie dla dziennika „The Telegraph” skomentował decyzję Danii o wprowadzeniu zakazu noszenia burki.  Napisał, że noszenie tego nakrycia głowy i twarzy jest „absolutnie kuriozalne”, a robiące to kobiety „wyglądają jak skrzynki pocztowe” albo „przestępcy napadający na bank”. Tradycyjny ubiór muzułmanek nazwał „opresyjnym”. Przewodniczący Partii Konserwatywnej Brandon Lewis zwrócił się do Johnsona z prośbą o to, aby ten przeprosił za swoje komentarze. Stanowisko lidera poparła premier Theresa May. Pojawiły się także inne głosy krytyki i zapowiedź postępowania dyscyplinarnego w partii.",,
Główne obchody 80. rocznicy wybuchu II wojny światowej [NA ŻYWO],"W Warszawie trwają główne obchody 80. rocznicy wybuchu II wojny światowej. Uczestniczy w nich prezydent RP Andrzej Duda i premier RP Mateusz Morawiecki oraz m. in. prezydent Niemiec Frank-Walter Steinmeier, kanclerz Angela Merkel i wiceprezydent USA Mike Pence. Transmisja na żywo w języku angielskim na PolandIn oraz portalu tvp.info.",,,
Powstanie rejestr dokumentów dot. lotów marszałków Sejmu,"Marszałek Sejmu Elżbieta Witek poinformowała w środę, że trwają prace nad nowym zarządzeniem ws. zasad dokumentacji lotów marszałków Izby. W Kancelarii Sejmu ma powstać rejestr dokumentów: wniosków o lot, listy pasażerów i informacji o rzeczywistej liczbie osób na pokładzie.","Nowa marszałek Sejmu podczas śniadania prasowego odniosła się do żądania dymisji szefowej Kancelarii Sejmu Agnieszki Kaczmarskiej oraz dyrektora Centrum Informacyjnego Sejmu Andrzeja Grzegrzółki. Ich dymisji domagali się posłowie PO–KO w związku z polityką informacyjną w sprawie lotów służbowych byłego już marszałka Sejmu Marka Kuchcińskiego. Witek mówiła, że Grzegrzółka i Kaczmarska nie kłamali, a przekazywali „w dobrej wierze” informacje, jakimi dysponowali.Ponadto, jak przekazała Witek, w środę na stronie internetowej Sejmu zostanie opublikowana uaktualniona lista lotów byłego marszałka Sejmu Marka Kuchcińskiego. Witek poinformowała też, że nie ma możliwości opublikowania listy lotów poprzednich marszałków Sejmu, ponieważ dokumenty w tej sprawie są niszczone wraz z zakończeniem kadencji Izby.Podała też, że obecnie przygotowywane jest nowe zarządzenie marszałka Sejmu ws. zasad dokumentacji lotów marszałków Izby. W Kancelarii Sejmu ma powstać rejestr dokumentów: wniosków o lot, listy pasażerów i informacji o rzeczywistej liczbie osób na pokładzie. Jej zdaniem, problem w informowaniu o lotach marszałka Kuchcińskiego wynikał z braku takiego rejestru w Kancelarii Sejmu i „nieładu organizacyjnego”. Grzegrzółka: przyznaję się do błędu; zawsze działaliśmy w dobrej wierze W późniejszej wypowiedzi dla dziennikarzy szef Centrum Informacyjnego Sejmu mówił, że powodem „różnych informacji, które się pojawiały” ws. lotów Kuchcińskiego był „pewnego rodzaju nieład i pewnego rodzaju niedoprecyzowanie realizowanych połączeń”. – Niestety, w naszej branży i w zawodzie, w którym się obracamy tego typu sytuacje się zdarzają. To był błąd. Ja do tego błędu się przyznaję, ponoszę też pewną odpowiedzialność za to nie tylko jako urzędnik pracujący przy Wiejskiej, ale także jako osoba, która (z dziennikarzami) na stałe współpracuje – oświadczył Grzegrzółka.Dyrektor podkreślił, że CIS przekazywało taką wiedzę, jaką miało. – Niestety, nie jestem z tego powodu zadowolony, ubolewam, że ona była niepełna, a właściwie była często szczątkowa – dodał.– Gdyby sytuację można było odwrócić, gdybyśmy parę tygodni temu wiedzieli tyle, co dzisiaj, ta sprawa na pewno miałaby inne okoliczności. To, co działo się z tą sprawą, oczywiście wiem, że w jakieś mierze zaufanie państwa do nas, do Centrum Informacyjnego Sejmu zostało postawione pod znakiem zapytania. Biorąc pod uwagę sytuację, trudno się dziwić, ale zawsze działaliśmy w dobrej wierze – mówił dyrektor CIS. Zdaniem Grzegrzółki zarzut o celowym wprowadzaniu w błąd przez CIS jest „nietrafiony”. Ws. lotów Kuchcińskiego z rodziną posłużono się frazą „według wiedzy CIS”Grzegrzółka był pytany skąd czerpał wiedzę w kwietniu, kiedy odpowiadając na pytanie dziennikarzy „Gazety Wyborczej” przekazał, że marszałek Sejmu nie bierze na pokład rządowych samolotów swojej rodziny.– My posłużyliśmy się wówczas frazą „według wiedzy CIS”. Jako Centrum Informacyjne Sejmu szeroko relacjonujemy prace Izby, aktywność marszałków i wicemarszałków Sejmu, posługujemy się naszą wiedzą i według naszej wiedzy, pracowników CIS, tego typu połączeń nie było – oświadczył. – Wielokrotnie relacjonowałem spotkania krajowe i zagraniczne, wówczas takich sytuacji nie było – dodał.– Pracownicy CIS, w tym ja, jesteśmy osobami, które pracowały z marszałkiem Sejmu bardzo często i my takich sytuacji nigdy nie widzieliśmy. Posłużyliśmy się tego typu frazą, żeby w jakiś sposób zadośćuczynić państwa redakcji – powiedział Grzegrzółka. Jak dodał, gdyby istniał odpowiedni rejestr lotów marszałka Sejmu, wówczas „byłoby łatwiej odpowiadać na tego typu pytania”.– Zdarzają się pewne sytuacje, które teraz staram się tłumaczyć, czyli pewnego rodzaju błędy. Nie wstydzę się przepraszam powiedzieć – oświadczył szef CIS. Na pytanie, dlaczego nie zapytał wprost marszałka Kuchcińskiego, czy lata z rodziną rządowymi samolotami, Grzegrzółka odpowiedział: – Często posługujemy się informacjami trochę szybciej, niż wolniej. Staramy się zadośćuczynić pewnym potrzebom redakcyjnym i tak to wygląda. Jest pewne tempo, jest pewna atmosfera, jest pewna temperatura polityczna. My w tym uczestniczymy. Trzy lata na stanowisku dyrektora CIS „to nie był zły czas”Pytany, czy rozważał podanie się do dymisji, Grzegrzółka odpowiedział, że w jego ocenie, ostatnie trzy lata na stanowisku dyrektora CIS – wyłączając ostatni, jak to określił „dość niefortunny” okres – to nie był zły czas. – Udało się niektóre sprawy przeprowadzić, udało się nawiązać pewne nici porozumienia i te znaki zapytania, które się pojawiły nie są dobre w relacjach parlamentarnych, ja o tym wiem – mówił.Dyrektor CIS nie wykluczył, że w uaktualnionym wykazie lotów Marka Kuchcińskiego może zabraknąć jakiegoś połączenia. – Jest to rejestr, wydaje się nam, że on jest pełny, natomiast sytuacja jest zawsze dynamiczna – powiedział. – To, co wiemy na dziś, po analizie dokumentów, która została decyzją marszałek Sejmu (Elżbiety Witek) przeprowadzona jest informacja taka, że tych połączeń i ten rejestr tych lotów będzie nieco szerszy, niż ten pokazany przez nas parę tygodni temu – dodał.",,
Drugi senator przeszedł do Solidarnej Polski,"Kolejny transfer z PiS do Solidarnej Polski. O swoim przejściu z ugrupowania Jarosława Kaczyńskiego do tzw. ziobrystów poinformował senator Kazimierz Jaworski, który w wyborach parlamentarnych z rekomendacji PiS zdobył mandat w okręgu rzeszowskim.","– Po długim namyśle uznałem, że moje miejsce jest wśród tych, którzy chcą reformy polskiej prawicy – powiedział Jaworski.Na swojej stronie internetowej napisał, że od wyborów samorządowych w 2010roku postuluje zmianę funkcjonowania PiS.„Właśnie w wyborach lokalnych ujawniła się niekorzystna tendencja, że tracimy realne poparcie w społecznościach lokalnych, a liczyć możemy wyłącznie na rozpoznawalność szyldu. To ważne, ale w sytuacji, gdy zdecydowana większość mediów nie sprzyja PiS, nigdy nie wystarczy, by wygrywać wybory. Musimy schodzić bezpośrednio do ludzi” – zaznaczył Jaworski.Jego zdaniem, Solidarną Polskę i PiS różni jedynie taktyka, a oba środowiska mają wspólny cel. – Trzeba, żeby prawica wygrała w Polsce wybory co najmniej tak, jak w 2005 roku, by podjąć działania, które w obliczu zagrożeń ekonomicznych stają się nawet jeszcze bardziej niezbędne, niż kilka lat temu – podkreślił.Dodał, że jest „głęboko przekonany, że Prawo i Sprawiedliwość i środowisko Solidarnej Polski ma historyczną szansę, po najbliższych wyborach, służyć Polsce rządząc w koalicji”.Razem z Jaworskim klub Solidarna Polska liczy 20 osób (2 senatorów i 18 posłów).",,
"„Rosjanie chcą zmusić opinię światową do wyboru: albo Kaczyński jest winny, albo my”","– Rządzący Rosją zachowują się tak, jakby chcieli zmusić opinię światową do wyboru: albo Kaczyński jest winny, albo my. Wiecie, że kłamiemy, i wiecie, co to oznacza. I właśnie takich musicie nas zaakceptować – mówi „Gazecie Polskiej” minister obrony narodowej Antoni Macierewicz.","Szef MON komentował w wywiadzie słowa prezydenta Rosji, który na dorocznej konferencji organizowanej dla dziennikarzy z całego świata (23 grudnia wzięło w niej udział ok. 1,4 tys. dziennikarzy), stwierdził m.in., że „osobiście czytał zapisy z rozmów pilotów Tu-154M i człowieka z ochrony”. Władimir Putin stwierdził, że „człowiek, który wszedł do kabiny żądał, by lądować. Pilot  odpowiedział: »Nie mogę. Nie można lądować«. Człowiek z otoczenia prezydenta, ten który wszedł do kabiny, powiedział: »Nie mogę zameldować tego szefowi. Rób, co chcesz, ale ląduj«”. Deklaracje nie są oparte na faktach Antoni Macierewicz stanowczo zaprzeczył, że istnieją stenogramy, które potwierdzałyby przytoczone przez prezydenta Rosji słowa. – Trzeba raz jeszcze stanowczo stwierdzić, że ani KBWLLP (Komisja Badania Wypadków Lotniczych Lotnictwa Państwowego – red.), ani jakikolwiek inny organ władzy publicznej w Polsce nie dysponuje nagraniem lub zapisem rozmów w kokpicie samolotu Tu-154M lecącego 10 kwietnia 2010 r. do Smoleńska z polską delegacją na pokładzie udającą się do Katynia, które zawierałyby słowa, sformułowania oraz treści, jakie według prezydenta Władimira Putina mają znajdować się w stenogramie będącym w dyspozycji władz rosyjskich i który osobiście, jak twierdzi, czytał – mówił minister w wywiadzie dla „GP”. Według szefa MON prezydent Rosji, powielając nieprawdziwą wersję zdarzeń przed setkami dziennikarzy, liczy na to, że „w obliczu tak bezprzykładnego kłamstwa Polsce zabraknie sił i determinacji, by mu się skutecznie przeciwstawić na arenie międzynarodowej”. Zrzucanie winy na Polaków – Federacja Rosyjska powołuje się na nigdy nieistniejące „dowody”, mające obciążyć prezydenta Kaczyńskiego, by uniemożliwić wyjaśnienie katastrofy smoleńskiej. Polska zaś ma dać zielone światło dla ponownego „resetu” w stosunkach międzynarodowych – mówił.– Rządzący Rosją zachowują się tak, jakby chcieli zmusić opinię światową do wyboru: albo Kaczyński jest winny, albo my. Wiecie, że kłamiemy, i wiecie, co to oznacza. I właśnie takich musicie zaakceptować – dodaje. Szef MON podkreślił na koniec, że „nikt z czytających rozmowy w kokpicie nie ma wątpliwości, że z premedytacją puszczono w świat kłamstwo, powołując się na nieistniejące zapisy rozmów w kokpicie”.     „Kłamstwo uznano za konieczne, ponieważ tylko w ten sposób można przekonać opinię publiczną, że to nie Federacja Rosyjska ponosi odpowiedzialność za tragedię, lecz winnym jest sam prezydent Kaczyński i polscy piloci” – powiedział Antoni Macierewicz „Gazecie Polskiej”.",,
"Szydło: Mamy stalową wolę i determinację, by dobry czas dla Polski trwał","Po czterech latach jestem tutaj ponownie po to, żeby poprosić Państwa o zaufanie. Mamy stalową wolę i determinację, by dobry czas dla Polski trwał – powiedziała była premier, europoseł Beata Szydło podczas pikniku rodzinnego w Stalowej Woli.","W trakcie wystąpienia Beata Szydło wspominała swoją wizytę w tym mieście w 2015 roku. – Spotkaliśmy się w czasie kampanii wyborczej i prosiliśmy Państwa o zaufanie i możliwość realizacji programu, z którym szliśmy do wyborów. Wtedy też rozmawialiśmy bardzo dużo o Polsce – powiedziała.– Słyszeliśmy, że nie ma w Polsce władzy, która zajęłaby się waszymi sprawami i tak oto narodził się w trakcie spotkań i rozmów ten program, który mogliśmy przez te ostatnie cztery lata, dzięki waszej woli, zrealizować – mówiła Szydło.Dodała, że miała możliwość przyjeżdżania do Stalowej Woli i obserwowania, jak ten program jest realizowany. – Stalowa Wola jest symbolem rządów PiS, bo tutaj obudziła się ta wiara w to, że można zwyciężyć, ale również w to, że może być inaczej, że może być lepiej – zaznaczyła. Jak zaznaczyła, są tacy politycy, którzy w kampanii wyborczej mówią jedno, a potem robią drugie. – Przypomnijcie sobie państwo, jak mówiła Platforma: „nie podniesiemy wieku emerytalnego”. A potem jeden z pierwszych planów, który został zrealizowany, to było właśnie podniesienie wieku emerytalnego – powiedziała. PiS natomiast – przekonywała Szydło – obiecało powrót do poprzedniego wieku emerytalnego i dotrzymało słowa.– Wielokrotnie, kiedy przygotowywaliśmy projekty, programy, mówiliśmy, że to wszystko zostanie zrealizowane. Dzisiaj po czterech latach możemy powiedzieć: tak, większość tych projektów jest zrealizowana, dotrzymaliśmy słowa – podkreśliła była premier. Jej zdaniem jednak to jest „dopiero pierwszy krok”.Potrzebne nam są te kolejne lata, by móc cały ten plan budowy Polski naszych marzeń zrealizować w pełni – wskazała.–Proszę, byśmy wspólnie, tak jak cztery lata temu, najpierw w kampanii pana prezydenta Andrzeja Dudy, a później w kampanii parlamentarnej, byli razem. Byśmy przedłużyli ten dobry czas dla Polski. Niech on trwa wiecznie – zaapelowała podczas swojego wystąpienia.W jego trakcie powiedziała też, że Polacy mają prawo czuć się gospodarzami w swoim kraju, bez względu na to, kim są, gdzie mieszkają, jakie mają przekonania i ile mają lat. – Wszyscy mamy prawo do tego, by żyć w państwie bezpiecznym, rozwijającym się, w takim, który jest naszym wspólnym domem – mówiła Szydło.",,
Łódką po placu św. Marka. Takiego przypływu nie było od pół wieku,"Poziom tak zwanej acqua alta, czyli wysokiego przypływu zalewającego Wenecję, wzrósł we wtorek wieczorem do 187 cm, znacznie powyżej prognoz. Chociaż nieco później woda opadła o 12 cm, tak wysokiego jej poziomu na lagunie nie notowano od 1966 roku, gdy doszło do katastrofalnej powodzi.","Pomiaru, który wykazał ten rekordowy w ostatnich dekadach poziom wody, dokonano w rejonie Punta della Salute. To drugi najwyższy wynik zanotowany w historii. Burmistrz Wenecji Luigi Brugnaro zaapelował do mieszkańców, aby nie wychodzili z domów.Przed 53 laty woda osiągnęła rekordowy poziom 194 centymetrów. Wtedy doszło w Wenecji do katastrofalnej powodzi.– Potrzebujemy pomocy ze strony wszystkich, musimy być zjednoczeni, aby stawić czoła temu, co ewidentnie jest skutkiem zmian klimatycznych – oświadczył Brugnaro na nagraniu rozpowszechnionym w mediach społecznościowych. Zwrócił uwagę na to, że miastu bardzo potrzebny jest realizowany od lat system zapór przeciwpowodziowych Mose i zaapelował do rządu Włoch o pomoc w jego dokończeniu.– W środę spodziewamy się następnej kulminacji. Ludzie powinni zostać w domu – wezwał burmistrz. Zapowiedział, że zwróci się o wprowadzenie stanu klęski żywiołowej w mieście. W środę będą tam zamknięte szkoły.",,
„Polacy płacą podatki i mają prawo mieć swoją telewizję”,"– Platforma Obywatelska wielokrotnie już udowodniła, że chce rozmontować polskie państwo. Niszczy te ważne instytucje, które są po prostu własnością Polaków. Radio publiczne i telewizja publiczna nie są własnością PO, tylko wszystkich obywateli. Polacy płacą podatki i mają prawo mieć swoją telewizję – tak Beata Szydło, wicepremier i przewodnicząca Komitetu Społecznego Rady Ministrów, odniosła się w „Gościu Wiadomości” do medialnych informacji, jakoby PO zapowiadała likwidację TVP S.A.","Według informacji Onetu powstał specjalny zespół, który zlikwidować ma TVP, jeśli PiS przegra wybory parlamentarne. – Zespół pracuje. To nie jest zespół partyjny. To jest zespół ludzi, którzy mają wiedzę na temat mediów. Nie ma w nim delegatów konkretnych partii – mówił w Polskim Radiu lider SLD Włodzimierz Czarzasty. Polityk, wielokrotnie pytany o skład tego zespołu, nie chciał ujawnić „personaliów tych osób”.Onet napisał, że „jeśli PiS jesienią straci władzę, spółka Telewizja Polska S.A. I Polskie Radio S.A mają zostać zlikwidowane”. Zlikwidowane spółki miałby zastąpić nowe instytucje, ale jeszcze nie wiadomo, jakie. Dobro uczniów najważniejszeBeata Szydło apelowała do nauczycielskich związkowców, o podpisanie porozumienia i rozpoczęcie prac nad „nowym kontraktem społecznym dla nauczycieli”. – Mam nadzieję, że jednak się porozumiemy, dopóki siadamy do stołu i jest wola rozmowy - a ze strony rządu ta wola jest –stwierdziła. – Ważne, żeby młodzież, dzieci, mogły napisać te egzaminy w spokoju i to był również dzisiaj mój apel do związkowców, żeby nie wykorzystywać młodzieży i ich przyszłości w tym sporze – dodała.Wicepremier ostrzegała, że „budżet też ma swoje określone możliwości”. – Dlatego też zaproponowaliśmy nauczycielom nowe kontrakty społeczne, czyli wzrost wynagrodzeń w ciągu tych najbliższych trzech lat do poziomu np. 8 tys. zł średnio dla nauczyciela dyplomowanego, dlatego że widzimy potrzebę zmian systemowych, strukturalnych, jeżeli chodzi o wynagrodzenia – mówiła. Szydło stwierdziła, że „ strona rządowa jest gotowa podpisać porozumienie choćby dziś, jutro, kiedy będą do tego gotowe związki”. Wicepremier odniosła się także do zapowiedzi opozycji zlikwidowania spółek Telewizji Polskiej i Polskiego Radia. – Platforma Obywatelska wielokrotnie już udowodniła, że chce rozmontować polskie państwo. Niszczy te ważne instytucje, które są po prostu własnością Polaków. Polacy płacą podatki i mają prawo mieć swoją telewizję – skonstatowała wicepremier Szydło.",,
"„Za mało historii, a za dużo ideologii”. Druzgocący raport ws. Domu Historii Europejskiej","20 listopada w Parlamencie Europejskim w Brukseli zostanie zaprezentowany krytyczny raport o Domu Historii Europejskiej. Raport przygotowała Platforma Europejskiej Pamięci i Sumienia, która zarzuca ekspozycji neomarksistowskie interpretacje historyczne.","– W tej ekspozycji jest za mało historii, a za dużo ideologii. Główna teza raportu brzmi, że wystawa w Domu Historii Europejskiej jest nie tylko silnie ideologiczna, ale również z licznymi błędami na wielu poziomach i w związku z tym powinna być znacząco przebudowana – podkreśla wicedyrektor Muzeum Powstania Warszawskiego Paweł Ukielski, który zasiada we władzach Platformy Europejskiej Pamięci i Sumienia. To pozarządowa organizacja non-profit, która zajmuje się m.in. upowszechnianiem wiedzy o totalitaryzmach XX wiekuW duchu neomarksistowskim – Główna oś narracyjna wystawy jest przygotowana w duchu neomarksistowskim. Gdy analizowaliśmy ją m.in. z historykami z Europy Środkowo-Wschodniej, panowało poczucie, że tego rodzaju opowieść znamy z podręczników do historii z lat 70. czy 80. – tłumaczy i wskazuje, że jednym z istotnych zarzutów Platformy Pamięci jest brak transparentności przy tworzeniu wystawy w Domu Historii Europejskiej.Prezentacja raportu odbędzie się 20 listopada o godz. 15.30 w jednej z sal w siedzibie Parlamentu Europejskiego w Brukseli. Poza Ukielskim udział w niej weźmie m.in. szef Platformy Europejskiej Pamięci i Sumienia Goeran Lindblad, a także eurodeputowani.W raporcie Platformy zarzucono wystawie stałej w Domu Historii Europejskiej m.in. „poważne niedociągnięcia”, w tym „wyraźne ideologiczne przechyły w stronę marksizmu” oraz „błędne interpretacje historyczne, zwłaszcza w odniesieniu do wartości europejskich i historii zimnej wojny”. W związku z tym organizacja wezwała do zastąpienia tej ekspozycji obiektywną i profesjonalną wystawą, przygotowaną w sposób transparentny. Niejasny przekaz Podczas prezentacji raportu w PE jego twórcy na konkretnych przykładach zilustrują m.in. tezę, że Dom Historii Europejskiej „nie traktuje Europy i europejskiego procesu integracji jako zwycięstwa wartości europejskich – wolności, demokracji, ochrony praw człowieka i praworządności – nad zniewoleniem, wojną i dyktaturami totalitarnymi”.Raport jest pokłosiem wizyty studyjnej w Domu Historii Europejskiej, do której doszło w sierpniu po pierwszych krytycznych reakcjach widzów. Publikację pod redakcją Pawła Ukielskiego przygotował zespół badaczy z dziewięciu państw, którzy profesjonalnie zajmują się historią i pamięcią.– To naprawdę zawstydzające, że w roku setnej rocznicy bolszewickiego zamachu stanu w Rosji otwarto wystawę z tak neomarksistowskim przesłaniem w samym sercu demokratycznej, wolnej Europy. To obraźliwe dla dziesiątek milionów ludzi, którzy utracili życie z powodu nieludzkiego, totalitarnego reżimu – przekonuje. Według niego narracja Domu Historii Europejskiej jest „błędna, niekompletna i nieobiektywna” i jako taka szkodzi „idei europejskiej integracji i wspólnotowej tożsamości”. Błędna narracja W artykule opublikowanym w „Frankfurter Allgemeine Zeitung” – Ukielski podkreślił, że w ekspozycji „praktycznie nie ma miejsca na (...) słynną triadę fundamentów naszej cywilizacji, tj. grecką filozofię, prawo rzymskie i ducha judeochrześcijańskiego”, które pojawiają się na wystawie jedynie jako „całkowicie marginalne zjawiska”. „Cała narracja wystawy jest więc nie tylko błędna, ale wręcz szkodliwa dla idei europejskiej integracji i wspólnotowej tożsamości” – ocenił.Według niego zwiedzający wystawę otrzymują przesłanie, że powinni „wstydzić się przynależności do narodów i bycia spadkobiercami tradycji judeochrześcijańskiej” oraz „że na ich barkach spoczywa odpowiedzialność za wszystkie zbrodnie z ostatnich 200 lat”.",,
SLD rekomenduje Schulza na szefa KE,"Uczestnicy Konwencji Krajowej Sojuszu Lewicy
Demokratycznej przez aklamację udzielili rekomendacji
kandydatowi Partii Europejskich Socjalistów Martinowi
Schulzowi na stanowisko szefa Komisji Europejskiej w
następnej kadencji.","Na początku listopada takiego poparcia obecnemu szefowieuroparlamentu udzieliła na następną kadencję KE obejmującąlata 2014-2019 Partia Europejskich Socjalistów (PES), którazrzesza formacje lewicowe z całej Europy.– Obywatele nie oczekują, że zrobimy ich milionerami, ale żezagwarantujemy im przyzwoite życie – będą mieć 8-godzinnąpracę i dość pieniędzy, by żyć godnie – powiedział Schulzpodczas swojego wystąpienia. Dodał, że widzi Polskę jakoczęść Unii Europejskiej, która będzie w stanie zapewnić takidobrobyt swoim obywatelom.Krytykował spekulację i apelował o obronę tradycyjnegosystemu ekonomicznego i przemysłu w Europie, wskazując,że nie może ona być jedynie biurem projektowym i bankiem,podczas gdy produkcja koncentruje się w innych częściachświata. Zwrócił uwagę na wysokie bezrobocie wśród młodych.""Jesteśmy najbogatszym kontynentem na świecie i nie ma tupracy dla młodych - to niedopuszczalne"" - mówił.Wskazywał na potrzebę społecznej sprawiedliwościniezbędnej dla poprawy warunków życia obywateli. Nawiązującdo hasła, pod jakim odbywa się konwencja SLD – „Kurs nazmianę”, Martin Schulz powiedział:  – Tego właśnie chcę – kursuna zmianę. Tutaj to wasze zadanie, w Europie to moje zadanie,ale mogę to zrobić w Europie tylko z wami, z waszympoparciem –  podkreślił.– Europa miała okropną przeszłość, często z powodu mojegokraju, a wy jako polski naród najbardziej cierpieliście – przyznał. Wskazując na młodzież powiedział:  – Patrzę naprzyszłość tych ludzi i na przyszłość ich dzieci, nasprawiedliwość społeczną w zjednoczonej wolnej idemokratycznej Europie – podsumował.Przewodniczący SLD Leszek Miller nazwał Schulza„przyjacielem Polski i socjaldemokracji”. Podkreślał, żezabiegał on na forum UE o rozwiązania korzystne z punktuwidzenia Polski, m.in. w związku z nową perspektywąfinansową.W swoim wystąpieniu Miller opowiedział się za silniejsząintegracją europejską, powstaniem „federalnej Europy”, którapowinna prowadzić wspólną politykę gospodarczą,zagraniczną, przemysłową, badań i rozwoju.– Chcemy Europy, która pracuje na zyski swoich obywateli, anie banków i rynków finansowych, Europy, która skuteczniewalczy z bezrobociem wśród młodych, popiera równe prawakobiet i mężczyzn, Europy ze wspólną polityką zagraniczną,stojącą na straży bezpieczeństwa wewnętrznego imiędzynarodowego. Domagamy się pogłębienia integracjieuropejskiej - Europy, która gwarantuje minimalne standardy igwarantuje prawa socjalne, płace i prawa pracownicze – powiedział.– Kochamy Polskę i wiemy, że bycie Polakiem oznacza bycieEuropejczykiem –  mówił Miller, podkreślając jednocześnie, żepożądanym kierunkiem w Europie jest „stworzenie tożsamościeuropejskiej, tożsamości narodu europejskiego”. „Nie pytajmy, co Europa może zrobić dla nas, pytajmy, co mymożemy zrobić dla Europy” - apelował, podkreślając, żePolska nie przystąpiła do Unii tylko dla „chwilowego interesu”. Mówiąc o sytuacji na Ukrainie życzył jej powodzenia w drodzena Zachód, zachęcał wszystkie strony do podtrzymaniadialogu. Ocenił, że klucz do europejskiej przyszłości Ukrainyleży w Kijowie, ale i w Europie. – Europa musi zdawać sobiesprawę, że jeśli ma miliardy na ratowanie skorumpowanychsystemów finansowych, musi mieć środki na potrzeby Ukrainy.Same ładne słowa mówienie i o wartościach, i programach nieWystarczą – ocenił Miller.Przewodniczący SLD przypomniał, że w maju przyszłego rokuminie 10 lat od wejścia Polski do wspólnej Europy. – WtedyEuropa powiedziała jej tak, a my tak Europie. Naszymprzeciwnikiem była nie tylko ksenofobiczna prawica,przeciwnicy Europy byli także w Polsce. Nie zniknęli, byliwczoraj na marszu Jarosława Kaczyńskiego. Nieślitransparenty „Koncentrazion lager Europa”. To skandal – coś,co uwłacza pamięci wszystkich ofiar wojny światowej, którezginęły nie tylko w obozach koncentracyjnych. Albo jesteścieza Europą albo nie, ale nie jeździjcie do Kijowa i niezachęcajcie do wstępowania do UE skoro uważacie, że tojeden wielki obóz koncentracyjny. Nie występujcie na tlebłękitnej flagi ze złotymi gwiazdami, jeśli uważacie ją zaszmatę - jak mówi wasza posłanka –  powiedział, zwracającsię w ten sposób do uczestników piątkowego marszu wWarszawie.",,
Z kim zagrają Polacy przed Euro 2020? Znamy rywali,31 marca z Ukrainą i 2 czerwca z Rosją. Po losowaniu grup Euro 2020 PZPN ogłosił sparingpartnerów reprezentacji Polski. Tuż przed odlotem na mistrzostwa Europy Biało-Czerwoni zagrają jeszcze jeden mecz 8 lub 9 czerwca w Poznaniu.,"Z Ukrainą prawdopodobnie zmierzymy się w Kijowe, a Rosjan podejmiemy na PGE Narodowym.Sparingpartnerzy byli dobrani już od jakiegoś czasu, ale z oficjalnym potwierdzeniem czekano na wyniki losowania grup Euro 2020. W futbolowym świecie przyjęte jest, że nie rozgrywa się towarzyskim meczów z drużynami, z którymi mierzy się później na turnieju. Obaj przyszłoroczni rywale Polaków wystąpią na mistrzostwach Europy. Rosja była jedną z sensacji ubiegłorocznych mistrzostw świata, dochodząc do ćwierćfinału. W eliminacjach drużyna dowodzona przez Stanisława Czerczesowa zajęła drugie miejsce. Do ośmiu wygranych dorzucili dwie wyraźne porażki ze zwycięską w grupie Belgią -1:3 na wyjeździe i 1:4 u siebie.",,
"Jest nakaz aresztowania, nie ma podejrzanej. Była premier wyjechała z kraju?","Oskarżona o zaniedbanie obowiązków była premier Tajlandii Yingluck Shinawatra nie przybyła w piątek do sądu w Bangkoku na ogłoszenie wyroku w jej sprawie. Wydano nakaz jej aresztowania. Nie wiadomo, gdzie obecnie przebywa polityk.","– Jej adwokat mówi, że jest chora i wnosi o przesunięcie ogłoszenia wyroku. Sąd nie uważa, by była chora i zadecydował o wydaniu nakazu aresztowania – powiedział dziennikarzom sędzia Cheep Chulamon.Jednocześnie Sąd Najwyższy, przed którym toczy się proces, przesunął ogłoszenie werdyktu w sprawie Yingluck na 27 sierpnia. Jak pisze agencja AP, miejsce przebywania Yingluck jest nieznane, co budzi podejrzenia, że mogła ona uciec z kraju. Nie ma jednak na to żadnych dowodów. Pierwsza kobieta premier w historii TajlandiiYingluck była pierwszą kobietą sprawującą urząd premiera w historii Tajlandii. Została pozbawiona władzy przez Trybunał Konstytucyjny, m.in. w związku z naruszeniem ustawy zasadniczej, kilka tygodni przed dokonaniem przez armię bezkrwawego zamachu stanu w maju 2014 roku. Do przewrotu doszło po miesiącach ulicznych demonstracji i okupowaniu przez protestujących budynków rządowych. W styczniu 2015 roku tymczasowy parlament wyznaczony przez władze wojskowe przeprowadził wobec Yingluck procedurę impeachmentu, uznając ją za winną korupcji w związku z programem dotacji i nakładając na nią pięcioletni zakaz zajmowania stanowisk publicznych.",,
Ośrodki na wypadek epidemii. Państwo broni się przed antyszczepionkowcami,"Poradnia dla wątpiących, wsparcie dla nauczycieli – państwo zaczęło się bronić przed antyszczepionkowcami – informuje w środę „Dziennik Gazeta Prawna”.","„DGP” podaje, że prezes Naczelnej Izby Lekarskiej wraz z głównym inspektorem sanitarnym opracowali i wysłali do lekarzy instrukcję na temat ich praw i obowiązków w związku z kwalifikacją do szczepienia. Informują w niej, że lekarz nie musi zaświadczać pisemnie, że nie dojdzie do powikłań po szczepieniu, nie ma też obowiązku informowania o statystykach odczynów poszczepiennych.  Gazeta zwraca uwagę, że jest to odpowiedź na rozwijającą się działalność przeciwników szczepień. Podkreśla, że są oni coraz lepiej przygotowani od strony formalnej, szukają kruczków na legalne odstąpienie od szczepienia, tak by nie zarzucono odmowy tylko i wyłącznie z powodów ideologicznych.  Jak podaje dziennik, NIL i GIS odpowiadają lekarzom, że ich obowiązkiem jest rzetelne zbadanie pacjenta w celu wykluczenia przeciwwskazań do wykonania szczepienia ochronnego, a także wydanie zaświadczenia ze wskazaniem daty i godziny prowadzonego badania oraz o poddaniu się obowiązkowym szczepieniom. Informują jednocześnie, że do ich zadań nie należy informowanie o składzie czy działaniu szczepionki czy o działaniach niepożądanych i szkodliwości preparatu.  Podkreślają, że brakuje podstaw prawnych, by tego żądać od lekarza. Dlatego nieudzielenie odpowiedzi na tego rodzaju pytania nie stanowi podstawy do odmowy przez rodziców lub opiekunów wykonania szczepienia. „Dostrzegając wzrost liczby przypadków kierowania wobec lekarzy nieuzasadnionych oczekiwań przez osoby zobowiązane do szczepień, NIL i GIS uważają, że wielokrotne, uporczywe wysuwanie wobec lekarza listy pytań i wniosków, które nie mieszczą się w zakresie badania kwalifikacyjnego, należy ocenić jako działanie mające na celu uniemożliwienie poddania się obowiązkowemu szczepieniu ochronnemu” – piszą we wspólnym komunikacie, który cytuje „DGP”.  Gazeta informuje, że GIS opracował, poza tym scenariusz lekcji o szczepieniach i profilaktyce chorób zakaźnych dla szkół. Ruszyła też pierwsza poradnia szczepionkowa. „Chcemy, by docelowo działała jedna lub dwie poradnie w każdym województwie. A w największych, typu mazowieckie, nawet cztery” – mówi, cytowany przez gazetę, Jarosław Pinkas, główny inspektor sanitarny.  Jak wyjaśnia „DGP”, chodzi o miejsce, w którym specjaliści odpowiedzą na trudne i niejednoznaczne sytuacje. „Na przykład wraca dziecko z zagranicy, było szczepione według innego kalendarza niż w Polsce, co teraz? Albo dziecko miało dziwne reakcje po szczepieniu, rodzice mają obawy przed kolejnym. Są też dla dzieci, które chorują przewlekle. Taki ośrodek miałby udzielać konsultacji – na przykład ustalając indywidualny kalendarz szczepień” – wskazuje gazeta i dodaje, że byłaby też możliwość zwykłej rozmowy z rodzicami albo lekarzem rodzinnym, który nie będzie znał odpowiedzi na niejasną sytuację dziecka.  Ośrodek miałby także szczepić cudzoziemców do 18. roku życia. Miałby też stanowić wsparcie w razie szczepień akcyjnych, czyli takich, które się podaje na wypadek epidemii lub zagrożenia nią – pisze środowy „DGP”.",,
American Airlines przeprasza Kraków. Chodzi o wódkę,"Linie American Airlines, które latem 2020 r. uruchomią nowe połączenie Kraków-Chicago, przepraszają krakowian, którzy mogli poczuć się urażeni spotem anonsującym to połączenie zamieszczonym w mediach społecznościowych.","W spocie tym Budapeszt jest reklamowany jako miejsce, gdzie można popływać statkiem po Dunaju, Praga jako miejsce, gdzie można iść na spektakl teatru lalkowego, a Kraków jako miasto, gdzie można napić się wódki z przyjaciółmi.„Serdecznie przepraszamy za to, że mieszkańcy Krakowa mogli się poczuć urażeni naszym filmem zamieszczonym w mediach społecznościowych” – napisali w liście do prezydenta Krakowa przedstawiciele American Airlines Tom Lattig i Richard Muise. Jak wyjaśnili, celem spotu było zaangażowanie osób obserwujących kanały społecznościowe i wzbudzenie zainteresowania Krakowem.„Oprócz samego postu, który został zaprojektowany jako szybki zwiastun, opublikowaliśmy na naszej stronie internetowej specjalną sekcję na temat nowego połączenia, zawierającą informacje o krakowskich atrakcjach, np. o wspaniałym Zamku Królewskim na Wawelu, pięknym krakowskim Rynku Głównym i magicznym Kazimierzu. Na stronie nie ma żadnych odniesień związanych z degustacją alkoholu” – zapewnili przedstawiciele American Airlines.To odpowiedź na list prezydenta Krakowa do kierownictwa American Airlines. Jacek Majchrowski podkreślił w nim, że cieszy się z planów uruchomienia nowych, bezpośrednich połączeń lotniczych, ale zwrócił też uwagę na spot, w którym Kraków – Europejskie Miasto Kultury – został skojarzony wyłącznie z rytuałem picia wódki, co w Krakowie wzbudziło ogromne emocje i było komentowane przez ogólnopolskie media i negatywnie odebrane przez użytkowników mediów społecznościowych. „Opinie te należy tłumaczyć coraz większą wrażliwością mieszkańców Krakowa w temacie promocji miasta jako destynacji rozrywkowej” – napisał Majchrowski.",,
Twitter walczy z botami i trollami. Zmiany w serwisie,"Serwis społecznościowy Twitter usprawnił proces zgłaszania przez użytkowników informacji o botach i fałszywych kontach. Nowa funkcjonalność jest już dostępna zarówno w komputerowej, jak i mobilnej wersji usługi.","Twitter ogłosił zmianę za pośrednictwem oficjalnego konta bezpieczeństwa. Osoba podejrzewająca, że dana informacja może pochodzić od bota czy też z fałszywego konta,  powinna kliknąć opcję  „To podejrzane lub spam”, po czym będzie mogła uszczegółowić, na czym polegają jej podejrzenia.Serwis w tym roku nasilił walkę ze spamem i  działalnością „trolli”, publikujących polityczne wpisy na zamówienie. Tylko od maja do czerwca br. zawiesił działalność ponad 70 milionów kont. Kilka dni temu pojawiła się też informacja, że serwis zamierza pozbyć się opcji lajkowania postów użytkowników, co ma poprawić jakość dyskusji na platformie.",,
"Oszczędności, domy, samochody. Opublikowano oświadczenia majątkowe posłów","Na stronie internetowej Sejmu opublikowano w środę oświadczenia majątkowe posłów. Wynika z nich, że premier Mateusz Morawiecki zgromadził ponad 5 mln zł, lider PO Grzegorz Schetyna – 200 tys. zł, a szef SLD Włodzimierz Czarzasty – ponad 155 tys. zł.","Premier Mateusz Morawiecki zgromadził w polskiej walucie około 5,1 mln zł.Szef rządu jest właścicielem domu o powierzchni około 150 m kw. o wartości około 1,9 mln zł, a także mieszkania o powierzchni 72,4 m kw. o wartości 1,1 mln zł. Ponadto, Morawiecki jest właścicielem domu o powierzchni 100 m kw. o wartości około 3-3,5 mln zł, a także połowy segmentu szeregowego. Przybliżona wartość połowy szeregówki to około 600 tys. zł. Premier ma też działkę rolną o powierzchni 2 ha o wartości około 200 tys. zł.Z tytułu wynagrodzenia z KPRM Morawiecki otrzymał 208 tys. zł.Jeśli chodzi o mienie ruchome, Morawiecki wpisał do oświadczenia meble i zabudowę o wartości około 330 tys. zł oraz sprzęt techniczny warty około 20 tys. zł.Premier ma również uprawnienie do akcji Santandera o wartości do 350 tys. zł, pożyczył też swojej siostrze około 300 tys. zł. Z oświadczenia prezesa PiS Jarosława Kaczyńskiego wynika, że ma odłożone ponad 82 tys. zł. Jest też współwłaścicielem – w 1/3 – domu o powierzchni 150 m kw. o wartości ok. 1,5 mln zł.Z oświadczenia wynika, że szef PiS w minionym roku otrzymał tytułem uposażenia poselskiego 110 tys. 898,20 zł, nieco ponad 30 tys. zł tytułem diety poselskiej, a także 79 tys. 483,56 zł emerytury ZUS.Kaczyński wykazał w oświadczeniu, że ma zaciągnięty kredyt, z którego pozostało mu do spłaty ok. 109 tys. zł. Kredyt został zaciągnięty na "" opiekę nad chorą mamą i koszty związane z jej upamiętnieniem"". Lider PO Grzegorz Schetyna zgromadził w polskiej walucie 200 tys. zł.Schetyna jest współwłaścicielem domu o powierzchni 240 m kw. o wartości 1 mln 200 tys. zł, a także mieszkania o powierzchni 54 m kw. o wartości 350 tys. zł. Ponadto Schetyna jest współwłaścicielem trzech innych mieszkań: o powierzchni 33,6 m kw. (o wartości 239 tys. zł), o powierzchni 32,8 m kw. z miejscem garażowym (239 tys. zł i 29 tys. zł) oraz o powierzchni 36,3 m kw. (prawie 276 tys. zł).Z tytułu diety poselskiej, Schetyna otrzymał blisko 30 tys. zł, ponad 132 tys. uposażenia poselskiego, a 12 tys. z tytułu najmu nieruchomości.Szef PO ma dwa samochody – BMW z 2008 r. oraz BMW z 2017 r. w leasingu. Wicemarszałek Sejmu i kandydatka PO na prezydenta Małgorzata Kidawa-Błońska zadeklarowała w oświadczeniu, że wspólnie z mężem zgromadziła ponad 178 tys. zł. Posiada też jedną imienną akcję Sportowej Spółki Akcyjnej Górnik Zabrze, wartą 100 zł.Kidawa-Błońska wspólnie z mężem mają dom o powierzchni niemal 143 m kw. znajdujący się na działce o powierzchni 1415 m kw.. Nieruchomość wyceniła na ok. 640 tys. zł.Posłanka podała też, że wspólnie z mężem są współwłaścicielami domu z 1926 r. Jak czytamy w oświadczeniu 1/2 własności domu o powierzchni 438 m kw. wyceniła na ok. 700 tys. zł.Kidawa-Błońska otrzymała ponad 30 tys. zł nieopodatkowanej diety parlamentarnej, niemal 159 tys. zł tytułem wynagrodzenia z Kancelarii Sejmu oraz 68,58 zł z tytułu praw autorskich.Posłanka wpisała do oświadczenia pamiątki rodzinne, warte ponad 10 tys. zł, a także dwa auta –  Volvo XC70 z 2002 r. i VW Phaeton z 2004 r.Ponadto podała, że ma kartę kredytową z limitem 15 tys. zł i kredyt konsumpcyjny na 50 tys. zł. Przewodniczący SLD Włodzimierz Czarzasty zgromadził ponad 155 tys. zł oraz ponad 1000 euro. Ponadto Czarzasty ma ponad 30 tys. akcji MUZA S.A. w Warszawie na kwotę 85,5 tys. zł.Czarzasty jest właścicielem połowy domu o powierzchni 255,51 m kw. o wartości 1 mln 200 tys. zł, a także mieszkania o powierzchni 35,2 m kw. o wartości 300 tys. zł. Lider SLD zadeklarował też, że jest właścicielem połowy nieruchomości zabudowanej o powierzchni 0,49 ha o wartości 2 mln.Szef SLD prowadzi działalność gospodarczą, z tytułu której osiągnął przychód ponad 460 tys. zł (dochód - ponad 430 tys. zł). Do listopada 2019 r. Czarzasty zasiadał w zarządzie PDK S.A. z siedzibą w Warszawie; z tego tytułu otrzymał 36 tys. zł. 20 tys. zł pozyskał z tytułu wynajmu mieszkania.Ponadto, Czarzasty wpisał do swojego oświadczenia m.in. jacht motorowy, obrazy, bibliotekę, złota i srebra. W 2011 r. Czarzasty zaciągnął kredyt na ponad 312 tys. zł; do spłaty pozostało mu ponad 62 tys. euro. Lider Lewicy Razem Adrian Zandberg zgromadził 8 tys. zł. Jest współwłaścicielem mieszkania o powierzchni 95,4 m kw. o wartości 1 mln 50 tys. zł. Jako członek zarządu krajowego Razem uzyskał dochody ponad 49 tys. zł.Prezes PSL Władysław Kosiniak-Kamysz zgromadził około 11 tys. zł, a 5 tys. zł w funduszu inwestycyjnym.Kosiniak-Kamysz jest właścicielem mieszkania o powierzchni 86,24 m kw. o wartości około 600 tys. zł. Ponadto szef PSL jest właścicielem działki rolnej – o powierzchni 0,2 ha (o wartości około 26 tys. zł) oraz połowy działki rolnej o powierzchni 0,16 ha (o wartości 20 tys. zł). Ponadto, Kosiniak-Kamysz ma działkę budowlaną o powierzchni 754 m kw. o wartości około 200 tys. zł oraz garaż o powierzchni 25 m kw. o wartości 50 tys. zł.Do końca sierpnia 2019 r. Kosiniak-Kamysz uzyskał dochód ponad 62 tys. z tytułu uposażenia poselskiego i ponad 19 tys. zł diety parlamentarnej. Szef ludowców dostał też dwie darowizny - po 10 tys. zł od siostry i od rodziców. Z kolei w 2018 r. Kosiniak-Kamysz uzyskał ponad 110 tys. zł uposażenia poselskiego, ponad 29 tys. diety parlamentarnej oraz 1500 zł z tytułu sprzedaży udziału 1/2 w samochodzie osobowym.Prezes PSL ma Volkswagena Passata 1,9 z 2012 r.Kosiniak-Kamysz podał, że ma kartę kredytową z limitem 10 tys. zł i kredyt konsumpcyjny na 40 tys. zł. Szef ruchu Kukiz'15 – Paweł Kukiz zadeklarował, że ma odłożone nieco ponad 8 tys. zł. Ma ponadto dom o powierzchni 450 m kw. wart 1,5 mln zł oraz spółdzielcze prawo własności mieszkania o powierzchni 36 m kw. wartego 350 tys. zł. Kukiz podał, że jest też właścicielem łąki o powierzchni 0,6 hektara, którą wycenił na 15 tys. zł.Kukiz podał w oświadczeniu, że jest członkiem zarządu - od 9 grudnia 2015 r. - Stowarzyszenia na Rzecz Nowej Konstytucji Kukiz'15, ale z tego tytułu nie osiągnął żadnego dochodu. Natomiast z nieopodatkowanej diety poselskiej otrzymał niemal 20 tys. zł. Polityk wskazał, że z tytułu uposażenia otrzymał przeszło 78 tys. zł. Ponadto z tytułu praw autorskich i wykonawczych otrzymał ponad 170 tys. zł. Kukiz wpisał też do oświadczenia dochód żony, który wyniósł niemal 52 tys. zł. Ponadto Kukiz jest właścicielem Audi Q7 z 2009 r.Z oświadczenia wynika też, że zaciągnął on kredyt hipoteczny na budowę domu. Jak podał z 600 tys. zł kredytu pozostało mu do spłaty ponad 276 tys. zł.",,
„Tworzenie na lewicy jednej partii nie wchodzi w rachubę. Rozmawialiśmy o współpracy”,"– Zjednoczenie nie jest możliwe. Oznaczałoby ono, że różne partie, które uczestniczyły w spotkaniu zorganizowanym przez OPZZ nagle podejmują decyzje o samorozwiązaniu; tworzeniu jakiejś partii politycznej. To nie wchodzi w rachubę – powiedział w programie „Info rozmowa” Leszek Miller (SLD). – Dzisiaj rozmawialiśmy o możliwości współpracy i kooperacji. Jej finałem miałaby być jedna lista – wyjaśniał lider Sojuszu.","– Lewica od kilku lat częściej walczy ze sobą niż z przeciwnikiem zewnętrznym. Są tacy liderzy i organizacje, które uważają, że wróg jest sąsiadem z lewej strony – powiedział Leszek Miller. Jak zaznaczył, dopóki on jest w SLD, Sojusz nie podda się.   Zdaniem gościa TVP Info, dzięki spotkaniu pod auspicjami OPZZ środowiska lewicowe wykonały krok naprzód. Jak zaznaczył, na zaproszenie związkowców przyszli „praktycznie wszyscy”. Na środowym spotkaniu zabrakło m.in. Janusza Palikota i Ryszarda Kalisza.  – Wymieniliśmy poglądy. Wszyscy starali zachowywać się konstruktywnie. Powołano zespół programowo-organizacyjny pod przewodnictwem Barbary Nowackiej (Ruch Palikota), który ma wypracować koncepcje – relacjonował Miller. Jak dodał, ponowne spotkanie ludzi związanych ze środowiskiem odbędzie się 30 czerwca.  „SLD będzie w Sejmie”  – Uważam, że tak czy owak SLD będzie w Sejmie. Chodzi tylko o to, żeby była to duża reprezentacja. Gdyby przewaga prawicy się utrzymała, to być może w następnym Sejmie, miałaby ona większość konstytucyjną – podkreślił lider Sojuszu, mówiąc o możliwości zmiany przez nowy rząd ustawy zasadniczej. Jak stwierdził Miller, lewica jest potrzebna, by upominać się o słabszych, którzy zarabiają „skandalicznie nisko”. Polska ma być państwem, które zatrzymuje procesy prywatyzacyjne w służbie zdrowia.  – Coraz więcej szpitali przypomina fabryki, a zdrowie staje się towarem – zaznaczył szef SLD. „Paweł Kukiz to nie jest żadna lewica”   Gość TVP Info był pytany również o Pawła Kukiza, który, jak wykazują badania, odebrał część lewicowego elektoratu Sojuszowi. Zdaniem Millera, „Paweł Kukiz to nie jest żadna lewica”.  – Za nim stoją doświadczeni samorządowcy, którzy często działają już 20 lat. Chodzi mi o to, żeby nie stwarzać wrażenia, że pan Paweł Kukiz to jest jakaś „świeżynka”, dziewica, która może bazować na obrazie człowieka nieuwikłanego w żadną politykę – podkreślił lider SLD.  – Jak popatrzymy, kto tam się kręci wokół pana Pawła Kukiza i kto finansował jego kampanię, to są także przedstawiciele spółek komunalnych. Ci ludzie z niejednego pieca chleb jedli. Jeżeli dzisiaj się o tym nie mówi, to w sytuacji, w której prędzej czy później Paweł Kukiz będzie musiał zaprezentować listy wyborcze, ci ludzie się na nich znajdą – mówił Miller.                                                teraz odtwarzaneTrybunał w Strasburgu „zachował się skandalicznie nie czekając na zakończenie śledztwa w Polsce” „Zawsze stoję po stronie ofiar, a nie islamskich morderców”  Z relacji w aktach opublikowanych w sprawie afery podsłuchowej wynika, że Leszek Miller miał ustalać z byłym prezydentem Aleksandrem Kwaśniewskim wspólną wersję wydarzeń w kwestii tajnych więzień CIA w Polsce.  – Wielokrotnie zarówno ja, jak i Aleksander Kwaśniewski mówiliśmy publicznie, co w tej sprawie wiemy. W styczniu tego roku wystąpiliśmy razem na konferencji prasowej w blasku fleszy, kamer, dziesiątek dziennikarzy, więc dlaczego mielibyśmy cokolwiek ukrywać? – zapytał Miller. – Zawsze stoję po stronie ofiar, a nie islamskich  morderców i tak się ta sprawa dzieli. Jedni uważają, że  mordercy powinni otrzymywać odszkodowania, przygotowywać kolejne zamachy terrorystyczne, a drudzy  twierdzą, i ja do nich należę, iż islamski terroryzm to największe zagrożenie – podkreślił lider SLD. Zdaniem gościa TVP Info, Trybunał w Strasburgu „zachował się  skandalicznie, nie uwzględniając wniosków, które polska strona była gotowa zaprezentować nie czekając na zakończenie śledztwa w Polsce”. Jak uważa Miller, jest to przypadek bez precedensu. Polityk wyraził nadzieję, że przy okazji wycieku taśm, rzecznicy islamskich terrorystów nie otrzymali materiałów, które mogłyby przyczynić się do zdemaskowania polskiego wywiadu.",,
„Minister poniósł klęskę”. Fiasko planu Seehofera w sprawie relokacji migrantów,"Niemiecka prasa komentuje w środę spotkanie unijnych ministrów spraw wewnętrznych w Luksemburgu. Dyskutowano na nim projekt relokacji migrantów przybywających do Włoch drogą morską. Jego autorem jest szef MSW Niemiec Horst Seehofer. Minister poniósł klęskę – ocenia prasa. Państwa Europy Środkowo-Wschodniej oskarża  o to, że korzystają ze środków unijnych, ale „nie chcą słyszeć o solidarności w kwestii uchodźców”.","– Horst Seehofer przekonywał w Luksemburgu do nowego mechanizmu podziału uchodźców i sprzedawał swoje działania jako sukces. Tymczasem większość krajów Unii Europejskiej traktuje jego inicjatywę sceptycznie – ocenia lewicowo-liberalny „Sueddeutsche Zeitung”. – Mówiąc, dlaczego tak mało krajów chce się przyłączyć do inicjatywy dotyczącej ratowania migrantów na morzu, Seehofer brzmi jak uczeń podstawówki, który w sezonie grypowym czyta listę obecności: Hiszpania jest przeciążona migrantami, którzy przybywają na jej wybrzeża; w Belgii właśnie tworzy się rząd, podobnie jak w Austrii; cała reszta albo musi radzić sobie z własnymi problemami migracyjnymi, albo ma wybory, albo tworzy rząd – sarkastycznie relacjonuje monachijski dziennik. Mimo to, szef niemieckiego MSW twierdzi, że co najmniej 12 krajów UE chce działać w duchu porozumienia maltańskiego. Zostało ono zawarte pod koniec września przez Niemcy, Włochy, Francję i Maltę. Dotyczy tymczasowego mechanizmu i kwot podziału migrantów przybywających do Włoch na statkach organizacji humanitarnych. Lokalny dziennik „Reutlinger General Anzeiger” z Badenii-Wirtembergii przyznaje, że Seehofer przed spotkaniem w Luksemburgu nie robił sobie dużych nadziei, ale liczył na lepsze przyjęcie swoich propozycji. – Tymczasem gotowość krajów UE – poza Francją, Włochami i Maltą - by przyłączyć się do niemieckiej inicjatywy, jest wyjątkowo niewielka. Mało tego, polityk bawarskiej CSU musi się teraz bronić przed zarzutami, że jego pomysł popycha jeszcze więcej ludzi do podejmowania niebezpiecznych prób dostania się do Europy przez Morze Śródziemne – zauważa gazeta.  Z kolei „Badische Neueste Nachrichten” z Karlsruhe oskarża państwa Europy Środkowo-Wschodniej, że korzystają ze środków unijnych, ale „nie chcą słyszeć o solidarności w kwestii uchodźców”. – Konflikt ten uderza w podstawy wspólnoty międzynarodowej. Solidarność nie jest jednokierunkową ulicą. To egoistyczne zachowanie może rozsadzić całą Wspólnotę – wieszczy lokalny dziennik.",,
Prezydent Duda pogratulował Macronowi. „Liczę na nasze spotkanie”,"Mam nadzieję na owocną współpracę w zakresie odbudowy zaufania Europejczyków do procesu integracji europejskiej – napisał w niedzielę prezydent Andrzej Duda w depeszy gratulacyjnej do Emmanuela Macrona, który wygrał wybory na prezydenta Francji. Gratulacje francuskiemu prezydentowi elektowi złożyła też premier Beata Szydło.","„W imieniu Narodu Polskiego i swoim własnym składam Panu szczere gratulacje z okazji wyboru na urząd Prezydenta Republiki Francuskiej” - czytamy w depeszy gratulacyjnej prezydenta Dudy, przekazanej PAP.Prezydent podkreślił, że Polskę i Francję łączą wielowiekowe więzy współpracy i przyjaźni. „Jestem przekonany, że będziemy mogli od teraz wspólnie kontynuować te dobre tradycje” - zaznaczył.Wzajemny szacunek „Liczę na nasze spotkanie w najbliższym czasie, które pozwoli na podjęcie dialogu na temat przyszłości wspólnej Europy, zbudowanej na zasadach wzajemnego szacunku równych państw i wolnych narodów” - napisał do Macrona prezydent Duda. Wyraził także nadzieję na „owocną współpracę w zakresie odbudowy zaufania Europejczyków do procesu integracji europejskiej, który opiera się na wspólnych wartościach i na jednolitym rynku czterech wolności gospodarczych”.„Liczę także na wzmocnienie naszej współpracy w ramach Trójkąta Weimarskiego” - czytamy w depeszy. Prezydent RP podkreślił, że skuteczność tego formatu, ze względów geograficznych, historycznych i politycznych, może stanowić bardzo cenny wkład Francji, Polski i Niemiec w budowę stabilnej i dynamicznie rozwijającej się Europy.Wspólna troska„Jestem przekonany, że łączy nas wspólna troska o bezpieczeństwo naszego kontynentu, czego gwarancją jest współpraca transatlantycka w ramach Sojuszu Północnoatlantyckiego, odpowiedzialna polityka w ramach Unii Europejskiej i z naszymi sąsiadami oraz przestrzeganie prawa międzynarodowego” - czytamy w depeszy gratulacyjnej. „Proszę przyjąć, Panie Prezydencie, życzenia wszelkiej pomyślności dla Pana osobiście oraz Francji i Narodu Francuskiego pod Pana przywództwem” - napisał prezydent Duda.Macronowi pogratulowała również premier Beata Szydło. W niedzielę późnym wieczorem napisała na Twitterze, że „gratuluje wyboru Francuzom” i „już dziś zaprasza prezydenta Macrona do Polski”.",,
Donald Trump już w Europie. Prezydent USA wylądował w Rzymie,"Prezydent USA Donald Trump przybył we wtorek do Rzymu z 20-godzinną wizytą. W jej trakcie w środę spotka się z papieżem Franciszkiem, prezydentem Włoch Sergio Mattarellą i premierem Paolo Gentilonim. Trump wróci do Włoch w piątek na szczyt G7 na Sycylii. Amerykańskiemu przywódcy towarzyszy żona Melania oraz córka Ivanka.","W związku z wizytą Donalda Trumpa, na lotnisku Fiumicino, gdzie wylądował samolot Air Force One, oraz w Wiecznym Mieście obowiązują nadzwyczajne środki bezpieczeństwa.Pozamykane są niektóre ulice, a policyjnym kordonem otoczono rezydencję ambasadora USA, Villę Taverna, gdzie prezydent będzie nocować.Na wtorek nie przewidziano żadnych oficjalnych punktów jego wizyty.W środę o 8.30 Donald Trump zostanie przyjęty na audiencji przez papieża. W Watykanie obecna będzie też żona prezydenta. Po spotkaniu z Franciszkiem zwiedzą Kaplicę Sykstyńską i bazylikę św. Piotra.Kolejne punkty wizyty Donalda Trumpa to rozmowa z prezydentem Włoch Sergio Mattarellą w pałacu na Kwirynale i spotkanie z premierem Paolo Gentilonim.Pierwsza dama USA Melania Trump odwiedzi zaś watykański szpital pediatryczny Dzieciątka Jezus (Bambino Gesu), a Ivanka Trump będzie gościem rzymskiej dobroczynnej Wspólnoty świętego Idziego na Zatybrzu. Ma tam spotkać się z ofiarami handlu ludźmi.Po zakończeniu wizyty w Rzymie Trump odleci w środę do Brukseli. W piątek przybędzie do Taorminy na Sycylii na dwudniowy szczyt przywódców krajów G7.We Włoszech jest też od piątku były prezydent USA Barack Obama z żoną Michelle. Przebywają na urlopie w Toskanii w posiadłości byłego amerykańskiego ambasadora Johna Phillipsa.",,
Minister środowiska zaniepokojony awarią. „Straty będą ogromne”,"Minister środowiska Henryk Kowalczyk powiedział na antenie radiowej Jedynki, że straty środowiskowe spowodowane wylewem ścieków do Wisły będą ogromne. Dodał, że znacznym zagrożeniem dla rzeki są dostające się do niej azotany.","Min. Kowalczyk pytany o zagrożenie dla ekosystemu Wisły odpowiedział, że „straty środowiskowe będą ogromne”. Poinformował, że badania, które przeprowadzają inspektorzy ochrony środowiska, wskazują na 20-proc. zwiększenie ilości azotanów w wodzie oraz obniżenie ilości tlenu w Wiśle. – Stąd po prostu zamiera życie. To jest takie zjawisko, które będzie występować. Jeśli ono trwa bardzo długo, przez wiele dni czy tygodni lub miesięcy, jak to było zapowiadane, to mamy niebezpieczeństwo, że życie w Wiśle obumrze na całej długości do Gdańska – powiedział Kowalczyk i zaznaczył, że należy jak najszybciej zatrzymać wylew ścieków do rzeki. W czwartek wieczorem po spotkaniu sztabu kryzysowego w związku z awarią kolektorów ściekowych w stolicy premier Mateusz Morawiecki – jak poinformował szef KPRM Michał Dworczyk – zdecydował o budowie rurociągu, dzięki któremu ścieki z lewobrzeżnej Warszawy trafią do oczyszczalni. Pytany, ile czasu potrzebują służby techniczne, żeby podłączyć awaryjny rurociąg, minister odpowiedział, że trudno wskazać precyzyjny termin. – Uważam, że między tygodniem a dwoma tygodniami ten czas się zamknie. (...) Kilka dni na most i kilka dni na złożenie rurociągu, i oczywiście te czynności można robić równocześnie – zaznaczył.Minister pytany o to, kiedy skażona woda dotrze do Płocka, odpowiedział, że prawdopodobnie stanie się to w piątek w godzinach przedpołudniowych. – Ale to jest tak, że nie jest to fala jednorazowa, tylko ona zacznie płynąć i będzie płynęła jeszcze przez wiele dni – mówił.Mieszkańcy Płocka – jak zaznaczył – mogą czuć się bezpiecznie, ponieważ woda, która będzie w kranach, będzie nadawała się do spożycia.– Na pewno tej wody zakażonej wodociągi płockie do sieci nie wpuszczą, a więc jeśli ona już będzie w kranie, to znaczy, że będzie to woda dobra – podkreślił Kowalczyk.– Pragnę o tym powiedzieć, żeby też nie budować jakichś niepokojów czy paniki. To tylko może być taki kłopot, że jak przez wiele dni będzie stacja uzdatniania wody w Płocku pracować, to może mieć wydajność mniejszą – dodał minister.",,
"„Saakaszwili powiedział głośno to, co myśli wiele osób w Polsce i na świecie”","– Saakaszwili podkreśla, że  ważnym etapem tej wojny  była likwidacja jednego z największych punktów oporu, jakim był ośrodek prezydencki w Polsce w postaci Lecha Kaczyńskiego – powiedział TVP Info Tomasz Sakiewicz, redaktor naczelny „Gazety Polskiej” i „Gazety Polskiej Codziennie”. – Prezydent Saakaszwili powiedział tak naprawdę głośno to, co wiele osób w Polsce i na świecie myśli – stwierdził Marcin Wikło, publicysta „Sieci” i wPolityce.pl.","Były prezydent Gruzji Micheil Saakaszwili uważa, że katastrofa smoleńska była zemstą Władimira Putina na Lechu Kaczyńskim. Przebywający w Polsce polityk mówił o tym w TVP Info. Zdaniem Micheila Saakaszwilego, rosyjski prezydent 10 kwietnia 2010 roku mścił się na prezydencie Polski za uratowanie państwowości gruzińskiej i próbę zmiany geopolityki regionu. „Putin prowadzi wojnę z całym światem”    –   Te słowa nie są dla mnie zaskoczeniem, bo pisaliśmy o tym od siedmiu lat.  To, że mówi to były przywódca Gruzji, który doskonale zna Rosjan i prowadził z nimi wojnę, który nie ma złudzeń co do tego, kim jest Władimir Putin, musi być znaczące i nie można lekceważyć takiej informacji. Dzisiaj coraz więcej osób podkreśla, że Putin jest zagrożeniem dla pokoju na świecie  i toczy wojnę z różnymi państwami na różne sposoby.  Putin toczy wojnę z całym światem –  powiedział Tomasz Sakiewicz, redaktor naczelny „Gazety Polskiej” i „Gazety Polskiej Codziennie”.    – Saakaszwili podkreśla, że  ważnym etapem tej wojny  była likwidacja jednego z największych punktów oporu, jakim był ośrodek prezydencki w Polsce w postaci Lecha Kaczyńskiego – podkreślił Sakiewicz. „Dobrze, że to zostało powiedziane głośno”    – Tutaj nic nowego nie zostało powiedziane, ale bardzo dobrze, że to zostało powiedziane głośno. To na pewno pozwoli powrócić do pewnych spraw i głośno rozmawiać o tym, co wydarzyło się w Smoleńsku 10 kwietnia 2010 r. – stwierdził Marcin Wikło.   – Prezydent Saakaszwili powiedział tak naprawdę głośno to, co wiele osób w Polsce i na świecie myśli.  Któż jak nie Micheil Saakaszwili ma wiedzieć, że zagrożeniem dla świata, człowiekiem wywołującym wojny i konflikty jest Władimir Putin;  że Putin to jest człowiek zdolny posunąć się nawet do morderstwa, aby osiągnąć swoje polityczne cele i aby powiększyć swoje imperium  – powiedział dziennikarz.    „Niczego nie można wykluczyć”   – Zebrane dowody tego nie potwierdzają, ale nie można niczego wykluczyć. Śledztwo cały czas się toczy – ocenia wypowiedź Micheila Saakaszwilego Marcin Wikło. Przypomina jednak, że Rosjanie mieli możliwości dokonania takiego zamachu, a Lech Kaczyński stał na drodze do ekspansji terytorialnej tego narodu.    –  W sprawie smoleńskiej gdzieś mamy takie przeświadczenie, że tutaj Rosja ma coś na sumieniu. Zresztą Rosja nas z tego błędu nie wyprowadza, zostawiając sobie cały czas wrak, zasłania się błahymi powodami i tak naprawdę utrudniając wyjaśnianie sprawy smoleńskiej – dodał Wikło.   – Śledztwo ws. Smoleńska jest tak naprawdę teraz prowadzone od początku. To, co nazywamy umiędzynarodowieniem śledztwa, czego żądały i rodziny ofiar i pełnomocnicy, teraz staje się faktem.  Mówimy o zagranicznych specjalistach biorących udział w ekshumacjach. Cztery zagraniczne laboratoria światowej klasy pomagają w odpowiedzeniu jednoznacznie, czy na ekshumowanych szczątkach są ślady materiałów wybuchowych, czy też ich nie ma – powiedział dziennikarz wPolityce.pl.",,
Klątwa FOZZ: seria tajemniczych śmierci,"Sprawa Funduszu Obsługi Zadłużenia Zagranicznego jest uważana za „matkę wszystkich afer” w III RP, ponieważ nazwiska osób powiązanych z Funduszem bądź robiących z nim interesy pojawiły się w najpoważniejszych śledztwach lat 90. i pierwszej dekady XXI wieku. O sprawie mówiono także, że wiedza o kulisach nielegalnych operacji może być zabójcza. W ciągu kilku lat zmarło nagle kilka osób, które dysponowały niebezpiecznymi informacjami z FOZZ.","Pierwszym, którego dopadła „klątwa FOZZ” był 38-letni Michał Falzmann. To on w 1990 r. odkrył mechanizm przekrętu w Funduszu. Falzmann był wówczas pracownikiem urzędu skarbowego, który kontrolował spółkę Universal.W 1991 r., już jako urzędnik Najwyższej Izby Kontroli, o swoich ustaleniach poinformował premiera Jana Krzysztofa Bieleckiego. W spotkaniu uczestniczyli Leszek Balcerowicz i szef NIK – Walerian Pańko. W połowie lipca 1991 r. Falzmann zażądał od Narodowego Banku Polski informacji o transakcjach finansowych na kontach FOZZ. Tego samego dnia został odsunięty od sprawy FOZZ, a kilka dni później zmarł nagle na zawał serca. W październiku 1991 r. „klątwa FOZZ” ponownie dała o sobie znać. Szef NIK, prof. Walerian Pańko jechał służbową lancią szosą do Katowic. W pewnym momencie zjechał gwałtownie w lewo i na prostej drodze uderzył w nadjeżdżające bmw. Lancia rozpadła się na dwie części. W wypadku zginęli Walerian Pańko i Janusz Zaporowski, ówczesny dyrektor Biura Informacyjnego Kancelarii Sejmu. Przeżyła żona prezesa NIK i oficer Biura Ochrony Rządu siedzący za kierownicą.",,
"Łapiński o SN i KRS: Zachowano te zapisy, na których zależało prezydentowi","– Prace nad prezydenckimi ustawami o Sądzie Najwyższym i Krajowej Radzie Sądownictwa śledzili ministrowie prezydenta; w ich ocenie zostały zachowane kwestie, na których prezydentowi zależało – powiedział w sobotę rzecznik prezydenta Krzysztof Łapiński.","W piątek wieczorem Senat przyjął bez poprawek nową ustawę o Sądzie Najwyższym oraz nowelizację ustawy o Krajowej Radzie Sądownictwa – autorstwa prezydenta Andrzeja Dudy. Ustawy czekają na podpis prezydenta.Łapiński w radiowej Trójce przypomniał, że prace w Sejmie i Senacie śledzili prezydenccy ministrowie. – Z tego, co mówią ministrowie, zostały zachowane te kwestie, na których prezydentowi zależało: obiektywne kryteria przejścia sędziów Sądu Najwyższego w stan spoczynku, multipartyjny charakter wyboru sędziów do KRS, izba dyscyplinarna w SN, ławnicy w SN, skarga nadzwyczajna –  wymieniał.Jak dodał, uchwalone ustawy nie nadają też uprawnień Prokuratorowi Generalnemu, które przewidywały zawetowane w lipcu ustawy. – Teraz sytuacja jest zupełnie inna – ocenił. – Tych rzeczy, z powodu których prezydent wetował ustawy w lipcu, nie ma – zaznaczył Łapiński.Zdaniem prezydenckiego rzecznika „rytuałem” opozycji jest apelowanie do prezydenta o weto. – Mam wrażenie, że opozycja apelowała do prezydenta, żeby zawetował swoje ustawy już w momencie ich składania – podkreślił.– Jak podpisy będą, to będą wtedy przesądzone – powiedział Łapiński, pytany o to, czy prezydent podpisze ustawy o sądownictwie. Ustawa o SN przyjęta przez Senat bez poprawek Ustawa o Sądzie Najwyższym wprowadza m.in. możliwość składania do SN skarg nadzwyczajnych na prawomocne wyroki polskich sądów, w tym z ostatnich 20 lat. W Sądzie Najwyższym powstaną dwie nowe izby – Kontroli Nadzwyczajnej i Spraw Publicznych oraz Dyscyplinarna – z udziałem ławników wybieranych przez Senat. Ta druga będzie prowadziła postępowania dyscyplinarne wobec sędziów i przedstawicieli innych zawodów prawniczych. Ustawa przewiduje też przechodzenie sędziów SN w stan spoczynku po ukończeniu 65. roku życia, z możliwością przedłużania tego przez prezydenta RP (dziś ten wiek to 70 lat). Nowelizacja ustawy o KRS bez poprawek  Nowelizacja ustawy o Krajowej Radzie Sądownictwa wprowadza wybór 15 członków KRS-sędziów na wspólną czteroletnią kadencję przez Sejm – dotychczas wybierały ich środowiska sędziowskie. Każdy klub poselski ma wskazywać nie więcej niż 9 możliwych kandydatów. Izba ma ich wybierać co do zasady większością 3/5 głosów – głosując na ustaloną przez sejmową komisję listę 15 kandydatów, na której musi być co najmniej jeden kandydat wskazany przez każdy klub. W przypadku niemożności wyboru większością 3/5 głosowano by na tę samą listę, ale o wyborze decydowałaby bezwzględna większość głosów.Sejm uchwalił ustawę przed tygodniem. Przepisy o KRS – oraz nowa ustawa o SN – zostały przygotowane przez prezydenta Andrzeja Dudę i złożone w Sejmie w końcu września br. W lipcu prezydent zawetował poprzednie nowe przepisy o SN i KRS, wytykając im m.in. częściową niekonstytucyjność.Teraz nowela ustawy o KRS i ustawa o SN trafią do prezydenta, który może ją podpisać, zawetować lub zaskarżyć do Trybunału Konstytucyjnego (po jej podpisaniu lub przed).",,
"Tajemniczy napój na sesji gminnej. Wójt: Sołtysi wiedzą, co powinni zrobić","Jeśli to był alkohol, to sołtysi wiedzą, co powinni zrobić. Ale to ich decyzja, nie chcę za nich odpowiadać. Czy to żart, czy prowokacja? Film daje do namysłu, że zachowanie odbiega od przyjętych norm. To jest naganne i nie do przyjęcia – powiedział w rozmowie z portalem tvp.info wójt gminy Borowa Stanisław Mieszkowski. Lokalne media ujawniły, że w trakcie sesji rady gminy sołtysi mogli spożywać alkohol.","Lokalny portal z Podkarpacia opublikował nagranie, na którym w trakcie obrad rady zebrani tam sołtysi pili bezbarwną substancję. Napój rozlano do szklanek, zebrane osoby dolały do nich soku i szybko wypiły.„Wszystko to wygląda jak degustacja napoju alkoholowego! Trudno – na podstawie samego nagrania wideo – to jednoznacznie orzec, bo zawsze pozostaną wątpliwości co do zawartości tajemniczej butelki, ukrywanej pod stołem” – donosi portal.  W rozmowie z portalem tvp.info wójt gminy Borowa komentuje zachowanie sołtysów; mówi też, że jeśli spożywali oni alkohol, powinni zrezygnować z pełnionych funkcji.Jak mówi wójt Mieszkowski, w tej feralnej sesji brał udział jako gość, siedział na prezydium rady. – Ja nie byłem świadkiem tych zdarzeń, bo siedziałem daleko na sali, przy stole prezydialnym – tłumaczy. – Wszystkim zasady zachowania są znane, dobre obyczaje. Natomiast przeglądając, czy to żart, czy prowokacja, czy faktycznie tam był alkohol… Film daje do namysłu, że zachowanie odbiega od przyjętych norm. To jest naganne i nie do przyjęcia. Mogę zapewnić, że sołtysi wyciągną wnioski na przyszłość – mówi nam wójt.Dalej dodał: „czy tam był alkohol, głowy bym nie dał, dowodów nie mamy i raczej nie będziemy mieć”. – Nikt nie miał tam wrażenia, że oni byli pod wpływem; a co oni pili, nie będę się na ten temat wypowiadał – mówi.Opowiada też, że gdy dowiedział się o tym z mediów, zdenerwował się. – Co ja mogę? Nic nie mogę. To osoby publiczne, wybrane przez mieszkańców; może chcieli zażartować – zgaduje. Na pytanie, czy przedstawione na nagraniu osoby pijące tajemniczy płyn powinny ustąpić z pełnionych funkcji wskazał, że „to indywidualna decyzja każdego”. – Jeśli to był alkohol, to wiedzą, co powinni zrobić. Ale to ich decyzja, nie chcę za nich odpowiadać. Można się wytłumaczyć, tylko czy to był alkohol? – mówił i dodał, że sołtysi nie mają żadnej przynależności partyjnej. – To będzie lekcją nauki na przyszłość – zapewnił Mieszkowski.",,
Premier: Nie damy fałszować naszej historii,"Nie damy fałszować naszej historii, nie damy niszczyć dobrego imienia Rzeczypospolitej, będziemy go bronić – powiedział premier Mateusz Morawiecki. Podczas wystąpienia w Bydgoszczy wskazał, państwo rosyjskie, ustami swoich najwyższych przedstawicieli, próbuje fałszować polską historię.","Szef rządu w związku z przypadającą 20 stycznia 100. rocznica powrotu w Bydgoszczy do macierzy, złożył kwiaty pod pomnikiem Leona Barciszewskiego – ostatniego przedwojennego prezydenta miasta, zamordowanego przez hitlerowców 11 listopada 1939 r. Premierowi towarzyszyli minister sportu Danuta Dmowska-Andrzejuk i szef Komitetu Stałego Rady Ministrów Łukasz Schreiber.Morawiecki podziękował za zaproszenie na święto stulecia powrotu Bydgoszczy i przyłączenia do Rzeczpospolitej i – jak powiedział premier – symbolicznego dokończenia odzyskania naszej niepodległości.– Bydgoszczy, która jest jak gdyby zwierciadłem polskiej historii – wojny polsko-krzyżackie (...), potop szwedzki, wojna północna, wreszcie zabory i lata germanizacji, lata, kiedy próbowano wykorzenić polskość z Bydgoszczy. To wszystko miało swój koniec w 1920 roku, kiedy Bydgoszcz znowu stała się częścią Rzeczypospolitej – przypomniał.Podkreślił, że Leon Barciszewski był wspaniałym patriotą i człowiekiem, który „był świadkiem i jednocześnie ofiarą strasznych niemieckich zbrodni początku II wojny światowej”. – On sam mógł się ewakuować i był ewakuowany, ale wrócił, kiedy usłyszał o aresztowaniach mieszkańców Bydgoszczy, polskiej inteligencji, ale też urzędników każdego szczebla – mówił szef rządu.Przywołał również słowa Barciszewskiego, który powiedział, że jest sługą społeczności miasta, jest jednocześnie państwowcem. – A do swoich urzędników powiedział: „pamiętajcie, macie służyć społeczeństwu, macie służyć miastu, ale macie też służyć państwu – mówił Morawiecki. „Jesteśmy unitarnym państwem”– I dzisiaj w dobie próby wyszukiwania różnic, rozbieżności miedzy samorządami a państwem chcę te słowa prezydenta Barciszewskiego przywołać, bo one są piękne i dobitne. Wszyscy urzędnicy magistratów, powiatów, gmin, miast – jesteście funkcjonariuszami, jak powiedział prezydent Leon Barciszewski, społeczeństwa, miasta i państwa polskiego. Jesteśmy unitarnym państwem polskim i takim państwem pozostaniemy – zaznaczył.Premier przypomniał, że mordy dokonane przez Niemców w fordońskiej „Dolinie Śmierci” i w innych miejscach wokół Bydgoszczy, które objęły kilka tysięcy osób, były zemstą za tzw. krwawą niedzielę. – To propaganda Goebbelsa i Hitlera mówiła o krwawej niedzieli, czyli 3 września, kiedy Polacy bronili się, a więc mieli swoje święte prawo i obowiązek obrony swojej ojczyzny, obrony Bydgoszczy – podkreślił.Szef rządu wskazywał, że Polacy pamiętają prawdziwą krwawą niedzielę – 11 lipca 1943 roku na Wołyniu. – To była krwawa niedziela – mówił. – Dzisiaj nie damy fałszować naszej historii, nie damy niszczyć dobrego imienia Rzeczypospolitej, będziemy go bronić – oświadczył Morawiecki, przypominając, że dziś „państwo rosyjskie, ustami swoich najwyższych przedstawicieli, próbuje fałszować polską historię”.",,
"Kamiński: nikt nie może stać ponad prawem, nawet jeżeli nazywa się Kwaśniewski","– Nie idę na salę sejmową bronić swojego immunitetu, ponieważ nie mam najmniejszych wątpliwości, że ten immunitet będzie mi uchylony. Idę na salę bronić prawdy i zasad, a przed wszystkim tej zasady, że nikt w Polsce nie może stać ponad prawem, nawet jeżeli nazywa się Kwaśniewski – poinformował przed Sejmem dziennikarzy Mariusz Kamiński. Dodał, że zarzuty, które sformułowała wobec niego prokuratura dotyczą wyłącznie sprawy Kwaśniewskich.","– Tak naprawdę posłowie nie będą dzisiaj głosowali nad odebraniem mi immunitetu, ale nad przyznaniem go establishmentowi – mówił przed wejściem do Sejmu Mariusz Kamiński. Specjalne posiedzenie w Sejmie, na którym – za zamkniętymi drzwiami – posłowie rozpatrzą wniosek o uchylenie immunitetu byłego szefa CBA, rozpoczęło się o godz. 13.05. Wcześniej było planowane na godz. 12.30. Prokuratura Okręgowa Warszawa-Praga chce postawić politykowi zarzuty przekroczenia uprawnień w czasie, kiedy kierował pracami Biura. Informacje zawarte we wniosku są objęte klauzulą tajności.CZYTAJ TAKŻE  „Przez CBA ustawiały się kolejki do urn – żeby zerwać z IV RP”",,
"Ucieczka „Hossa”. „Sędzia zaniedbała obowiązki, ale nieumyślnie”","Sędzię, która badała wniosek prokuratury o areszt dla Arkadiusza Ł. ps. Hoss, nadal będzie chronił  immunitet – zdecydował w piątek Sąd Najwyższy, oddalając zażalenie prokuratury. W sprawie chodziło o wyznaczenie przez sędzię posiedzenia dotyczącego ewentualnej decyzji o aresztowaniu „Hossa” już po przewidzianym w prawie terminie.","W uzasadnieniu decyzji sędzia SN Jerzy Grubba zaznaczył, że sędzia Katarzyna Z.-C. nie działała w tej sprawie z zamiarem umyślnym. „Nie sposób przyjąć, że mamy do czynienia z umyślnym zawinieniem sędzi, że chciała ona wyznaczyć posiedzenie aresztowe po upływie przepisowych 24 godzin od złożenia wniosku. Zaniedbała swoje obowiązki sprawdzenia wniosku, ale była przekonana, że ma informacje prawdziwe, co do godziny złożenia tego wniosku” – głosi uzasadnienie orzeczenia.  „Nie dopuściła się deliktu o charakterze umyślnym” Sąd Najwyższy zauważył, że aby można było pociągnąć sędzię do odpowiedzialności karnej konieczne było wykazanie, że dopuściła się ona „deliktu o charakterze umyślnym”. Według SN postępowanie immunitetowe i dowody nie wykazały umyślności w zachowaniu sędzi. Ponadto w ocenie SN, wniosek prokuratora w tej sprawie „idzie w bardzo niebezpiecznym kierunku oraz wkracza w sferę niezawisłości sędziowskiej i swobodę podejmowania decyzji sędziowskich, co do oceny rozstrzyganej sprawy”. W uzasadnieniu sędzia Grubba ocenił, że:„Wniosek prokuratora idzie w stronę, (...) że sędzia zachowując swobodę swojej decyzji, o ile wydaje decyzję nieakceptowalną przez skarżącego, może za to ponieść odpowiedzialność karną”. Prokuratura wskazywała na nieprzesłuchanie w postępowaniu dotyczącym immunitetu sędzi w pierwszej instancji protokolantki, która brała udział w posiedzeniu aresztowym. W ocenie SN zarzut ten był niezasadny, ponieważ ta świadek złożyła wcześniej pisemne zeznania, które w sprawie zostały uwzględnione. Ostatecznie Sąd Najwyższy uznał, że w tej sprawie występuje jedynie kwestia odpowiedzialności dyscyplinarnej.  Prokuratura wnioskowała o areszt „Hossa” „Hoss” został zatrzymany na początku lutego 2017 r. w związku ze śledztwem dotyczącym wyłudzeń na terenie Szwajcarii, Niemiec, Austrii i Luksemburga sięgających ponad 1,4 mln zł. Prokuratura przedstawiła 49-latkowi zarzuty popełnienia w ramach zorganizowanej grupy przestępczej czterech oszustw metodą „na wnuczka”. Według śledczych „Hoss” jest też głównym organizatorem i pomysłodawcą tego procederu. Prokuratura wnioskowała o jego areszt, argumentując to obawą matactwa i wysoką karą, która mężczyźnie grozi. Sąd Rejonowy dla Warszawy-Mokotowa do wniosku się jednak nie przychylił. W uzasadnieniu sędzia Katarzyna Z.-C. podnosiła, że „Hoss” przyznał się do winy, a wobec niego toczy się też inny proces w sprawie dotyczącej wyłudzeń, w której nie był aresztowany. Sąd wyznaczył mu wtedy dozór policji, z którego mężczyzna się nie wywiązywał. Sąd okręgowy rozpatrując zażalenie prokuratury na decyzję SR Warszawa-Mokotów zdecydował o aresztowaniu „Hossa”, mężczyzna jednak uciekł.  Za „Hossem” wystawiono list gończy  Wystawiono za nim list gończy, a w poszukiwania zaangażowali się policjanci ze specjalnej grupy poszukiwawczej z Poznania, zwanej „łowcy cieni”. 16 marca 2017 r. zatrzymali go na warszawskim Żoliborzu. W związku z posiedzeniem aresztowym w mokotowskim sądzie rejonowym Prokuratura Krajowa wszczęła śledztwo dotyczące przekroczenia uprawnień przez sędzię. PK informowała, iż z analizy sprawy wynikało, że sąd, do którego prokuratura wystąpiła o areszt, wyznaczył posiedzenie po przewidzianym na to 24-godzinnym terminie. Jak podawała prokuratura, „Hossa” zatrzymano bowiem 2 lutego 2017 r. o godz. 13.55. 3 lutego doprowadzono go do Prokuratury Okręgowej w Warszawie, gdzie między godz. 18 a 19 prokurator przedstawił mu zarzuty. 4 lutego o godz. 9 prokurator skierował do sądu rejonowego wniosek o areszt, przekazując Ł. do dyspozycji sądu. SR z kolei wyznaczył termin posiedzenia na 5 lutego na godz. 9., czyli – jak wskazywała PK – „na godzinę, o której faktycznie podejrzany powinien być zwolniony”. Procedując w tej sprawie w godzinach 9-12, sąd pozbawił podejrzanego wolności, naruszając konstytucję i Kpk – wskazywała prokuratura. Minister sprawiedliwości-prokurator generalny Zbigniew Ziobro zapowiadał w lutym 2017 r., że jeśli sędzia, która badała wniosek prokuratury o areszt dla „Hossa” dopuściła się przestępstwa, to usłyszy zarzuty. W październiku zeszłego roku do warszawskiego sądu apelacyjnego trafił wniosek prokuratury w sprawie uchylenia sędzi immunitetu w związku z zamiarem postawienia jej zarzutu niedopełnienia obowiązków i przekroczenia uprawnień. SA w lutym 2018 r. odmówił uchylenia immunitetu. Wskazał m.in., że nie wykazano, iż zarzucony czyn był „zawiniony umyślnie”. Od tej decyzji prokuratura złożyła zażalenie do SN.",,
Holendrzy boją się odpływu polskich pracowników. „Nie muszą już szukać zatrudnienia za granicą”,"Na zlecenie firmy Indeed sprawdzono, w jakich krajach najchętniej chcieliby pracować Holendrzy. Okazało się, że najczęściej wskazywanymi kierunkami są Stany Zjednoczone i Polska, która znalazła się na drugiej pozycji. Holenderskie media nie kryją zaskoczenia takim wyborem. Uważają jednak, że takie wyniki spowodowane są tym, że w kraju mieszka dużo Polaków, którzy chcieliby wrócić już do ojczyzny.","Serwis rekrutacyjny Indeed zainteresował się zagranicznymi ofertami pracy. Postanowiono sprawdzić, w jakich krajach najchętniej Holendrzy podjęliby pracę. Na pierwszym miejscu znalazły się Stany Zjednoczone. Drugą pozycję, ku zdziwieniu ekspertów, zajęła Polska. Aż 14 proc. ofert pracy za granicą dotyczy kraju nad Wisłą. Dodatkowo liczba wyszukiwań polskich ofert pracy zwiększyła się w stosunku do zeszłego roku o 2,5 proc. „Polska gospodarka od lat rośnie powyżej średniej” - powiedział w rozmowie z „De Telegraaf” Sander Poos z firmy Indeed. „Bezrobocie spada, a płace rosną. Polacy nie muszą już szukać zatrudnienia za granicą” – dodał.",,
Ekolodzy wczołgali się do rur. Akcja „Zatkać Nord Stream 2”,Grupa aktywistów klimatycznych wdarła się w czwartek na teren budowy gazociągu Eugal niedaleko Greifswaldu w Niemczech. Kilka osób wczołgało się do ułożonych już rur. W ten sposób protestowali przeciw budowie magistrali Nord Stream 2.,"Gazociąg Eugal ma mieć długość 485 kilometrów i przebiegać z Greifswaldu w kierunku granicy z Czechami. Będzie on służyć do dalszego transportu gazu ziemnego pochodzącego z Nord Stream 2. Grupa osób przedostała się na teren budowy gazociągu, żeby zaprotestować przeciwko rosyjsko-niemieckiemu projektowi. W tym celu pięciu ekologów przez kilka godzin przebywało wewnątrz rur gazociągu. Po kilku godzinach rzecznik prasowy policji poinformował, że protestujący ogłosili zakończenie protestu po wcześniejszym porozumieniu z prawnikami firmy budującej gazociąg. Zdaniem policji, strajk nie spowodował żadnych szkód i firma nie będzie składać doniesień o popełnieniu przestępstwa. Ekolodzy informowali, że cała akcja odbywała się pod hasłem „Zatkać Nord Stream 2”. Jej celem jest opóźnienie budowy gazociągu i zwrócenie uwagi na szkody dla klimatu, jakie powoduje gaz ziemny. Zdaniem aktywistów wysoka zawartość metanu w surowcu powoduje, że jest on znacznie bardziej szkodliwy, niż dotychczas zakładano. Powstający właśnie gazociąg Nord Stream 2 budzi w RFN wiele kontrowersji. Zwolennicy przekonują, że zagwarantuje on zaopatrzenie w gaz, który będzie surowcem przejściowym, póki cała energia nie będzie pozyskiwana z odnawialnych źródeł. Przeciwnicy wskazują na rosnące uzależnianie się od rosyjskich surowców i dostarczanie pieniędzy Kremlowi.",,
"Szydło przed Kopacz w sondażu Ipsos dla  „Wiadomości” TVP1. Na 3. miejscu Kukiz, Nowacka i Petru","Na finiszu kampanii wyborczej „Wiadomości” TVP1 zapytały Polaków, kto według nich najlepiej nadawałby się na premiera. Beata Szydło (PiS) z poparciem na poziomie 32 proc. wyprzedziła Ewę Kopacz (PO), którą wybrało 23 proc. ankietowanych. Paweł Kukiz,  Ryszard Petru (Nowoczesna) i Barbara Nowacka (ZL) uzyskali po 7 proc. wskazań.","Badanie preferencji politycznych zostało przeprowadzone przez Ipsos w dniach 16-18 października. 1001 respondentów odpowiedziało na pytanie: „Kto Pana\Pani zdaniem byłby najlepszym premierem?”. Pierwsze miejsce z 32 proc. poparcia zajęła Beata Szydło, kandydatka PiS na szefową rządu. Obecna premier Ewa Kopacz (PO) znalazła się na drugiej pozycji (23 proc.) Pozostali kandydaci daleko w tyle  Po 7 proc. wskazań otrzymało troje polityków: Paweł Kukiz (Kukiz’15), Ryszard Petru (Nowoczesna Ryszarda Petru) i Barbara Nowacka (Zjednoczona Lewica SLD+TR+PPS+UP+Zieloni). Janusza Korwin-Mikkego (KORWiN) wskazało 4 proc. ankietowanych, a Janusza Piechocińskiego (Polskie Stronnictwo Ludowe) – 2 proc. Na lidera/liderkę Partii Razem nie było żadnych wskazań.  18 proc. ankietowanych nie wie, kto byłby najlepszym premierem.Badanie przeprowadzone metodą CATI na próbie ogólnopolskiej N=1001 dorosłych Polaków w dniach 16-18 X 2015 r. Maksymalny błąd pomiaru to +/-3 punkty procentowe. „Rozmowa o Polsce” Premier Ewa Kopacz z PO i kandydatka PiS na szefową rządu Beata Szydło spotkają się dziś w telewizyjnym studiu o godzinie 20. Dyskusja będzie transmitowana na antenach TVP Info i TVP1. Relacja z „Rozmowy o Polsce” na żywo w portalu tvp.info i na Twitterze pod #wybory2015. Zapraszamy!",,
Tragiczna powódź na Syberii. Poszkodowanych ewakuują łodzie i śmigłowce,"Do pięciu wzrosła liczba ofiar śmiertelnych powodzi, które wywołane utrzymującymi się od wielu dni opadami deszczu nawiedziły Syberię –  poinformował w sobotę wieczorem minister ds. sytuacji nadzwyczajnych. Obrażenia odniosło ponad 350 osób. Synoptycy przewidują dalsze opady.","Nieustające deszcze sprawiły, że w obwodzie irkuckim pod wodą znalazło się około 50 miejscowości, a ponad 4 tys. budynków, wiele mostów i ulic zostało uszkodzonych lub całkowicie zniszczonych.Na dotkniętych powodzią terenach ogłoszono stan wyjątkowy. W obwodzie irkuckim wojsko dostarcza mieszkańcom żywność i wodę pitną. W wielu miejscach wylały rzeki. Media informują o dużej liczbie zaginionych oraz o zwierzętach hodowlanych, w tym o krowach i koniach, które utonęły. Powodzie dotknęły ponad 10 tys. mieszkańców, których w wielu miejscach trzeba było ewakuować łodziami i śmigłowcami – przekazał resort. Jednocześnie ostrzeżono, że sytuacja najprawdopodobniej się pogorszy, bo meteorolodzy nie przewidują przerwy w opadach.",,
"Poseł PiS: Nie ma dla nas znaczenia, kto będzie szefem w Platformie","Kandydatami Prawa i Sprawiedliwości do Trybunału Konstytucyjnego są Krystyna Pawłowicz i Stanisław Piotrowicz oraz była wiceminister finansów Elżbieta Chojna-Duch. – Zjednoczona Prawica deleguje trzy osoby, każda z nich jest i merytorycznie, i praktycznie przygotowana do tego, by być sędzią Trybunału Konstytucyjnego – powiedział w programie „#Jedziemy” w TVP Info przewodniczący Komitetu Wykonawczego PiS Krzysztof Sobolewski. Odnosząc się do pogłosek o zmianie lidera Platformy Obywatelskiej stwierdził ironicznie, że jest „murem za Grzegorzem Schetyną”. – Nie ma dla nas znaczenia, kto będzie szefem w Platformie Obywatelskiej. Im tam gorzej, tym dla nas lepiej – powiedział.",,,
Europejski Bank Inwestycyjny ma przestać finansować projekty wydobycia węgla i gazu,"W połowie listopada zmieni się polityka kredytowa Europejskiego Banku Inwestycyjnego. Unijni ministrowie finansów chcą wezwać EBI do zaprzestania finansowania projektów związanych z paliwami kopalnymi, głównie węglem i gazem. Jak wynika z nieoficjalnych informacji, apel w tej sprawie ma się pojawić w przeddzień decyzji ws. polityki kredytowej EBI.","Unijni ministrowie finansów mają zająć się wnioskami dotyczącymi finansowania klimatycznego przez EBI i inne baki rozwojowe, jak choćby polski BGK. Planowane jest przyjęcie apelu o całkowite wycofanie się z projektów na paliwa kopalne – w szczególności gaz i węgiel. Dokument wzywa wielostronne banki rozwojowe do ustanowienia środków, które sprawią, że ich polityka kredytowa będzie zgodna z paryskim porozumieniem klimatycznym.EBI, którego akcjonariuszami są państwa unijne, dyskutuje o tym, jakie działania podjąć, aby bank był bardziej ekologiczny i zaprzestał finansowania projektów energetycznych dotyczących gazu ziemnego. Decyzja w sprawie nowej polityki kredytowej, w tym ewentualnego zaprzestania finansowania projektów dotyczących gazu, ma zapaść w połowie listopada.EBI w zeszłym roku sfinansował projekty dotyczące paliw kopalnych na łączną kwotę 2 mld euro, a od 2013 r. ich wartość wyniosła 13,4 mld euro. Kraje UE od dawna są podzielone w sprawie tego, czy i jak EBI powinien wspierać projekty związane z paliwami kopalnymi. Polska, ale też inne państwa UE, w tym Niemcy i Włochy, chciałyby, aby EBI nadal finansował niektóre rodzaje projektów gazowych. Argumentem jest to, że ich realizacja ma pomóc w odejściu od węgla. Europejski Bank Inwestycyjny już od kilku lat nie wspiera tradycyjnych projektów węglowych, które nie spełniają wysokich standardów emisji - dopuszczalny próg to 550 g CO2/kWh. Wyklucza on inwestowanie w elektrownie na węgiel kamienny i brunatny, ale dopuszcza finansowanie wysoko wydajnych węglowych elektrociepłowni kogeneracyjnych (które wytwarzają i prąd, i ciepło użytkowe), niektórych elektrowni opalanych częściowo przez źródła neutralne z punktu widzenia CO2, jak np. biomasa, a także bloków gazowo-parowych i kogeneracji na gaz.",,
„Jeden plus zero to dalej jeden”; Miller o sojuszu prawicy,"Zjednoczenie prawicy? Na razie trwają do niego przymiarki. Wczoraj o warunkach współpracy rozmawiali liderzy PiS i SP. Dziś Leszek Miller skomentował to spotkanie oraz szanse na powstanie sojuszu prawicy. W swojej wypowiedzi użył określenia, że „jeden plus zero to nadal jeden”. Można spekulować, że nawiązał tym samym do swojej wypowiedzi z 2003 r., kiedy to podczas przesłuchania przez sejmową komisję śledczą, nazwał Zbigniewa Ziobrę „zerem”.",CZYTAJ TAKŻE – Miller i Palikot będą współpracować ws. podsłuchów. „Niesnaski przestają mieć znaczenie”,,
Prezydent Duda: Wdrożenie Porozumienia paryskiego to szansa na zrównoważony rozwój świata,"– Polska jest dziś gotowa do wzięcia swojej części odpowiedzialności za międzynarodowe bezpieczeństwo, także w wymiarze polityki klimatycznej –  oświadczył w poniedziałek prezydent Andrzej Duda podczas oficjalnego otwarcia szczytu klimatycznego COP24 w Katowicach.","Andrzej Duda zwrócił uwagę, że COP24 odbywa się w roku stulecia odzyskania przez Polskę niepodległości.– Organizacja szczytu klimatycznego to dowód, że tak jak odrodzona Polska 100 lat temu, tak dziś nasz kraj aktywnie działa na rzecz pokojowej współpracy pomiędzy państwami, opartej na zasadach: przestrzegania prawa międzynarodowego, równości, solidarności i wzajemnego szacunku – podkreślił prezydent.– Podobnie, jak 100 lat temu Polska jest dziś gotowa do wzięcia swojej części odpowiedzialności za międzynarodowe bezpieczeństwo – oświadczył. – Tym razem także w wymiarze polityki klimatycznej – dodał prezydent.Andrzej Duda zapewnił też, że nasz kraj jest gotowy wspomóc zaplanowano na najbliższe dwa tygodnie – podczas szczytu – negocjacje „o kluczowym znaczeniu dla przyszłości naszej i przyszłych pokoleń”. „Musimy udowodnić, że jesteśmy gotowi w pełni wdrożyć Porozumienie paryskie” – Świat stoi przed kolejnym historycznym testem. Tu w Katowicach my, światowi liderzy musimy udowodnić, że jesteśmy gotowi, aby w pełni wdrożyć plan, który zaprojektowaliśmy w roku 2015. Porozumienie paryskie było dokumentem politycznym, który definiował podstawowe założenia światowej polityki klimatycznej – powiedział prezydent.– W Katowicach czeka nas o wiele bardziej skomplikowane przedsięwzięcie. Musimy stworzyć swoistą instrukcję obsługi – Katowice rule book – która mówić będzie, w jaki sposób założenia Porozumienia Paryskiego wprowadzić w życie. Bez sukcesu w Kotowicach Porozumienie z Paryża nie spełni pokładanych w nim nadziej i oczekiwań – podkreślił Duda. „Danie wszystkim szansy na zrównoważony rozwój jednym z najważniejszych wyzwań”  – Mimo postępu technologicznego, świat wciąż boryka się z problemem zaspokojenia podstawowych potrzeb ludzkości; danie wszystkim szansy na zrównoważony rozwój, to jedne z najważniejszych wyzwań, o które przyszło nam walczyć – podkreślił prezydent Andrzej Duda. – Współczesny świat, mimo postępu technologicznego wciąż boryka się z problemem zaspokojenia podstawowych potrzeb ludzkości. Miliony ludzi wciąż żyją bez bezpiecznego dostępu do wody, żywności, energii czy edukacji – powiedział prezydent. Jego zdaniem, niwelowanie tych „niesprawiedliwości” oraz „danie wszystkim szansy na zrównoważony rozwój, to jedne z najważniejszych wyzwań, o które przyszło nam walczyć”. Prezydent podkreślił też, że zwalczanie negatywnych zmian klimatycznych przyczyni się do zmniejszenia ubóstwa oraz likwidacji głodu na świecie. Zaznaczył, że działania podejmowane w tym celu muszą uwzględniać relacje między wszystkimi elementami „systemu klimatycznego”: atmosferą, geosferą, hydrosferą i biosferą. – Promowana przez Polskę koncepcja mówi, że odpowiedzialna polityka klimatyczna jest budowana na solidnym fundamencie, który stanowią zrównoważone relacje pomiędzy naturą i technologią, przy jednoczesnym uznaniu godności ludzkiej jako wartości nadrzędnej – oświadczył prezydent. Jak podkreślił, gospodarowanie zasobami naturalnymi nie może stać w sprzeczności z ochroną przyrody i powodować szkody dla społeczeństwa.Andrzej Duda wyraził nadzieję, że COP24 zakończy się sukcesem. Jego zdaniem przyczyni się to do  „bezpieczeństwa, jakości życia i perspektyw rozwoju dla wszystkich państw naszego globu”.  Bainimarama: Oczekujemy od Polski pełnej determinacji w realizacji agendy COP – Oczekujemy, że Polska będzie w pełni zdeterminowana w realizacji agendę COP – powiedział podczas otwarcia COP24 w Katowicach przewodniczący poprzedniego szczytu, premier Fidżi Frank Bainimarama.Bainimarama powiedział, że wszyscy jesteśmy w tym samym położeniu, jeżeli chodzi o odpowiedzi na wyzwania klimatyczne i ekologiczne. – Teraz odpowiedzialność spada na barki Polski, aby w oparciu o to, co osiągnęło Fidżi i wszystkie inne kraje i narody przed nami, które były na przedzie tego wyścigu i były w tej samej łodzi, aby teraz Polska kontynuowała tę drogę – powiedział były prezydent COP23.– Oczekujemy, że teraz Polska będzie w pełni zdeterminowana i będzie realizowała agendę COP, tak jak dotychczas i będzie przyczyniała się do tego sukcesu. Więcej ambicji, więcej konieczności, więcej pracy, ponieważ tak jak powiedzieli nam naukowcy, nasza możliwość, jeśli chodzi o działanie jest coraz mniejsza – zaznaczył.Dodał, że czas ucieka i trzeba działać niezmiernie szybko, aby zwalczyć problem ocieplania klimatu. Podkreślił, że aby osiągnąć sukces potrzebne jest „pięciokrotne zwiększenie ambicji”. Sekretarz generalny ONZ: Nie robimy wystarczająco dużo, by zatrzymać zmiany klimatyczne – Mamy naprawdę poważny problem jeśli chodzi o zmiany klimatyczne; nadal nie robimy wystarczająco dużo ani nie działamy wystarczająco szybko, aby je zatrzymać – ocenił sekretarz generalny ONZ Antonio Guterres podczas oficjalnego otwarcia szczytu klimatycznego COP24 w Katowicach.Guterres przekonywał w poniedziałek w swoim wystąpieniu, że COP24 jest najważniejszym tego typu spotkaniem, odkąd podpisano Porozumienie Paryskie.– Nie sposób określić, w jak trudnej sytuacji znaleźliśmy się obecnie (...). Mamy naprawdę poważny problem jeśli chodzi o zmiany klimatyczne – ocenił Guterres.Sekretarz generalny ONZ wskazał, że dla wielu regionów i krajów zmiany klimatyczne już teraz są „kwestią życia i śmierci”. – Patrząc na obecne zmiany klimatyczne, które czasami przyczyniają się do dramatów ludzkich na świecie, nadal nie robimy wystarczająco dużo, ani nie działamy wystarczająco szybko, aby zatrzymać zmiany klimatyczne, które niestety nie będą już do odwrócenia – dodał.Zdaniem Guterresa państwa nie są w stanie wykorzystać swojego potencjału gospodarczego i finansowego, aby działać przeciwko zmianom klimatu.Przekonywał, że obecna sytuacja klimatyczna wymaga m.in. o wiele „silniejszej odpowiedzi”, realizacji Porozumienia Paryskiego, wspólnej odpowiedzialności i skonsolidowanych wysiłków oraz „przejścia na właściwą drogę”, która pozwoli „zmienić nasz świat na lepsze”. Sekretarz generalny ONZ: Musimy wyeliminować dopłaty do paliw kopalnych” – Musimy wyeliminować dopłaty do paliw kopalnych i zacząć inwestować w 100-proc. czyste źródła energii – powiedział w Katowicach sekretarz generalny ONZ Antonio Guterres. Jego zdaniem, aby uniknąć katastrofy naturalnej, do 2025 r. należy zmniejszyć poziom emisji CO2 o 45 proc.Podczas uroczystości otwarcia szczytu klimatycznego COP 24 w Katowicach sekretarz generalny ONZ Antonio Guterres zwrócił uwagę, że emisja gazów cieplarnianych cały czas wzrasta, a ostatnie 20 lat to najcieplejsze lata w historii. Dodał, że do roku 2030 r. średnia temperatura na świecie wzrośnie o 1,5 stopnia, co – jego zdaniem – będzie miało dramatyczny wpływ na faunę i florę.– Jesteśmy na niewłaściwej ścieżce. Musimy działać szybciej, ambitniej; musimy zmniejszyć lukę emisyjną. Jeśli nam się nie powiedzie, to Arktyka i Antarktyka stopnieje. Wtedy dojdzie do tego, że rafa koralowa zniknie. Zwiększy się poziom wody na całym świecie, jakość powietrze będzie jeszcze gorsza, zmniejszy się ilość pożywienia na całym świecie, a ilość katastrof naturalnych będzie jeszcze większa – zaznaczył.Zdaniem Guterresa katastrof naturalnych można uniknąć, jeśli poziom emisji CO2 zmniejszy się do roku 2025 o 45 proc., a do 2050 r. poziom ten osiągnie zero. – Musimy całkowicie zmienić naszą gospodarkę jeśli chodzi o nasze podejście do wykorzystywania energii, ale także sposób zarządzania zasobami leśnymi. Musimy przejść na rozwój w 100 proc. zrównoważony – podkreślił.Jak dodał, „musimy wyeliminować dopłaty do paliw kopalnych i zacząć inwestować w 100-proc. czyste źródła energii; jednocześnie te osoby, które pracują w tradycyjnych regionach gospodarki, muszą zostać przeszkolone, aby odnaleźć się w nowej rzeczywistości gospodarczo-energetycznej” – oświadczył sekretarz generalny ONZ.– Zmiany klimatyczne to największy problem, któremu musimy stawić czoła, ponieważ wpływa na każdy nasz kraj. (...) Musimy zastanowić się, dlaczego nadal nie udało się osiągnąć naszego celu i czasem nawet zmierzamy w niewłaściwym kierunku – powiedział.Nawiązując do Porozumienia Paryskiego podkreślił, że „w Paryżu osiągnęliśmy sukces, ponieważ negocjatorzy współpracowali ze sobą i mieli jeden wspólny cel”. – Apeluję, aby działać w tym samym duchu, duchu współpracy, właśnie tutaj w Katowicach, wykorzystując dynamikę polskiego przywództwa w porozumieniu z negocjatorami – mówił.– Katowice muszą sprawić, aby zaufanie, które powstało w Paryżu było widoczne także tutaj – - podkreślił Guterres. Dodał, że „musimy zakończyć pracę, której świat od nas żąda”. Kowalczyk: Negatywne zmiany klimatu wymuszają pilne działania – Coraz gwałtowniejsze zjawiska pogodowe, susze, huragany, powodzie, których skutki dotykają miliony ludzi, wymuszają pilne działania klimatyczne – podkreślił minister środowiska Henryk Kowalczyk.Minister na szczycie klimatycznym ONZ (COP24) w Katowicach wskazał, że świat wiąże ogromne nadzieje z tym szczytem. Przypomniał, że trzy lata temu wynegocjowano Porozumienie paryskie, które zobowiązuje wszystkie państwa do działań na rzecz ochrony klimatu. Dodał, że Katowice mają odpowiedzieć, jak porozumienie będzie realizowane.– Coraz gwałtowniejsze zjawiska pogodowe susze, huragany powodzie, których skutki dotykają miliony ludzi wymuszają pilne dziania klimatyczne. Te skutki są coraz bardziej odczuwalne również w Europie i w Polsce – powiedział minister środowiska.Kowalczyk liczy, że za dwa tygodnie będzie można ogłosić, że „Porozumienie paryskie żyje, świat określił ramy i zasady dla zrównoważonej, pokojowej, opartej na nauce, służącej ludziom i naszej planecie sprawiedliwej transformacji”. Kurtyka: Zmiany klimatyczne to problem globalny, konieczna jest współpraca – Zmiany klimatyczne to problem globalny, który można rozwiązać tylko współpracując ze sobą – powiedział prezydent COP24 Michał Kurtyka podczas uroczystości oficjalnego otwarcia szczytu klimatycznego w Katowicach.Dodał, że uczestnicy forum zdają sobie sprawę z istoty i znaczenia tego szczytu klimatycznego. Przypomniał, że w 2015 r. poczyniono znaczny krok do przodu, aby zwalczać zmiany klimatyczne. ""To był krok absolutnie bezprecedensowy i absolutnie bezprecedensowa była wówczas ilość dobrej woli"" - ocenił.– Obecnie ten świat, który znaliśmy w 2015 r. wydaje się oddalony, już jesteśmy w 2018 r. Minęły ledwie trzy lata, a nasze warunki społeczno-klimatyczne, ekologiczne są już zupełnie inne. Ta fala optymizmu i współpracy globalnej, która niosła nas przez te lata do Paryża i przez Paryż, załamała się – mówił.Według Kurtyki społeczeństwa na całym świecie nie są już tak zjednoczone i nie myślą w ten sam sposób, jeżeli chodzi o zmiany klimatyczne, jak kiedyś.",,
Ambasador RP w Londynie pisze list do „Guardiana”,"„Ustawa nie zakazuje nikomu, szczególnie tym, którzy Zagładę przetrwali, mówienia o okrucieństwie i niesprawiedliwości, jakich zaznali” – napisał w specjalnym liście ambasador Rzeczpospolitej Arkady Rzegocki. W ten sposób odpiera zarzuty zawarte w innym liście podpisanym przez grupę opolskich intelektualistów.","„Brytyjscy czytelnicy zasługują na wiedzę o stanowisku polskiego rządu w sprawie ustawy o IPN” – pisze ambasador Rzeczpospolitej Arkady Rzegocki w liście do dziennika „Guardian”. Arkady Rzegocki przekonuje: „Wbrew twierdzeniom krytyków ustawa nie broni polskich obywateli, którzy popełnili zbrodnie przeciwko Żydom. Broni za to polskiego państwa i narodu”. Głos grupy polskich intelektualistówTo reakcja na wcześniejszy list niemal 90 polskich intelektualistów, pod którym na początku tygodnia podpisali się m.in. Aleksander Kwaśniewski, Anne Applebaum, Anna Bikont, Paweł Śpiewak, Barbara Engelking, Timothy Garton Ash, Maria Janion, Andrzej Stasiuk, Jan Tomasz Gross, Krystyna Janda i Grzegorz Turnau.Napisano w nim, że  ustawa zakłada kompletną niewinność Polaków.  „To nie jest sposób na odzyskanie godności” – komentowano. I pytano: „Dlaczego dyskusja o faktach historycznych musi angażować sądy i prokuratorów?”. Podpisani zastanawiają się, dlaczego ustawa zwalnia z odpowiedzialności badaczy i artystów, a nie dziennikarzy czy nauczycieli, a także stawiają pytanie, czy Żyd, którzy przetrwał Holocaust i wspomina, że podczas wojny „bał się Polaków”, będzie mógł zostać ukarany.",,
Pijany szop pracz zastrzelony na jarmarku bożonarodzeniowym,"Szop pracz stał się sensacją jarmarku bożonarodzeniowego w Erfurcie. Jak informują naoczni świadkowie, zataczał się i przewracał – prawdopodobnie był pod wpływem alkoholu. Zwierzę przypłaciło jednak wyprawę na jarmark życiem. Odstrzelił je łowczy miejski.","– Szop pracz znajduje sie na unijnej liście gatunków inwazyjnych. Zgodnie z rozporządzeniem UE jego rozprzestrzenianie się powinno być ograniczone. Stąd odstrzał – oznajmił rzecznik władz Erfurtu Daniel Baumbach. Do zdarzenia doszło w sobotę.– Szopy pracze stanowią zagrożenie dla rodzimych gatunków węży czy ptaków. Mogą też przenosić niebezpieczne choroby – tłumaczył.Jeszcze w niedzielę straż pożarna, która zajęła się niecodziennym gościem z jarmarku, twierdziła, że trafi on do schroniska dla zwierząt. Po tym, jak wiadomość o odstrzale trafiła do mediów, strażacy w Erfurcie odbierali telefony z wyzwiskami. Również w mediach społecznościowych toczyły się ostre dyskusje.Niemieccy ekolodzy od dawna opowiadają się za stanowczym ograniczeniem populacji szopa pracza – również przez myśliwych. Zdają sobie jednocześnie sprawę, że „jest to syzyfowa praca” – jak mówi rzecznik Związku Ochrony Przyrody (NABU) Juergen Ehrhardt.",,
99. rocznica urodzin św.  Jana Pawła II,"W sobotę, 18 maja 2019 r. przypada 99. rocznica urodzin św. Jana Pawła II. Z tej okazji w różnych miejscach Polski, szczególnie w archidiecezji krakowskiej, z której pochodził, będą odbywały się wydarzenia, wpisujące się w obchody urodzin. Tego dnia rusza również projekt „Dar na stulecie” będący przygotowaniem do 100. urodzin papieża.","Karol Wojtyła urodził się 18 maja 1920 r. w Wadowicach. Jego młodość i początek drogi powołania przypadły na trudny czas II wojny światowej.Kard. Wojtyła brał czynny udział we wszystkich sesjach Soboru Watykańskiego II, jeździł po świecie, odwiedzając przede wszystkim środowiska polonijne. Wraz z prymasem Polski kard. Stefanem Wyszyńskim złożył we wrześniu 1978 historyczną rewizytę z ramienia episkopatu Polski w RFN.Papieżem został wybrany 16 października 1978 r. na konklawe w Kaplicy Sykstyńskiej w Watykanie. 111 kardynałów wybrało 58-letniego arcybiskupa krakowskiego 264. biskupem Rzymu. Przybrał imię Jana Pawła II. Był pierwszym od 1523 r. nie-Włochem na tym urzędzie, pierwszym Polakiem i Słowianinem.Jego pontyfikat był jednym z najdłuższych w historii Kościoła. Trwał 27 lat. Jako papież odbył 250 pielgrzymek, w tym m.in. 146 we Włoszech, a osiem do Polski. Jego pontyfikat był też rekordowy pod względem liczby podróży zagranicznych (104); odwiedził 129 krajów na wszystkich kontynentach. Przemierzył podczas nich prawie 1,3 mln kilometrów. Za pontyfikatu Jana Pawła II zostało przeprowadzonych 148 beatyfikacji i 51 kanonizacji; ogłoszono podczas nich 1343 błogosławionych i 482 świętych.Śmierć, beatyfikacja, kanonizacjaJan Paweł II zmarł po długiej chorobie 2 kwietnia 2005 roku w Watykanie. Jego pogrzeb odbył się 8 kwietnia i zgromadził miliony wiernych z całego świata. Niedługo później papież Benedykt XVI zezwolił na rozpoczęcie jego procesu beatyfikacyjnego. Stało się to wyjątkowo szybko, bo przed upływem wymaganych pięciu lat od śmierci kandydata. Już 14 stycznia 2011 r. ogłoszono oficjalną decyzję o beatyfikacji Jana Pawła II. 1 maja 2011 roku podczas uroczystej mszy świętej na placu św. Piotra w Rzymie nastąpiła beatyfikacja Jana Pawła II. Błogosławionym ogłosił papieża Polaka jego następca na Tronie Piotrowym papież Benedykt XVI w obecności kilku tysięcy kardynałów, arcybiskupów i biskupów z całego świata.27 kwietnia 2014 roku papież bł. Jan Paweł II został wspólnie z papieżem bł. Janem XXIII ogłoszony świętym. Kanonizacja odbyła się w obecności dwóch następców Jana Pawła II - urzędującego Franciszka oraz papieża-seniora Benedykta XVI.",,
Gliński: Dobrym zwyczajem jest nieatakowanie spraw polityki zagranicznej,"– Dobrym zwyczajem w dojrzałych demokracjach, wśród ludzi kulturalnych, jest nieatakowanie spraw polityki zagranicznej – powiedział w piątek wicepremier, minister kultury Piotr Gliński, nawiązując do komentarzy opozycji nt. przełożenia przez prezydenta USA Donalda Trumpa wizyty w Polsce.","Prezydent USA Donald Trump miał przybyć do Polski na obchody rocznicy wybuchu II wojny światowej. W czwartek przełożył on jednak wizytę, uzasadniając to nadciągającym nad Florydę huraganem Dorian. Zamiast niego do Polski przyleci wiceprezydent Mike Pence, który w niedzielę wygłosi przemówienie na pl. Piłsudskiego w Warszawie. – Mamy taką opozycję, która próbuje wykorzystać nieszczęście polegające na tym, że jeden z bardzo ważnych stanów, także w sensie politycznym, czyli Floryda, a także południowa Georgia, są zagrożone katastrofą meteorologiczną – powiedział Gliński w TVP Info. Jego zdaniem „dobrym zwyczajem w dojrzałych demokracjach, wśród ludzie kulturalnych, jest nieatakowanie spraw polityki zagranicznej, tego co decyduje o racji stanu naszego kraju”. – Nasza opozycja wybrała ulicę i zagranicę, w związku z tym mamy krzyki na ulicach, mamy donoszenie na Polskę, niespójną politykę (...) czy działania dotyczące spraw zagranicznych – powiedział minister.",,
"Orban nie chce drażnić Rosji. „Nie możemy zapominać o interesach""","Premier Węgier Viktor Orban powiedział w kurorcie Baile Tusnad w Rumunii, że nie chce psuć relacji handlowych
Budapesztu z Rosją, ani izolować Moskwy w Europie; według Orbana Węgry powinny
przede wszystkim myśleć o własnych interesach.","– Jesteśmy solidarni z Ukraińcami, ale nie możemy zapominać o naszych własnychinteresach – powiedział Orban podczas spotkania z Węgrami mieszkającymi wBaile Tusnad w środkowej Rumunii.– Jeśli gazociąg South Stream ma przejść przez nasz kraj, po to abyśmyzachowali dobre stosunki handlowe z Rosją, to rzecz jasna jesteśmy za SouthStreamem – dodał węgierski premier.CZYTAJ TAKŻE: Gazprom podpisał umowę z austriackim OMV ws. South StreamLiczący 3600 km South Stream to wspólny projekt rosyjskiego Gazpromu iwłoskiej firmy ENI, mający zapewnić dostawy gazu z Rosji do Europy Środkoweji Południowej. Rura ma prowadzić z południa Rosji przez Morze Czarne doBułgarii, a następnie do Serbii, na Węgry, do Austrii i Słowenii. SouthStream ma być kolejnym – po Nord Streamie – rurociągiem omijającym Ukrainę.Orban wygłosił takie deklaracje w chwili, gdy Unia Europejska podjęła decyzjeo nałożeniu na Rosję dodatkowych sankcji w związku ze strąceniemmalezyjskiego Boeinga 777 nad Ukrainą.„Nie należy izolować Rosji”Wiele krajów unijnych, w tym Polska, Litwa i Rumunia, wezwało UE do przyjęciatwardszego kursu wobec Moskwy, krytykując kraje, które zwlekają z tym, zewzględu na swe interesy gospodarcze.CZYTAJ TAKŻE: Serbia jak Bułgaria. Budowa gazociągu South Stream wstrzymana– Nawet jeśli my (Europejczycy) będziemy ponosić przez dłuższy czas stratygospodarcze, to nie będą one większe niż te, które ponosi Rosja – powiedziałw minionym tygodniu prezydent Rumunii Traian Basescu, który ostrzegł teżprzed „ryzykiem, jakim jest uznanie względów gospodarczych za ważniejsze niżsolidarność z krajami za naszą wschodnią granicą”.Tymczasem Orban powiedział, że „nie należy izolować Rosji”.Węgrom nie wolno imitować ZachóduWęgierski premier podkreślił też po raz kolejny w sobotę, że Węgry powinnystworzyć „swój własny model” społeczny i nie imitować Zachodu, „co byłobydowodem prowincjonalizmu”.W miniony wtorek podczas wspólnej konferencji prasowej z  szefem rządu SerbiiAleksandarem Vucziciem Orban podkreślił, że South Stream musi zostaćzbudowany.– Nikt nie może nam odebrać prawa do zatroszczenia się o bezpieczeństwonaszych dostaw energii – oświadczył Orban i dodał, że ci, którzy sąprzeciwni gazociągowi South Stream „chcą jedynie pozbawić nas prawa dozabezpieczenia dostaw, nie oferując nic w zamian”.Gazprom zapowiada, że pierwszy gaz omijającą Ukrainę przez Morze Czarnemagistralą South Stream popłynie w grudniu 2015 roku. Poważne zastrzeżenia dotego projektu zgłasza Komisja Europejska.Na początku czerwca komisarz UE ds. energii Guenther Oettinger uzależniałrealizację planów budowy South Streamu przez Gazprom od postawy politycznejRosji wobec kryzysu na Ukrainie.  CZYTAJ TAKŻE: „Kampania oszczerstw” i „jawne kłamstwa”. Rosja oskarża USA o dezinformację ws. Ukrainy",,
Jak Heydrich ratował Żydów przed Holokaustem,"Nazwisko Heydrich już na zawsze będzie się kojarzyło z fanatycznym nazizmem, ludobójstwem i Holokaustem. Nosił je Reinhard Heydrich, jeden z głównych organizatorów zagłady Żydów podczas II wojny światowej. W jego cieniu działał jednak młodszy brat Heinz, który święty nie był, również należał do SS, ale zaangażował się w ratowanie Żydów. Zapłacił za to najwyższą cenę...","„Nazizm nie spadł na Niemcy jak grom z jasnego nieba. Był zakorzeniony w jego historii” – napisał Alan Bullock w wiekopomnym dziele „Hitler, studium tyranii”. Słowa wybitnego brytyjskiego historyka tłumaczą nie tylko narodziny i sukces jednej z najbardziej nieludzkich obok komunizmu ideologii, ale również losy całego pokolenia, które uwierzyło w Adolfa Hitlera, także braci Heydrichów.Richard i Heinz urodzili w domu przy Marienstrasse numer 21 w Halle nad Soławą w Saksonii odpowiednio w 1904 i 1905 roku. Miasto leżało na terenie Królestwa Prus, krainy z silnym od wieków militarystycznym etosem, która szczególnie utorowała drogę do rozwoju nazizmu. Bracia byli synami Brunona Heydricha, kompozytora, śpiewaka operowego i kierownika konserwatorium muzycznego w Halle.Utalentowany skrzypekMatką była Elżbieta Anna Maria Amalia Krantz, której ojciec Eugen Krantz był dyrektorem Drezdeńskiego Królewskiego Konserwatorium. Dzieci od małego miały więc styczność z muzyką, co z reguły ma dobry walor wychowawczy. Sam Reinhard potrafił czytać nuty jeszcze zanim poszedł do szkoły. Grał na fortepianie i był utalentowanym skrzypkiem. Dzięki swojej grze podczas służby w marynarce wpadł w oko admirałowi Wilhelmowi Canarisowi. Ten zapraszał go do swojego domu na koncerty, podczas których młody Heydrich z powodzeniem grał w kwartecie smyczkowym.Ojciec miał poglądy nacjonalistyczne i wcześnie zaczął wpajać swoim dzieciom (miał też córkę Marię urodzoną w 1901 roku) postawę patriotyczną. Ta sama w sobie nie byłaby niczym złym, ale uzupełnieniem wychowania był pruski dryl i przekonanie o wyższości Niemców nad innymi narodami. Takie podejście poprowadziło wkrótce miliony Niemców w objęcia Hitlera, zaś Europę – ku straszliwej wojnie.                                                    Reinhard Heydrich odpowada za śmierć milionów osób (fot. Wiki) Na początku XX wieku rodzinie bardzo dobrze się powodziło. Dzięki ojcu, cenionemu mieszkańcowi Halle, zaprzyjaźnionemu z wieloma znakomitościami, należała do elity. Dzieciom niczego nie brakowało, dorastały w dostatku, psociły - uważając jedynie, żeby nie podpaść surowemu i wymierzającemu kary cielesne ojcu. Bracia szczególnie lubili udawane pojedynki szermiercze. Znów – broń, rywalizacja w połączeniu z wychowaniem w duchu pruskiego nacjonalizmu dołożyły cegiełkę do bezkrytycznego przyjmowania w późniejszym okresie hitlerowskiej ideologii.I wojna światowa, a szczególnie klęska Niemiec, stanowiła zwrot w życiu Heydrichów. Wraz z podupadaniem konserwatorium prowadzonego przez ojca, szybko zaczęła się pogarszać stopa życiowa rodziny. O ile w przypadku wielu Niemców zwrot ku nazizmowi był w znacznej mierze efektem propagandowego hasła o „wbiciu noża w plecy”, to Reinhard i Heinz mieli dodatkowy bodziec w postaci niezadowolenia z utraty majątku i lepszych perspektyw życiowych, płynących z racji należenia do warstwy posiadającej.Rewolucja komunistyczna Wiosną 1919 roku w Niemczech rozgorzała rewolucja komunistyczna. Wychowani ideami nacjonalistycznymi bracia Heydrichowie, mimo młodego wieku, zaangażowali w obronę Halle. Reinhard zapisał się do Niemieckiego Narodowego Związku Ochrony i Obrony, skrajnie nacjonalistycznej i antysemickiej organizacji, jednej z wielu, która tłumaczyła klęskę Niemiec knowaniami Żydów. W tym przypadku nie trzeba już dodawać, że było to zbieżne z poglądami, które wyznawał i głosił w tym czasie także nieznany wówczas szerzej austriacki krzykacz z bawarskich piwiarni ze śmiesznym wąsem.Po szkole średniej Reinhard zaciągnął się do marynarki, co imponowało Heinzowi. Był oficerem łącznościowym i radiowym. Stopnie i aktywność zawodowa nie były w tym przypadku tak istotne, jak sama przynależność do korpusu oficerskiego. Było to środowisko prawicowe i silnie nacjonalistyczne, choć jak odnotował Robert Gerwarth w książce „Kat Hitlera” (Wydawnictwo Esprit, 2013), Reinhard nie był zainteresowany polityką, a wręcz koledzy uważali go za liberała. Niesprecyzowane poglądy polityczne zapewne wyznawał również zapatrzony w niego młodszy brat.Początek lat 30. przyniósł dalsze pogorszenie sytuacji materialnej Heydrichów. Obiecująca kariera Reinharda w marynarce legła w gruzach po aferze obyczajowej, do tego ojciec doznał apopleksji i nie był w stanie kierować konserwatorium, które znalazło się na krawędzi bankructwa. Sam Heinz rzucił studia i dołączył do grona milionów bezrobotnych. Do tego doszedł kryzys gospodarczy po krachu na giełdzie. Dorastający w dostatku Heydrichowie musieli szukać sposobu na wyrwanie się z matni ubóstwa. Z pomocą przyszła obrotna matka chrzestna Reinharda baronowa Von Eberstein, która zasugerowała mu wstąpienie do partii nazistowskiej. Jej syn Karl von Eberstein był już wtedy Standartenführerem w SA. W obraniu nowej ścieżki życiowej pomogła mu też świeżo poślubiona żona Lina von Osten, córka dyrektora szkoły wywodzącego się ze zubożałej szlachty holsztyńskiej i zagorzała nazistka.Angaż u HimmleraW czerwcu 1931 roku Reinhard dołączył do SS, wciąż pozostających w cieniu SA. Spotkał się z Heinrichem Himmlerem, któremu przypadł do gustu i który polecił mu zorganizowanie służb wywiadowczych. Historycy są zgodni, że Himmler najpewniej źle zrozumiał kwalifikacje młodego Heydricha i pomylił Nachrichtenoffiziera (oficera łączności), którym był jego gość, z Nachrichtendienst-Offizierem, czyli oficerem wywiadu, czym młodzieniec się wcześniej nie zajmował.Sam Reinhard próbował go zresztą wyprowadzić z błędu. – Herr Reichsführer, nie jestem osobą, jakiej pan szuka, ja byłem tylko oficerem radiowym – przyznał. Himmlerowi nie zrobiło to najwyraźniej żadnej różnicy, gdyż zaangażował młodego oficera. Ten już po roku został awansowany na pułkownika. Zawistni twierdzili, że był to efekt kompleksów Himmlera, który w odróżnieniu od Heydricha nader „aryjsko” nie wyglądał. Jak na ironię, za Reinhardem już od czasów szkoły ciągnęły się podejrzenia, że sam pochodzi z rodziny żydowskiej, jeszcze długo niektórzy nazistowscy bonzowie mówili o nim „Mojżesz”.Równolegle z awansami w strukturach SS rosło zaangażowanie Heydricha w coraz bardziej zbrodnicze zadania. Gdy Himmler został prezydentem policji w Monachium, jego pomocnik został kierownikiem działu politycznego i uczynił z policji politycznej narzędzie terroru. Doprowadził do otwarcia obozu penitencjarnego w Dachau, który wkrótce stał się pierwszym niemieckim obozem koncentracyjnym. W 1934 roku był już szefem Gestapo na całe Niemcy i zwierzchnikiem SD, służby bezpieczeństwa SS.Kolejnym przełomem, który pozwolił mu razem z Himmlerem przejąć pełnię władzy nad służbami bezpieczeństwa Rzeszy, stała się Noc Długich Noży. Heydrich osobiście układał ze swoim demonicznym zwierzchnikiem listę osób przeznaczonych do zamordowania. W nagrodę, w czerwcu 1934 roku był już Gruppenführerem, czyli generałem SS.                                                    Działania Heydricha doprowadziły do powstania obozów zagłady, m.in. w Treblince (fot. tvp.info/Łukasz Zaranek) „Die Panzerfaust”Kariera Heinza nie tak błyskotliwa, choć bez wątpienia w awansach pomogła mu pozycja Reinharda. Młodszy brat także wstąpił do SS i również został oficerem, ale na całkowicie innym polu. Zamiast bezpieczeństwem, co należy traktować jako zwrot eufemistyczny, zajął się mediami. Dołączył do wydawnictwa SS i został redaktorem magazynu „Die Panzerfaust”. Najwyższy stopień, jaki osiągnął, to Obersturmführer, czyli odpowiednik porucznika w Wehrmachcie. Nieszczególnie, ale też trudno oczekiwać, żeby wydawcą gazety miał być nagle pułkownik.Heinz, podobnie jak starszy brat, popierał narodowy socjalizm, ale trudno stwierdzić, czy był jego fanatycznym wyznawcą. Biorąc pod uwagę raczej praktyczny stosunek Reinharda do służby, można przypuszczać, że dotyczyło to również jego młodszego brata, od małego weń wpatrzonego.Heinz nie dołączył jednak do elity III Rzeszy i zapewne nie do końca miał świadomość, w jakim kierunku postępują zmiany, szczególnie dotyczące kwestii żydowskiej. Może to brzmieć dziwnie, gdy się weźmie pod uwagę, że był SS-manem i w pewien sposób kreował politykę propagandową działającą na usługach zbrodniczej ideologii, ale w świetle późniejszych wydarzeń nie jest to zbyt daleko posunięta teza.Działalność Reinharda w SS szybko przekroczyła barierę między aktywnością wywiadowczą a zbrodnią. Szef nazistowskich służb bezpieczeństwa od czerwca 1936 roku był już szefem niemieckiej policji, którą zreorganizował całkowicie podporządkowując SS i NSDAP. Stosując retorykę godną najohydniejszych materiałów propagandowych dowodził, że wrogami Rzeszy są: światowe żydostwo, masoneria oraz „politykujące” duchowieństwo. Dziwić może brak w tym zestawieniu bolszewizmu, ale – jak wykładał Heydrich – był on „celowym wytworem żydostwa”. Stąd było już kilka kroków do zorganizowania zagłady Żydów, którą znamy z historii.KristallnachtPierwszym istotnym krokiem był udział w Anschlussie, w wyniku którego nie tylko przejął władzę nad austriacką policją, ale również był odpowiedzialny na prześladowania Żydów w tym kraju. Kolejnym była haniebna Noc Kryształowa, której był współorganizatorem. Zabito wówczas około 100 Żydów, a około 30 tys. aresztowano i wysłano do obozów koncentracyjnych.Co ciekawe, sam szef SD nie spodziewał się aż takiej eskalacji wystąpień. Miał się bowiem opowiadać raczej za wypędzaniem Żydów. Stwierdził też, że Noc Kryształowa była „najgorszym ciosem dla państwa i partii od 1934 roku”, gdyż była sprzeczna w nazistowską praktyką bezgłośnego, biurokratycznego terroru, za którym sam optował. Mimo krytycznego stosunku do samego przebiegu wystąpień antyżydowskich, nie zaś ich istoty, wkrótce otrzymał nadzór na organizacjami żydowskimi.Po wybuchu II wojny światowej machina zbrodni dokonywanych przez SS rozkręciła się na dobre. Szczególne „zasługi” miały podlegające Głównemu Urzędowi Bezpieczeństwa Rzeszy (RSHA), którym kierował Heydrich Einsatzgruppen. Grupy SS-manów mordowały tysiące osób, w tym przede wszystkim Żydów. Nasiliło się po ataku III Rzeszy na ZSRR.Jakkolwiek zabrzmi to złowieszczo, szybko pojawiły się problemy administracyjne. Na terenach podległych nazistom mieszkało kilka milionów Żydów. Sam szef SD narzekał w liście do ministra spraw zagranicznych Joachima von Ribbentropa, że kwestia żydowska nie może już zostać rozwiązana poprzez emigrację, ale wymaga „rozwiązania terytorialnego”.                                                    Reinhard Heydrich zginął w zasadzce dokonanej przez czeski ruch oporu (fot. Wiki) Systematyczna eksterminacjaDojrzewała idea systematycznej eksterminacji, a jej narodziny dają wgląd nie tylko w mentalność przywódców III Rzeszy, ale też samego Heydricha, który był odpowiedzialny za wcielenie w życie nakreślonej przez Hitlera idea pozbycia się Żydów.Po tym jak w pierwszym miesiącach operacji „Barbarossa” Einsatzgruppen wymordowały od 500 do 800 tys. Żydów na terenie ZSRR, szef RSHA wyraził zaniepokojenie tym, że rozstrzeliwania są zbyt kosztowne i mają negatywny wpływ na zdrowie psychiczne SS-manów. Zlecił więc wyszukanie szybszych i „bardziej humanitarnych” metod zabijania. To przypuszczalnie najbardziej diaboliczna decyzja urzędnicza w historii.Opracowano i testowano dwie metody zagazowywania – przy użyciu spalin oraz gazu cyklon B. Żeby wszystko usystematyzować, Heydrich zorganizował w styczniu 1942 roku niesławną konferencję w Wannsee, podczas której zdecydowano o wcieleniu w życie „ostatecznego rozwiązania kwestii żydowskiej”. Uznano, że nie emigracja, a jedynie fizyczna likwidacja jest tym, czego oczekiwałby Hitler. Uczestnicy konferencji przystali na wszystkie propozycje złożone szefa RSHA.– To niemal przekracza możliwości jednostki, lecz musimy być twardzi jak granit, aby dzieło naszego Führera nie poszło na marne. Kiedyś, po wielu latach ludzie będą nam wdzięczni za to, co wzięliśmy na swoje barki – mówił Heydrich, który widział Holokaust jako wręcz misję dziejową. W maju 1942 roku nowo powstałe obozy zagłady zaczęły mordować Żydów na skalę niewyobrażalną.Osobliwa lojalnośćNie da się wybronić jednego z największych zbrodniarzy w historii ludzkości, ale faktem jest, że choć wysłał na śmierć miliony ludzi, kilkoro również uratował. Nie kierowała nim jednak żadna humanitarna przesłanka, a swoista lojalność. Nie miał naturalnie żadnych wątpliwości, że to co robi, robi dobrze. Przyczyn należy upatrywać w jego dzieciństwie i zamiłowaniu do sportu. W młodości Reinhard uprawiał rozmaite dyscypliny, oprócz szermierki również wioślarstwo i żeglarstwo. W każdej z nich odnosił pewne sukcesy. Jeszcze w sierpniu 1941 roku, gdy był pochłonięty tropieniem spisków wewnątrz III Rzeszy i organizowaniem masowego mordowania Żydów, zajął piąte miejsce w mistrzostwach Niemiec w szermierce sportowej.Zdarzało mu się okazywać litość szermierzom z podbitych przez Niemcy krajów. Pozwolił na wyjazd do USA m.in. Paulowi Sommerowi, byłemu mistrzowi Niemiec, który był pochodzenia żydowskiego. Kazał też ocalić polskich olimpijczyków z 1936 roku, m.in. polskiego Żyda Romana Kantora. Niestety, po śmierci Heydricha szpadzista zginął w Majdanku. Te zabiegi oczywiście nijak nie są jednak w stanie obronić pamięci zbrodniarza.Na nieszczęście naszych południowych sąsiadów, Heydrich został skierowany do Protektoratu Czech i Moraw. Tu również jako najwyższy przedstawiciel okupanta doprowadził do śmierci tysięcy ludzi, w pełni zasługując na miano „Rzeźnika Pragi”. Tu też spotkała go śmierć z rąk czeskiego ruchu oporu, co było jedną z najgłośniejszych akcji podziemia podczas II wojny światowej. Pogrzeb organizatora Holokaustu w Berlinie odbył się z najwyższymi honorami państwowymi. Cnoty Heydricha pod niebiosa głosili m.in. Hitler i Himmler.PrzemianaWróćmy do Heinza, wprawdzie członka organizacji uznanej przez Trybunał Norymberski za zbrodniczą, ale jednak niebędącego bezpośrednim wykonawcą zagłady Żydów zorganizowanej przez jego starszego brata. Należy jednak przy tym podkreślić, że też publikowanie w magazynie SS było swoistą zbrodnią, gdyż inspirowało SS-manów do mordowania. Wiemy za to dokładnie, kiedy i w jakich okolicznościach zaszła w nim przemiana i z aktywnego nazisty przeistoczył się w osobę ratującą Żydów.Przed pogrzebem brata otrzymał w siedzibie Gestapo w osławionym budynku przy Prinz-Albrecht-Strasse numer 8 w Berlinie pudełko z dokumentami Reinharda. Zamknął się w pokoju na całą noc i czytał te materiały. Dopiero wtedy zrozumiał skalę eksterminacji Żydów i udział swojego ukochanego brata, który był dla niego wzorem od małego, w tym niewyobrażalnym okrucieństwie. W przypływie rozgoryczenia spalił dokumenty, które dla nas okazałyby się cennymi materiałami. Być może były tam odręcznie napisany przez Reinharda plan „ostatecznego rozwiązania kwestii żydowskiej”.                                                    Po śmierci brata Heinz Heydrich zaczął ratować Żydów (fot. Wiki) Żona Heinza odnotowała, że następnego dnia wyszedł on z domu bez słowa. Zwróciła uwagę, że mentalnie stał się innym człowiekiem, zobojętniał i był jak kamień. Bez wątpienia właśnie wtedy Heydrich zdecydował, że musi choć częściowo odkupić winy brata. Znalazł sposób, jak mógłby pomóc w ratowaniu Żydów.Będąc bratem niemieckiego bohatera narodowego i generała SS oraz wydawcą nazistowskiej prasy był w wyjątkowej sytuacji. Miał dostęp do drukarni, zdecydował się więc na fałszowanie dokumentów podróżnych, które umożliwiły Żydom wyjazd z Niemiec i terenów okupowanych do bezpiecznych krajów – Szwajcarii i Szwecji. Wśród ocalonych znalazła się m.in. żona słynnego niemieckiego aktora Karla Johna.Podwójne życiePotajemna aktywność młodego Heydricha trwała około dwóch lat. Niestety, nie wiemy ilu osobom uratował życie. Bez wątpienia przez ten dość długi okres żył ze świadomością, że w każdej chwili może zostać zdekonspirowany. Prowadził podwójne życie – z jednej strony musiał udawać lojalnego SS-mana, choć zdecydowanie czuł jeśli nie obrzydzenie to niechęć do czarnego munduru, z drugiej – dla ratowania Żydów narażał siebie i swoją rodzinę.Wszystko szło dobrze do jesieni 1944 roku. Heydrich dowiedział się wówczas, że prokuratura chce się przyjrzeć redakcji „Panzerfausta”. Był przekonany, że śledczy wpadli na jego trop i 9 listopada popełnił samobójstwo. Najpewniej zdecydował się na ten krok, żeby chronić swoją żonę i piątkę dzieci przed Gestapo. Jak na ironię, śledczy nie mieli bladego pojęcia o fałszowaniu dokumentów przez Heinza, a jedynie chcieli zbadać, dlaczego pojawiają braki w dostawach papieru...W odstępie dwóch lat zginęli śmiercią tragiczną dwaj bracia Heydrichowie. Starszy na zawsze zostanie zapamiętany jako jeden z największych zbrodniarzy w historii ludzkości. Młodszy, mimo zaangażowania się w nazistowską propagandę, powinien być zapamiętany jako jeden z niewielu Niemców, którzy wprost przeciwstawili się ludobójstwu i Holokaustowi i zapłacił za to własnym życiem.",,
"Prezydent: Wycofamy wojsko z Iraku, jeśli władze tego kraju tego zechcą","Polskie oddziały w Iraku zostaną wycofane z tego kraju, jeżeli władze nie będą chciały jego obecności i będzie zgoda sojuszników z NATO – powiedział w niedzielę prezydent Andrzej Duda w TVP 1. Prezydent odniósł się do ataku, w którym zginął Kasem Sulejmani.","Jak podkreślał prezydent, sytuacja na Bliskim Wschodzie cały czas monitorowana przez polskie władze. Andrzej Duda odniósł się do samego ataku, w którym zginął Kasem Sulejmani. – Polska nie uczestniczy w tym wydarzeniu. Polska i Polacy mają dobrą relację z Iranem. Myśmy w żaden sposób w tym nie wzięli udziału i nie ma żadnych sygnałów, by było jakiekolwiek niebezpieczeństwo dla Polaków w tym momencie, wynikające z tego zdarzenia – powiedział, dodając, że można się spodziewać działań odwetowych wobec Amerykanów.  Zdaniem prezydenta, jest to sytuacja, która może eskalować w różnych kierunkach, ale – jak podkreślił Duda – sam Waszyngton nie bierze pod uwagę, że może dojść do eskalacji wojennej.  Prezydent odniósł się także do sprawy polskiej misji w Iraku. Jak podkreślał, jest to „misja szkoleniowa, o charakterze stabilizacyjnym”.",,
Papież zaapelował o szybką ewakuację dzieci i kobiet z Libii,"Papież Franciszek zaapelował do społeczności międzynarodowej o ewakuację korytarzami humanitarnymi kobiet, dzieci i chorych z ośrodków przetrzymywania migrantów w Libii. Dodał, że ich sytuacja pogorszyła się wraz z wybuchem walk w tym kraju.","Zwracając się do tysięcy wiernych podczas południowego spotkania na modlitwie maryjnej Regina coeli, papież powiedział: „Zachęcam was, byście przyłączyli się do mojej modlitwy za uchodźców, którzy znajdują się w centrach przetrzymywania w Libii, gdzie sytuacja, i tak już bardzo poważna, stała się jeszcze groźniejsza z powodu trwającego konfliktu”.– Apeluję o to, by zwłaszcza kobiety, dzieci i chorzy mogli zostać jak najszybciej ewakuowani korytarzami humanitarnymi – dodał Franciszek.Jego słowa odnoszą się do opisanej w mediach sytuacji w ośrodkach na libijskich wybrzeżach, gdzie przetrzymywani są migranci z wielu krajów Afryki, którzy chcą wyruszyć przez morze do Europy. Warunki w tych centrach określa się jako dramatyczne, a według przedstawionych raportów i relacji świadków ludzie są tam więzieni i torturowani.Różne źródła podają, że w Libii przebywa od stu do kilkuset tysięcy migrantów, którzy chcą dostać się do Europy, płynąc do Włoch.",,
PiS wypomina Platformie niezrealizowane obietnice,"Z pytaniem, co z obietnicami złożonymi w latach 2007-2015, zwrócił się w sobotę do polityków PO szef sztabu PiS Tomasz Poręba. Jak zapowiedział, w sobotę PiS we wszystkich województwach zorganizuje konferencje, na których mają padać pytania do Platformy o niezrealizowane inwestycje.","W Warszawie odbędzie się dziś konwencja, podczas której Koalicja Obywatelska PO i Nowoczesnej zainauguruje kampanię wyborczą przed wyborami samorządowymi. Na porannej konferencji prasowej szef sztabu PiS powiedział: „My dzisiaj pytamy PO, co z waszymi obietnicami z lat 2007-2015, co z waszymi dziesiątkami obietnic, które złożyliście Polakom, co z waszymi setkami obietnic, które złożyliście Polakom również w regionach”. Poręba poinformował, że w sobotę we wszystkich regionach Polski PiS zorganizuje konferencje, na których padną pytania m.in. dlaczego PO nie zrealizowała „strategicznych i ważnych inwestycji w poszczególnych miastach”. Strona internetowa ProgramPO.pl Poręba poinformował, że w związku z sobotnią konwencją PO uruchomiona została strona internetowa ProgramPO.pl, gdzie - jak mówił szef sztabu PiS - „znajdują się obietnice, które zostały złożone w czasie rządów Platformy”.Pod hasłem: „#PusteObietnice” i „Oszukali kiedyś. Oszukają teraz” znajduje się tam lista obietnic, wśród których są m.in. skrócenie terminu oczekiwania na rozstrzygnięcie sprawy w sądzie o 1/3, zwiększenie emerytur i rent, jednolita stawka podatków CIT, PIT i VAT - 15 proc., zagwarantowanie dostępu do bezpłatnej opieki medycznej i likwidacja NFZ, tańsze leki, radykalne podniesienie płac dla budżetówki czy dostosowanie sieci kolejowej do prędkości 120 km/h i 160 km/h. Pierwsza konwencja regionalna PiS We Wrocławiu,  w Filharmonii im. W. Lutosławskiego,  o godz. 12 odbędzie się pierwsza konwencja regionalna Prawa i Sprawiedliwości, w trakcie której zaplanowane jest wystąpienie prezesa partii Jarosława Kaczyńskiego i premiera Mateusza Morawieckiego. Po konwencji – jak poinformowała rzeczniczka partii Beata Mazurek – szef rządu wyruszy kampanijnym „PiS-busem” na spotkanie z mieszkańcami Jelcza Laskowic i Wałbrzycha. (godz. 18:00).",,
MKOl żąda od Rosji zwrotu 24 medali olimpijskich,"Międzynarodowy Komitet Olimpijski zażądał od Rosji zwrotu 24 medali. Nagrody zostały odebrane rosyjskim sportowcom w związku ze stosowaniem przez nich dopingu w trakcie igrzysk w 2008, 2012 i w 2014 roku. Do tej pory Rosjanie zwrócili tylko 5 medali.","MKOl zwrócił się z pisemnym żądaniem do Rosyjskiego Komitetu Olimpijskiego, aby powiadomił wszystkie związki o konieczności zwrotu nagród. Dotyczy to również sportowców, których nie złapano na dopingu, ale występowali w dyscyplinie zespołowej wspólnie z tymi, których zdyskwalifikowano. Rosyjskie media przypominają, że najwięcej przypadków stosowania przez rosyjskich sportowców niedozwolonych preparatów stwierdzono w trakcie igrzysk w 2008, 2012 i w 2014 roku. Raport Światowej Agencji Antydopingowej wskazał na funkcjonowanie w Rosji zorganizowanego systemu fałszowania testów antydopingowych. W proceder zamieszani byli lekarze, urzędnicy państwowi i funkcjonariusze służb specjalnych.",,
Lekcja siatkówki. Efektowna wygrana Polaków z Czechami,"To był prawdziwy nokaut. Polacy bez żadnych problemów uporali się z Czechami (3:0), odnosząc trzecie zwycięstwo na mistrzostwach Europy. Już tylko kataklizm mógłby odebrać siatkarzom Vitala Heynena pierwsze miejsce w grupie. Przed nimi dwa mecze: z Czarnogórą (we wtorek) i Ukrainą (czwartek).","Na starcia z Estonią (3:1) i Holandią (3:0) selekcjoner Vital Heynen oddelegował dwie różne szóstki. Trzeciej konfiguracji nie było: z Czechami zagrali ci, którzy w niedzielę gładko uporali się z gospodarzami mistrzostw. Na parkiecie pojawili się więc Wilfredo Leon, Michał Kubiak, Mateusz Bieniek, Piotr Nowakowski, Fabian Drzyzga i Maciej Muzaj, czyli – wiele na to wskazuje – nasz „galowy” skład.Już kilka pierwszych piłek potwierdziło, że Polacy i Czesi funkcjonują w innych siatkarskich galaktykach. Imponował zwłaszcza Leon: bezbłędny w ataku, nieoceniony w polu serwisowym, szybko wybił rywalom z głowy marzenia o sprawieniu niespodzianki. W polskim zespole funkcjonowało niemal wszystko: ataki kończyliśmy na wysokiej skuteczności (choć Muzaj nieco ustępował w tym aspekcie Leonowi), dobrze działał blok, nie mieliśmy też większych problemów z przyjęciem czeskiej zagrywki. Inna sprawa, że rywale psuli na potęgę: chcąc za wszelką cenę zaskoczyć nas mocnym serwisem, kolejne piłki wrzucali a to w siatkę, a to gdzieś w trybuny. Pierwszą partię wygraliśmy do 18. Trudno uwierzyć, ale był to… najbardziej wyrównany set. W drugim Czesi prowadzili nawet 8:4, poddenerwowany Vital Heynen wziął przerwę na żądanie, wydawało się, że rywale odnaleźli rytm, ale wtedy w polu serwisowym pojawił się Piotr Nowakowski i kilkoma kąśliwymi flotami pomógł zdobyć Polakom aż siedem punktów z rzędu. Gdy chwilę później mocną zagrywką zaczął ostrzeliwać ich Michał Kubiak, było po zabawie. Wynik 25:12, na tym poziomie, trzeba potraktować jako nokaut.  Pomimo wysokiej przewagi, belgijski selekcjoner reprezentacji Polski nie zdecydował się na zmiany. Wyjściowa „szóstka” grała niemal do samego końca, kolejny raz wybijając Czechom siatkówkę z głowy. Zwycięstwo 25:15, choć nieco mniej imponujące, odnieśliśmy na trzecim, może czwartym biegu. Michal Nekola, szkoleniowiec rywali, robił co mógł, nieustannie zmieniał ustawienie, szukał wszelkich rozwiązań, ale na tak dysponowanych mistrzów świata siły po prostu nie było. Awans do 1/8 finału mamy już pewny. Teraz ważne jest rozsądne gospodarowanie siłami i dbanie o to, by wyjść z grupy na pierwszym miejscu. Przed starciami z Czarnogórą i Ukrainą można spodziewać się rotacji w składzie, ale o poziom obawiać się nie trzeba — w tej drużynie rezerwowi nie odstają poziomem od pierwszego składu. W tym nasza siła.",,
Coraz więcej Brytyjczyków chce drugiego referendum ws. brexitu,"Z sondażu YouGov dla dziennika „The Times” wynika, że po raz pierwszy więcej Brytyjczyków popiera organizację drugiego referendum w sprawie wyjścia z UE, niż się temu pomysłowi sprzeciwia. Nie jest jednak jasne, czy wyborcy zmienili zdanie co do samego brexitu.","Według cytowanych wyników badania za powtórzeniem głosowania na temat brexitu po zakończeniu procesu negocjacji z Unią Europejską opowiedziało się 42 proc. ankietowanych, a przeciwnego zdania było 40 proc.Na pytanie, jak zagłosowaliby w ewentualnym referendum, 45 proc. Brytyjczyków zapowiedziało poparcie dla pozostania we Wspólnocie, a 42 proc. - dla jej opuszczenia. 9 procent wyborców nie podjęło jeszcze decyzji, a 4 procent zapowiedziało, że nie wzięłoby udziału w plebiscycie.„Times” zastrzegł jednak, że choć wyniki tego sondażu sugerują niewielkie zwycięstwo zwolenników zmiany decyzji z 2016 roku o brexicie, to różnica między zwolennikami i przeciwnikami członkostwa we Wspólnocie jest zbyt mała, by traktować ją jako symbol jednoznacznej zmiany opinii publicznej.Jak podkreślono, większość badań przeprowadzonych przed referendum w czerwcu 2016 roku wskazywało niewielkie zwycięstwo zwolenników pozostania w UE, a jednak ostatecznie Brytyjczycy opowiedzieli się za wyjściem ze Wspólnoty.",,
Prokuratura: Sąd oddalił wniosek o areszt dla byłego szefa Art-B,"Sąd oddalił wniosek o areszt dla b. szefa Art-B – przekazał prok. Michał Dziekański z Prokuratury Okręgowej w Warszawie, dodając, że złoży zażalenie na tę decyzję. W październiku oraz grudniu br. b. szef Art-B. Bogusław B. został skazany w dwóch różnych sprawach na sześć lat więzienia.","W ubiegły poniedziałek warszawski sąd okręgowy nieprawomocnie wymierzył - zgodnie z wnioskiem prokuratora - karę sześciu lat więzienia i grzywnę 10 tys. zł Bogusławowi B. oskarżonemu o pranie pieniędzy. Wraz z B. prokuratura oskarżyła także przedsiębiorcę Macieja W., który miał działać z nim „wspólnie i w porozumieniu”. W. został skazany na cztery lata więzienia. Wobec obu sąd orzekł również obowiązek naprawienia wyrządzonej szkody.  Prok. Michał Dziekański z Prokuratury Okręgowej w Warszawie poinformował wówczas, że w związku z orzeczoną surową karą prokuratura wniosła o zastosowanie tymczasowego aresztu wobec B.  W poniedziałek prokurator Dziekański poinformował, że sąd oddalił wniosek o areszt dla b. szefa Art-B. – Będziemy składać zażalenie na tę decyzję – zapowiedział. Jak podkreślił, podstawą do wniosku jest obawa ucieczki. – Naszym zdaniem przy biografii pana B. i jego wieloletnich poszukiwaniach (...) teraz w sytuacji, w którym ma dwa wyroki skazujące go na sześć lat, czyli razem 12, to on po prostu ucieknie – ocenił prokurator. Podkreślił przy tym, że prokuratura „ma żal do sądu”, że w przypadku braku aresztu nie zastosowano innych środków zapobiegawczych takich, jak np. zakazu opuszczania kraju.  Proces w sprawie, w której wyrok zapadł w ubiegłym tygodniu, ruszył we wrześniu 2016 r. Prokuratura postawiła obu mężczyznom zarzuty w 2014 r. Informowała wówczas, że pieniądze, których dotyczy sprawa, wpłacono w styczniu tego roku na rachunek bankowy w Polsce. Pochodziły one – jak się okazało – z przestępstwa dokonanego na niekorzyść spółki w Szwajcarii w wyniku rozpowszechnionego w Europie Zachodniej tzw. oszustwa na prezesa. Jak pisano, nieustaleni oszuści pod koniec 2013 r., podszywając się pod szefa holdingu lotniczo-kosmicznego - m.in. podczas rozmów telefonicznych i wysyłanych fałszywych maili - doprowadzili do wyłudzenia od jednej ze spółek zależnych od holdingu ponad 9 mln euro. W styczniu 2014 r., po wykryciu oszustwa, spółka zwróciła się do banku o blokadę przelanych pieniędzy. Udało się wówczas zablokować tylko 2,7 mln euro, które przelano na konto w Polsce.  To drugi proces B. toczący się przez ostatnie lata przed Sądem Okręgowym w Warszawie. Na początku października br. zapadło orzeczenie w pierwszym, w którym sąd nieprawomocnie wymierzył B. sześć lat więzienia w związku z wyłudzeniami dokonanymi za pomocą tzw. piramidy finansowej. Kwotę dokonanego oszustwa oszacowano na około 33 mln zł.  Z kolei sprawa Art-B, w której poprzednio został skazany Bogusław B., była najgłośniejszą aferą początków III RP. B. ze wspólnikiem Andrzejem Gąsiorowskim (zgodził się na podawanie nazwiska) mieli, omijając prawo za pomocą tzw. oscylatora, zarobić 4,2 bln ówczesnych zł. W 1991 r. uciekli z Polski i osiedli w Izraelu. Bogusław B. został w 1994 r. zatrzymany w Szwajcarii, wydany Polsce i skazany w 2000 r. na 9 lat więzienia. Zaliczono mu czas przebywania w areszcie. W połowie 2004 r. wyszedł na wolność.",,
W sprawie Gowina „cierpliwość PO się kończy”,"– W przyszłym tygodniu zapadnie decyzja w sprawie dalszych losów Jarosława Gowina w PO – zapowiedział premier Donald Tusk, gość programu „Dziś wieczorem” w TVP Info. – Żeby zrobić to, o czym mówię, muszę mieć Platformę zwartą i przekonaną do tego, co mówię. Czas cierpliwości PO się kończy. I tak wielu ludzi mówi: człowieku jak możesz tolerować kogoś, kto może m.in. doprowadzić do utraty większości – zaznaczył szef rządu.",,,
MSWiA nie ma zarzutów wobec komendanta rektora WSPol,"W wyniku kontroli przeprowadzonej w Wyższej Szkole Policji w Szczytnie nie potwierdzono, aby komendant rektor korzystał z pomocy osób w niej zatrudnionych przy pisaniu monografii habilitacyjnej lub też wykorzystywał ich dorobek naukowy – wynika z raportu MSWiA.","W październiku i listopadzie 2019 roku kontrolę w Wyższej Szkole Policji (WSPol) w Szczytnie na polecenie ministra Mariusza Kamińskiego przeprowadził Departament Kontroli i Nadzoru Ministerstwa Spraw Wewnętrznych i Administracji. Stało się to po publikacji reportażu w „Superwizjerze” TVN24. Według dziennikarzy stacji, kariera naukowa rektora WSPol insp. Marka Fałdowskiego, który od ponad dwóch lat kieruje uczelnią, budzi poważne wątpliwości. Jego pracownicy oskarżali go m.in. o plagiat w pracy habilitacyjnej i mobbing oraz złożyli doniesienia do prokuratury.  W wyniku przeprowadzonej kontroli, na podstawie zebranego materiału, w tym wyjaśnień kilkudziesięciu pracowników uczelni, nie potwierdzono, aby komendant-rektor korzystał z pomocy osób zatrudnionych w WSPol przy pisaniu monografii habilitacyjnej lub też wykorzystywał ich dorobek naukowy. Nie potwierdzono również pozostałych zarzutów przedstawionych w reportażu „Superwizjera” – podało w informacji o wynikach kontroli MSWiA. O publikacji informacji poinformował PAP rzecznik WSPol podinspektor Marcin Piotrowski.   Według ustaleń kontroli, materiał filmowy stacji TVN i zawiadomienia składane do prokuratury na komendanta rektora mogły stanowić rodzaj realizacji gróźb jednego z pracowników uczelni. We wnioskach pokontrolnych podkreślono, że w prokuraturach i w sądach toczą się sprawy dotyczące byłych pracowników uczelni, co mogło być również powodem negatywnych działań z ich strony przeciwko komendantowi rektorowi. W listopadzie 2019 r. zakończyła się jedna ze spraw cywilnych o ochronę dóbr z pozwu WSPol przeciwko byłemu pracownikowi uczelni, w wyniku której zawarto ugodę. Pozwany, będący jedną z osób występujących w „Superwizjerze” TVN, zobowiązał się przeprosić WSPol (jako uczelnię) i jej kierownictwo za naruszenie dóbr osobistych. Pozwany stosowne przeprosiny przysłał do Wyższej Szkoły Policji w Szczytnie i zamieścił je na łamach lokalnej prasy.   Według kontrolerów, odebrano wyjaśnienia od osób, które były współautorami publikacji albo potencjalnie mogły mieć wiedzę na temat działalności naukowej komendanta-rektora. Stwierdziły one, że nie były nakłaniane i nie wydawano im poleceń mających na celu dopisanie komendanta-rektora do ich publikacji. Nie potwierdzono także udziału merytorycznego innych osób w tworzeniu pytań i konstruowaniu ankiety będącej narzędziem badawczym.   W ramach kontroli stwierdzono jednak „drobne nieprawidłowości” świadczące o braku wymaganego nadzoru nad realizacją projektu badawczego i w jego prawidłowym dokumentowaniu oraz wykorzystaniu jego wyników w działalności służbowej. Kontrolerzy uznali jednak, że nie wywołało to negatywnych skutków w działalności WSPol, bo dotyczyło to badań własnych, bezkosztowych, których prawa majątkowe należały do uczelni, a nie do podmiotów zewnętrznych.   „Mimo nieprawidłowości, które miały miejsce w procesie realizacji projektu badawczego, należy zwrócić uwagę, że poza korzyściami, jakie osiągnął komendant rektor (stopień naukowy), korzyści naukowe odniosła WSPol oraz cała policja” – wskazano w informacji o wynikach kontroli. Zespół kontrolny podkreślił też, że nie można się zgodzić z zarzutami o „upadku naukowym WSPol”.",,
Relikwia Żłóbka Jezusa już w Betlejem. „Pozostanie już tu na zawsze”,"Niewielki fragment żłóbka, w którym według tradycji Maryja miała złożyć nowo narodzonego Jezusa, został w sobotę uroczyście wprowadzony do kościoła Świętej Katarzyny Aleksandryjskiej w Betlejem, który sąsiaduje bezpośrednio z Bazyliką Narodzenia Pańskiego.","Relikwia została przekazana do Betlejem na podstawie decyzji papieża Franciszka. Powróciła do miejsca narodzin Jezusa po prawie 1400 latach nieobecności - podkreślają agencje.Niewielki kawałek klonowego drewna o wymiarach 2,5 cm długości na 1 cm szerokości, był jednym z pięciu fragmentów żłóbka, przechowywanego od VII wieku w kryształowej urnie w krypcie pod ołtarzem głównym w rzymskiej Bazylice Matki Bożej Większej. Sacra Culla (łac. cunabulum), czyli Święta Kolebka, to jedna z najsłynniejszych rzymskich relikwii.Relikwia przybyła do Betlejem z Jerozolimy, gdzie była wystawiona w nocy z piątku na sobotę w kościele na całonocne czuwanie. Na czele procesji wnoszącej relikwię do betlejemskiej świątyni szli palestyńscy harcerze przygrywający na dudach - zaznacza AFP w korespondencji z Betlejem. Przekazanie relikwii to moment o szczególnym wymiarze duchowym dla Palestyńczyków – pisze w komentarzu Associated Press. Sobotnia uroczystość odbyła się w przededniu rozpoczęcia Adwentu, okresu oczekiwania na przyjście Zbawiciela.O powrót Relikwii Żłóbka do Betlejem zabiegały władze Autonomii Palestyńskiej. Jak informował burmistrz Betlejem Anton Salman, ostateczna decyzja w tej sprawie zapadła w trakcie wizyty prezydenta Autonomii Palestyńskiej Mahmuda Abbasa w Watykanie w grudniu 2018 roku.Władze palestyńskie spodziewają się, że powrót relikwii będzie skutkować zwiększeniem liczby pielgrzymów nawiedzających miejsce narodzin Jezusa Chrystusa. Wieczorem na placu przed Bazyliką Narodzenia Pańskiego, nad którą pieczę sprawują prawosławni mnisi greccy oraz mnisi ormiańscy, odbyła się uroczystość zapalenia świateł na drzewku bożonarodzeniowym. Przewodniczył jej palestyński przywódca Mahmud Abbas.Bazylika Narodzenia w Betlejem Bazylika Narodzenia w Betlejem jest jednym z najstarszych nieprzerwanie funkcjonujących kościołów chrześcijańskich na świecie. Pod prezbiterium bazyliki znajduje się poświadczone tradycją i w źródłach pisanych miejsce narodzin Jezusa w grocie zamienionej w kaplicę. Na terenie Groty Narodzenia znajduje się Kaplica Żłóbka, która jest własnością franciszkanów (OFM).Władze Autonomii Palestyńskiej wystąpiły w 2011 roku o wpisanie miasta Betlejem wraz z całym kompleksem bazyliki na Listę światowego dziedzictwa UNESCO. Wspólnoty chrześcijańskie, obawiając się komplikacji natury prawnej, nieprzychylnie odniosły się do tej inicjatywy.Władze Betlejem przewidują, że uroczystości z okazji powrotu relikwii Żłóbka przeciągną się do świąt Bożego Narodzenia.",,
"Jako pierwsza oskarżyła Grodzkiego. „Wyciągnęłam 500 dolarów, ordynator wziął te pieniądze”","Każdy z pacjentów szpitala w Zdunowie przed planowaną operacją był wzywany do pokoju lekarskiego, by tam usłyszeć jaką kwotę ma zapłacić przed zabiegiem – opowiada w Radiu Szczecin prof. Agnieszka Popiela.","Profesor Agnieszka Popiela jako pierwsza oskarżyła obecnego marszałka Senatu Tomasza Grodzkiego o to, że rodziny pacjentów  szczecińskiego szpitala, w którym pracował, „pod presją psychiczną” wpłacali na działającą przy placówce fundację.  „Jak moja mama umierała, to trzeba było dać 500 dolarów za operację. Podobno na czasopisma medyczne. Faktury ani rachunku nie dostałam. Nigdy tego nie zapomnę” – pisała w listopadzie ub. roku prof. Popiela w mediach społecznościowych.  W poniedziałek w rozmowie z Radiem Szczecin prof. Popiela powiedziała, że w latach 90. w szpitalu w Zdunowie wszystko było „dobrze zorganizowane i pacjenci o tym wiedzieli”.  Twierdzi, że każdy z pacjentów przed operacją szedł do pokoju lekarskiego. Tam miał usłyszeć, ile ma zapłacić. – Na sali leżała dziewczynka, 15- 16-latka, po powrocie z gabinetu lekarskiego bardzo płakała, bo jej powiedzieli, że jeżeli chce mieć taką bliznę, żeby się jeszcze w bikini mogła pokazać na plaży, to powinni przyjechać rodzice. Mama mi mówiła: „wiesz, ta dziewczynka bardzo płakała, bo powiedziała, że przecież nie może rodziców o to poprosić” – opowiada. Popiela opowiedziała też, jak spotkała się z ówczesnym ordynatorem Tomaszem Grodzkim. Chodzi o wydarzenia z czerwca 1998 r., kiedy jej matka była pacjentką tego szpitala. Jak mówi – Grodzki potwierdził, „że ze względu na wysokie standardy leczenia i kształcenie się lekarzy przyszpitalna fundacja potrzebuje wsparcia finansowego”.   Popiela powiedziała, że wpłata nie była warunkiem wykonania operacji, „ale czuła presję, by jej dokonać”. – Podczas rozmowy padła konkretna kwota – opowiada.  – Wyciągnęłam 500 dolarów z portfela, to nie była żadna koperta, odliczyłam po setce, prosiłam, żeby przeliczył. Pan ordynator wziął te pieniądze, nie umiem sobie przypomnieć teraz, gdzie je schował, czy to była szuflada... ale pamiętam, że podszedł do biurka, wyciągnął zeszyt formatu A4, zapisał w nim coś. Zrozumiałam to w ten sposób, że zapisał moją wpłatę na tę fundację. Ale nie dostałam żadnego pokwitowania – dodała.",,
"Europoseł PSL: Małżeństwo to związek kobiety i mężczyzny, adopcja tylko dla małżeństw","– Dla mnie małżeństwo to jest związek kobiety i mężczyzny. Jeżeli mówimy o adopcji, to tylko dla małżeństw. Jeżeli mówimy o sprawach związanych z aborcją, z ustawą aborcyjną, to ja jestem gorącym zwolennikiem obrony tzw. kompromisu aborcyjnego – powiedział w Polskim Radiu 24 europoseł PSL Jarosław Kalinowski, odnosząc się do poglądów reprezentowanych przez Koalicję Europejską, do której przystąpili ludowcy.","– Tutaj akurat jestem chyba w takiej samej pozycji jak Jarosław Kaczyński, bo gdyby miał inne zdanie, toby tę ustawę zmieniono. My w tej sprawie nie musimy się obnosić. Takie stanowisko mieliśmy i ono nie będzie zmienione – stwierdził Kalinowski.",,
Verhofstadt: Brexit bez porozumienia „prawie nieuchronny”,"Belgijski liberalny eurodeputowany Guy Verhofstadt ocenił po ostatnich głosowaniach w brytyjskiej Izbie Gmin, że wyjście Wielkiej Brytanii z Unii Europejskiej bez porozumienia stało się „prawie nieuchronne”.","Verhofstadt, przywódca Sojuszu Liberałów i Demokratów, zajmuje się referowaniem Parlamentowi Europejskiemu przebiegu prac nad brexitem. „Środa jest ostatnią szansą dla Zjednoczonego Królestwa wyjścia z impasu lub stanięcia w obliczu otchłani” – napisał na Twitterze.Brytyjska Izba Gmin odrzuciła w poniedziałek wieczorem cztery alternatywne plany wyjścia Wielkiej Brytanii z Unii. Żadna z przedstawionych propozycji nie uzyskała większości głosów. Najbliżej zwycięstwa była propozycja stworzenia unii celnej ze Wspólnotą. Parlamentarzyści mieli do wyboru cztery propozycje: stworzenie unii celnej między Zjednoczonym Królestwem a Unią Europejską, uzyskanie członkostwa w Europejskim Stowarzyszeniu Wolnego Handlu (EFTA) i Europejskim Obszarze Gospodarczym (EOG) oraz porozumienia celnego z UE (tzw. Wspólny Rynek 2.0), organizację referendum ratyfikacyjnego dla jakiegokolwiek porozumienia z UE oraz zobowiązanie rządu do jednostronnego wycofania się z brexitu w razie niezdolności uzyskania przedłużenia procesu lub alternatywnego porozumienia z opcją podjęcia kolejnej próby w przyszłości.",,
Steinbrueck goni Merkel w sondażach,Dwa tygodnie przed wyborami do Bundestagu kandydat SPD na kanclerza Niemiec Peer Steinbrueck zmniejszył dystans dzielący go i jego partię do rządzących krajem chrześcijańskich demokratów kanclerz Angeli Merkel – podał  „Bild am Sonntag”.,"Z opublikowanego w niedzielę sondażu instytutu Emnid wynika, że poparcie dla SPD wzrosło w ciągu tygodnia o dwa punkty procentowe do 25 proc. Na obie partie chadeckie CDU/CSU chce natomiast głosować 40 proc. wyborców, o jeden punkt więcej niż tydzień temu. Poparcie dla samego Steinbruecka skoczyło aż o siedem punktów do poziomu 35 proc., co jest jego najlepszym wynikiem od ubiegłorocznej nominacji na kandydata SPD do fotela kanclerskiego – czytamy w „Bild am Sonntag”.  W bezpośredniej konfrontacji obu rywali Merkel utrzymuje jednak nadal zdecydowaną przewagę. 50 proc. (o 2 proc. mniej niż przed tygodniem) uczestników ankiety chciałoby, by po wyborach 22 września pozostała szefową rządu. Sondaż został przeprowadzony po dobrym występie Steinbruecka w telewizyjnym pojedynku z Merkel w zeszłą niedzielę.  Koalicja rządowa CDU/CSU-FDP (45 proc.) zachowuje przewagę nad sojuszem partii opozycyjnych SPD-Zieloni z poparciem 36 proc. W przypadku rozszerzenia sojuszu o Lewicę, popieraną przez 9 proc. ankietowanych, szanse obu bloków wyrównują się, jednak socjaldemokraci i Zieloni wykluczają koalicję z postkomunistami, uważając, że przeszkodę nie do przezwyciężenia stanowi ich polityka zagraniczna, przede wszystkim postulat wyjścia z NATO.  Sztab wyborczy CDU obawia się, że dobre wyniki w sondażach mogą uśpić wyborców partii chadeckich, co może spowodować, że wielu z nich w dniu wyborów pozostanie w domu. By zmobilizować wyborców, Merkel i inni politycy CDU ostrzegają przy każdej okazji przed koalicją SPD i Zielonych z Lewicą. Ich zdaniem dementowanie przez socjaldemokratów informacji o powyborczym sojuszu jest jedynie wybiegiem taktycznym. –  Kto sądzi, że i tak pozostanę kanclerzem, może obudzić się rankiem po wyborach w kraju z rządem czerwono-czerwono-zielonym (SPD-Lewica-Zieloni)  – mówi Merkel na każdym wiecu wyborczym. –  Ważny jest każdy głos, ponieważ wyniki wyborów będą bardzo wyrównane – powtarza pani kanclerz.",,
Spotkanie Trumpa z Macronem w Paryżu. „Bardzo konstruktywne”,"Paryskie spotkanie prezydentów USA i Francji Donalda Trumpa i Emmanuela Macrona było „bardzo konstruktywne” – poinformowało w sobotę źródło w Pałacu Elizejskim, cytowane przez Reutera. – Jesteśmy bliżej niż by się zdawało – miał na nim powiedzieć Trump.","Liderzy spotkali się w sobotę, kilka godzin po wybuchu sporu dotyczącego obraźliwej zdaniem Trumpa wypowiedzi francuskiego prezydenta.Jednak według źródła w Pałacu Elizejskim spotkanie obu przywódców było „bardzo konstruktywne”. Rozmówca Reutera podkreślił, że sprawa tej wypowiedzi była „nieporozumieniem”. Dodał, że Trump w czasie spotkania powiedział, że obaj przywódcy „są bliżej niż by się wydawało”. Macron i Trump na sobotnim spotkaniu zgodzili się również, że sprawa zabójstwa dziennikarza Dżamala Chaszodżdżiego zamordowanego w saudyjskim konsulacie w Stambule nie powinna pogłębiać destabilizacji na Bliskim Wschodzie oraz że może być okazją to wypracowania rozwiązania w sprawie wojny w Jemenie – mówił anonimowy przedstawiciel Pałacu Elizejskiego. W związku z zamordowaniem krytycznego wobec Rijadu dziennikarza Arabia Saudyjska znalazła się w ogniu płynącej z całego świata krytyki. Kraj ten jednocześnie dowodzi międzynarodową koalicją zwalczającą rebeliantów Huti w Jemenie. Jeszcze przed sobotnim spotkaniem przywódcy zgodzili się co do potrzeby sprawiedliwego „podziału obciążenia” Europy na rzecz NATO. – Oczywiście mam zamiar podzielić się z prezydentem Trumpem propozycjami dotyczącymi strategicznych zdolności obronnych Europy i przyjęciem przez nią większych obciążeń wobec NATO – podkreślił Macron przed rozmowami w Pałacu Elizejskim. Chodzi o wypowiedź z wtorkowego wywiadu Macrona dla radia Europe1. Francuski prezydent mówił w nim o zagrożeniach dla Europy w dziedzinie cyberprzestrzeni, zapowiedzianym wycofaniu się USA z traktatu INF (o całkowitej likwidacji pocisków rakietowych pośredniego i średniego zasięgu) oraz konieczności utworzenia wspólnej europejskiej armii. Mówiąc o tych zagrożeniach, powiedział: „musimy mieć ochronę przed Chinami, Rosją, a nawet przed Stanami Zjednoczonymi”. – W obliczu Rosji, która znajduje się przy naszych granicach i która udowodniła, że może być groźna, musimy mieć Europę, która się broni bardziej sama, w sposób bardziej suwerenny, nie będąc tylko zależną od Stanów Zjednoczonych – mówił francuski prezydent. W oświadczeniu wydanym przed sobotnim spotkaniem przywódców przedstawiciel Pałacu Elizejskiego wyjaśniał, że doszło do nieporozumienia. – Rozumiem, że kolejność tematów w wywiadzie mogła wprowadzić w błąd, ale to są dwa różne tematy: traktat INF i temat europejskich sił obronnych, nad którymi trwają pracę – podkreślił. Dodał, że prezydent Macron „nigdy nie powiedział, że należy utworzyć europejską armię przeciw Stanom Zjednoczonym”. Trump przybył do Paryża na uroczystości związane z rocznicą zakończenia I wojny światowej.",,
Jarosław Kaczyński: Jesteśmy bardzo zadowoleni z wyniku wyborów,"– Otrzymaliśmy legitymację, by kontynuować dobrą zmianę – powiedział prezes PiS Jarosław Kaczyński, który komentował wynik wyborów parlamentarnych. – W Senacie jest pole do kompromisu i współpracy; Chcemy by Senat stał się miejscem, gdzie wojna w polityce będzie ograniczona – dodał prezes PiS.","– Uzyskaliśmy legitymację do tego, by kontynuować dobrą zmianę, by kontynuować nasza politykę, by Polskę w dalszym ciągu zmieniać – powiedział prezes PiS Jarosław Kaczyński, odnosząc się do wyników wyborów. Kaczyński na konferencji prasowej w Warszawie ocenił, że Prawo i Sprawiedliwość od 2005 r. odnotowało znaczy wzrost poparcia. – Ten wzrost od 2005 r., to jest wzrost przeszło dwuipółkrotny – powiedział. Ocenił, że jest to ogromny sukces. Kaczyński stwierdził, że polska polityka dzięki PiS przesunęła się na nowy poziom. – Będziemy dążyć do tego, by Senat stał się miejscem, w którym wojna niszcząca polską politykę będzie co najmniej ograniczona – mówił prezes PiS Jarosław Kaczyński. Jest pole do kompromisu i jakiejś współpracy, to będzie dobry sprawdzian dla naszych politycznych przeciwników. – Jeśli chodzi o Senat, nie jest z naszego punktu widzenia rzeczą dobrą, że co prawda pokonaliśmy PO, ale jest kilku senatorów niezależnych, trzy osoby z PSL i nie mamy bezwzględnej większości w Senacie – powiedział prezes PiS na konferencji prasowej w Warszawie. Według niego wynika to z tego, że PiS stosuje „pewne reguły”. – Moglibyśmy mieć co najmniej remis w Senacie, gdybyśmy chcieli wysuwać osoby, które z naszego punktu widzenia na to nie zasługiwały. Nasi przeciwnicy nie mają takich oporów, wysuwają osoby, wobec których formułowane są, i to z poważnymi dowodami, zarzuty karne. Tu chodziło tylko o niestosowne wypowiedzi i to nas właśnie kosztowało – mówił Kaczyński. Jak zaznaczył, PiS nie żałuje swojej postawy. – Te zasady dla nas ważne są istotniejsze niż pewne mankamenty, które mogą z obecnej sytuacji wyniknąć –  dodał Kaczyński. Szef PiS powiedział, że Senat nie jest w stanie zablokować ustaw, natomiast nowy układ sił może spowodować przedłużenie procesu legislacyjnego. – To jest coś, z czym się będziemy liczyli, ale będziemy dążyć do tego, by Senat stał się takim miejscem, by ta wojna, która tak bardzo niszczy polską politykę, została co najmniej ograniczona, albo w ogóle jej nie będzie –  powiedział prezes PiS. – Nasi polityczni przeciwnicy, w tym pani Małgorzata Kidawa-Błońska, nieustannie wzywają do pokoju. To będzie dobry sprawdzian, tam jest w gruncie rzeczy remis, jeśli chodzi o dwie koalicje polityczne, pozostali są niezależni. Jest pole do kompromisu i jakiejś współpracy, przynajmniej ograniczonej; zobaczymy, czy nam się to uda. Jeśli się nie uda, to będziemy musieli postępować zgodnie z prawem i z całą pewnością to wszystko, co uważamy za ważne, zostanie zrealizowane –  dodał Kaczyński. Prezes PiS odnosząc się do sytuacji po wyborach ocenił, że „jest dobrze, a będzie lepiej”. Według niego, jeśli dotychczasowa polityka PiS będzie kontynuowana, to obecne wysokie poparcie dla tej formacji jeszcze wrośnie. Dziennikarze pytali Kaczyńskiego, czy będą próby pozyskania przez PiS senatorów tak, by uzyskać większość w Senacie. – Bardzo państwu dziękuję. My prowadzimy politykę uczciwymi metodami – powiedział prezes PiS, kończąc swoje oświadczenie.",,
Trump odwiedził zniszczoną pożarami Kalifornię. 500 osób zaginionych,"Prezydent Stanów Zjednoczonych Donald Trump przyjechał do poszkodowanej przez pożary lasów i buszu Kalifornii. Spotyka się tam z lokalnymi władzami, strażakami oraz rannymi i rodzinami tych, którzy ucierpieli.","Na konferencji w mieście Paradise, w dużym stopniu zniszczonym przez pożar prezydent chwalił ekipy ratownicze. Wyraził też nadzieję, że z tegorocznych pożarów wyciągnięte zostaną wnioski.  – Mamy najlepszych ludzi na świecie, pomagających ekipom szybkiego reagowania. Myślę, że wszyscy jedziemy na jednym wózku. Musimy zająć się dobrym zarządzaniem, będziemy współpracować z organizacjami ochrony środowiska – powiedział Trump.  Dodał, że wszyscy zaczynamy rozumieć przyczyny pożarów i nie sądzi, żeby powtórzyły się one w przyszłości na taką skalę.   – W ostatnim czasie prowadzonych było sporo badań i mam nadzieję, że ten pożar tutaj był ostatnim. Jego skutki są bardzo, bardzo poważne – powiedział amerykański prezydent.  Liczba śmiertelnych ofiar pożaru lasów w północnej Kalifornii przekroczyła 70. Na liście zaginionych znajduje się ponad 500 osób. Ratownicy przeszukują zgliszcza tysięcy spalonych domów. Prezydentowi podczas wizyty towarzyszy szef personelu Białego Domu John Kelly i zięć Jared Kushner. Zostali oni podjęci przez gubernatora Jerrego Browna i gubernatora elekta Gavina Newsoma, który wygrał niedawne wybory i wkrótce obejmie to stanowisko.  Pożar Camp Fire niemal całkowicie zniszczył 27-tysięczne miasto Paradise oraz przylegające do niego mniejsze miejscowości. Spłonęło łącznie 11 tysięcy budynków na obszarze blisko 60 tysięcy kilometrów kwadratowych. Ponad 50 tysięcy osób przebywa w schroniskach, hotelach i u znajomych.",,
Ambasador Przyłębski opisał sytuację w Polsce. Niemcy oburzeni,"Ambasador RP w RFN Andrzej Przyłębski na spotkaniu z mieszkańcami Eberswalde w Brandenburgii opisał sytuację w Polsce. Gdy słuchacze zorientowali się, że opis ten nie odpowiada obrazowi przedstawianemu w niemieckich mediach, zirytowali się. – Widzę, że Niemcy wiedzą lepiej ode mnie, co się dzieje w Polsce – powiedział wówczas polski dyplomata.","Ambasador Andrzej Przyłębski był gościem honorowym „Salonu dyplomatycznego” w położonym 30 km od Cedyni Eberswalde i dyskutował z tamtejszym burmistrzem, Friedhelmem Bogdinskim. Nasz przedstawiciel na wstępie zastrzegł, że będzie Polskę „nie tylko reprezentował, lecz także jej bronił”. Spotkanie opisał portal welt.de. Przyłębski podkreślił, że jest nie tylko dyplomatą, ale także filozofem. Znając Kanta i Hegla za swoje najważniejsze zadanie uważa  „poszukiwanie prawdy”. Zgromadzonym słuchaczom ambasador nakreślił sytuację w Polsce od czasów zawarcia układu okrągłostołowego po dzień dzisiejszy.  Umowę zawartą 30 lat temu z komunistami określił mianem „zgniłego kompromisu”, który doprowadził do „podziału łupów”. W wyniku tego układu „bogaci stawali się coraz bogatsi, a biedni coraz biedniejsi”, życie codzienne zdominowały korupcja i nepotyzm, a na wsparcie mogły liczyć tylko firmy popierające ówczesne władze. System podatkowy był nieszczelny.  Sytuacja zmieniła się w 2015 r. po objęciu władzy przez Prawo i Sprawiedliwość – tłumaczył polski poseł, wskazując, że w ostatnich latach spada bezrobocie, rozwija się gospodarka, uszczelniany jest system podatkowy.",,
"Oto dwa obrazy Picassa, których jeszcze nikt nie widział","„Kobieta i gitara” z 1910 r. oraz „Mandolina i gitara” z 1913 r. to dwa kubistyczne obrazy Pabla Picassa, które przedstawiono publiczności po raz pierwszy – podały chorwackie media. Te dwa obrazy olejne na płótnie zostały wystawione na widok publiczny w jednym z hoteli w Zagrzebiu.","Wydarzenie poprzedziło otwarcie wystawy „Picasso odkrywający arcydzieła”, które nastąpi 2 grudnia w muzeum Mimara w Zagrzebiu.Eksperci badający przez ostatnie 20 lat autentyczność tych dzieł przedstawili niektóre wnioski dotychczasowej pracy.Igor Jelovac, ekspert z centrum grafologii, powiedział, że było trudno ustalić autentyczność podpisu malarza. Przyznał, że może się on zmieniać w ciągu życia danej osoby. W przypadku tych obrazów podpis pochodził z okresu, kiedy Picasso wciąż rozwijał swój styl i umiejętności. – To prawie niemożliwe, aby potwierdzić oryginalność podpisu, ale możemy stwierdzić, że istnieje wysokie prawdopodobieństwo, że obraz został podpisany przez Pabla Picassa – zauważył Jelovac.Jak podają chorwackie media, niedawno odkryte obrazy powstały na początku XX wieku, kiedy to młody student Istvan Szabo spotkał się z malarzem w Paryżu. W 1913 r. kupił on obraz „Kobieta i gitara”. Wtedy też poprosił artystę o namalowanie kolejnego, który został nazwany „Mandolina i gitara”.Po wybuchu I wojny światowej student wyjechał do Szwajcarii. Pod koniec wojny chciał wrócić w rodzinne strony Wojwodiny (dzisiejsza Serbia). Dotarł jedynie na miasta Zemun (dzisiejsza dzielnica Belgradu), gdzie został przyjęty przez zamożną rodzinę Markoviców.Za udzieloną mu pomoc, dał im w prezencie obrazy Picassa. Gospodarze powiesili dzieła na ścianie. Wyśmiani jednak przez przyjaciół za ich „dziecięcy” styl, schowali je na strychu.",,
Nieznani sprawcy pomazali budynki kościelne. „Zorganizowana akcja przeciw nauce Kościoła”,"Wandale pomazali we wtorek ogrodzenie budynku kurii Archidiecezji Warszawskiej, dom parafialny przy warszawskiej archikatedrze św. Jana Chrzciciela i budynek kurii warszawsko-praskiej. Zdaniem proboszcza archikatedry, ks. Bogdana Bartołda, sprawcami są zwolennicy aborcji.","Napisy „Oto ciało moje, oto krew moja. Wara wam” i „Mordercy kobiet” pojawiły się we wtorek w trzech punktach Warszawy: na ogrodzeniu budynku kurii Archidiecezji Warszawskiej przy ul. Miodowej, na domu parafialnym przy archikatedrze św. Jana Chrzciciela i na drzwiach i schodach budynku kurii warszawsko-praskiej. Na tym ostatnim nieznani sprawcy napisali jeszcze „Rwanda pamiętamy”.Ks. Bartołd napisy zauważył rano, kiedy szedł na mszę św. około godz. 6.50. – Wczoraj, kiedy wracałem z koncertu około 21, jeszcze ich nie było – zaznaczył.Zdaniem ks. Bartołda, wandalizmu dopuścili się przeciwnicy obywatelskiego projektu ustawy „Zatrzymaj aborcję”, który Sejmowa Komisja Polityki Społecznej i Rodziny skierowała w poniedziałek do podkomisji.Projekt zakłada zniesienie możliwości przerwania ciąży ze względu na duże prawdopodobieństwo ciężkich i nieodwracalnych wad płodu.Zorganizowana akcja– Nie ulega wątpliwości, że te napisy odnoszą się do tej ustawy. Wygląda to na zorganizowaną akcję przeciwko nauczaniu Kościoła, który broni życia od poczęcia do naturalnej śmierci i przypomina, że życie jest święte. A są osoby, które się z tym nie zgadzają – podkreślił.Przypomniał, że budynek parafialny jest zabytkiem, który cztery lata temu został odnowiony za pieniądze z budżetu Warszawy. – Możemy się różnić w poglądach, możemy dyskutować, natomiast nie jest do zaakceptowania forma niszczenia obiektów zabytkowych należących do wspólnoty Kościoła. To jest po prostu wandalizm i barbarzyństwo – ocenił ks. Bartołd. Proboszcz poinformował, że zawiadomił policję, która była już na miejscu. – Złożyłem zeznania na okoliczność ścigania sprawców, bo trzeba będzie wystąpić do ubezpieczyciela, który będzie żądał zadośćuczynienia – wyjaśnił.Proboszcz parafii archikatedralnej powiedział, że na zainstalowanym na ul. Kanonia monitoringu zostało zarejestrowanych kilka osób.Teraz sprawą zajmie się stołeczna policjaOficer prasowy komendanta rejonowego policji w Warszawie nadkom. Robert Szumiata poinformował, że jeśli wojewódzki konserwator zabytków potwierdzi, iż zniszczone budynki są zabytkami, to policja będzie prowadziła postępowanie z urzędu na podstawie art. 108 ustawy o ochronie zabytków. – Kuria na Miodowej na pewno jest zabytkiem, jednak nie wiemy, czy jest nim ogrodzenie, na którym sporządzono napisy. Na ul. Kanonii sprawa jest prostsza, ponieważ napisy sporządzono na elewacji budynku – zaznaczył. – Będziemy prowadzić postępowanie, analizować nagrania z monitoringu, które zabezpieczyliśmy, i będziemy starać się zatrzymać sprawców oraz oszacować wysokość strat – dodał.",,
„Mamy tragifarsę”. Kalisz krytykuje kampanię i rezygnuje. Na razie nie popiera Ogórek,"Ryszard Kalisz uważa, że kampania wyborcza jest prowadzona w sposób niepoważny i dlatego nie zamierza startować w wyborach prezydenckich. Polityk podkreśla, że na razie nie
zamierza poprzeć żadnego z kandydatów.  – Mamy tragifarsę  – mówi.","Ryszard Kalisz powiedział podczas konferencji prasowej w Sejmie, że jego zdaniem, urząd prezydenta uosabia majestat Rzeczypospolitej i jest przeznaczony dla osoby o silnym autorytecie. Według niego, obecna kampania wyborcza i jej uczestnicy tego nie potwierdzają. „Mamy tragifarsę”; „baloniki i światła” – Przykro mi to mówić, ale mamy tragifarsę. Z jednaj strony mamy kandydata,który mówi, że jedyną przyczyną jego startu jest wysokie zaufanie społeczne. (…) Mamy też inne osoby, co do których, ma wrażenie, to jest zabieg marketingowy – powiedział. Według Kalisza na konwencjach wyborczych widać jedynie „wydane olbrzymie pieniądze nabaloniki i światła”. – Tak być nie może; nikt poważny nie może takiej sytuacji zaakceptować. Ja mam wrażenie, że to nie jest kampania prezydencka, tylko jakieś przekomarzania (...) nie mogę brać w tym udziału – uzasadniał swoją decyzję.„Nie doszło do zjednoczenia lewicy” Drugim powodem rezygnacji ze startu – mówił Kalisz – jest to, że jestem zwolennikiem jednoczenia lewicy, do którego nie doszło. – Rozmawiałem zewszystkimi – z Leszkiem Millerem, z Andrzejem Celińskim, z Pawłem Piskorskim,z Grzegorzem Napieralskim też; bez skutku – zaznaczył. Dodał, że jegozdaniem lewica nie może nikogo ze swojego grona wykluczać. Kalisz ocenił, że bez trudności zebrałby wymagane do zarejestrowaniakandydata 100 tys. podpisów; przyznał, że kłopotem w kampanii mógłby okazaćsię za to brak środków finansowych. Polityk powiedział, że na razie nie poprze „żadnego z kandydatek ikandydatów”. Kalisz – niedoszły kandydat SLDW końcu stycznia Ryszard Kalisz, lider Stowarzyszenia Dom Wszystkich Polska, mówił, że zastanawia się nad startem w wyborach prezydenckich. Polityk byłwcześniej wymieniany jako kandydat SLD. Rada krajowa SLD nie zgodziła sięjednak na tę kandydaturę. Ostatecznie Sojusz wystawił Magdalenę Ogórek,doktor nauk humanistycznych specjalizującą się w historii Kościoła. Do tej pory dziewięcioro kandydatów poinformowało PKW o utworzeniu komitetuwyborczego. Są to: ubiegający się o reelekcję prezydent Bronisław Komorowski,kandydat PiS Andrzej Duda, kandydatka SLD Magdalena Ogórek, kandydat PSL AdamJarubas, kandydat Twojego Ruchu Janusz Palikot, kandydat ugrupowania KORWiNJanusz Korwin-Mikke, muzyk Paweł Kukiz, kandydat Ruchu Narodowego MarianKowalski oraz kandydat KNP Jacek Wilk.",,
Niemcy: Trwają poszukiwania czterech potencjalnych terrorystów islamskich,Policja niemiecka poszukuje czterech osób podejrzewanych o przygotowywanie zamachu na lotnisku w Stuttgarcie. Służby przeszukały w piątek kilka mieszkań. Dzień wcześniej w 14 największych portach lotniczych RFN ogłoszono alarm ze względów bezpieczeństwa.,"Prokuratura w Stuttgarcie prowadzi śledztwo przeciwko czterem zidentyfikowanym osobom, które obserwowały w czwartek lotnisko w Stuttgarcie. Jak wnioskują śledczy z nagrań monitoringu w porcie lotniczym, interesował je głównie przebieg kontroli bezpieczeństwa na lotnisku. Policja przeszukała dotychczas kilka nieruchomości w Badenii-Wirtembergii i Nadrenii Północnej-Westfalii. Śledczy wychodzą z założenia, że poszukiwane osoby przygotowywały zamach terrorystyczny. Minister spraw wewnętrznych Badenii-Wirtembergii Thomas Strobl potwierdził, że poszukiwani mają związki ze środowiskiem radykalnych muzułmanów w Niemczech. Jeden z nich – Marokańczyk z pochodzenia – znajduje się na policyjnej liście stwarzających zagrożenie islamistów. Marokańczyk i jego syn zostali zauważeni tydzień wcześniej również na lotnisku Charles'a de Gaulle'a w Paryżu, gdzie z samochodu dostawczego na numerach rejestracyjnych z Akwizgranu robili zdjęcia budynku.",,
Prezydent: Z różnych stron sceny politycznej różne wypowiedzi idą za daleko,"Wątpię, żeby można było zabójstwo Pawła Adamowicza rozpatrywać jako mord polityczny; wydaje mi się, że z różnych stron sceny politycznej wypowiedzi w tej sprawie idą za daleko – powiedział w rozmowie z portalem wp.pl prezydent Andrzej Duda.","Prezydent pytany, czy należy interpretować zabójstwo Pawła Adamowicza jako „mord polityczny” odpowiedział: „wątpię, żeby można było mówić o mordzie politycznym w sytuacji, kiedy tej straszliwej zbrodni dopuszcza się człowiek, który ma poważne problemy psychiczne i był leczony na schizofrenię”.– Wątpię, żeby można było w ogóle w tych kategoriach to rozpatrywać, zresztą na pewno będą się jeszcze w tej kwestii wypowiadali biegli, więc moje zdanie nie jest autorytatywne – mówił prezydent.– Wydaje mi się, że z różnych stron sceny politycznej różne wypowiedzi idą za daleko i to nie jest dobrze w tej sytuacji, że tak się dzieje – dodał. „Apeluję, by rachunek sumienia ws. języka debaty zaczynać od siebie ”– Ja o jedną tylko rzecz mogę poprosić, zaapelować: o to, żeby ten rachunek zacząć od siebie. (...) Bardzo proszę, żeby każdy w swoim sumieniu zastanowił się nad tym, co do tej pory pisał w internecie, w jaki sposób się wypowiadał – i nie mówię tutaj tylko o ludziach, którzy robią to, bo są osobami publicznymi – mówił prezydent.– I mówię – zaczynam to od siebie, bo ja nie powiem, żebym również i ja – kiedy popatrzę na przestrzeni lat mojej działalności politycznej – wszystkie wypowiedzi miał zawsze w porządku – dodał.Jak powiedział Duda, efektem dokonanej przez niego refleksji nad swoimi wystąpieniami i wypowiedziami jest to, że – zwłaszcza na przestrzeni ostatnich kilku miesięcy – bardzo zwracał uwagę na to, co pisze w internecie i w jaki sposób odnosi się do różnych osób.– Nie ukrywam, zdarzyło mi się, że kasowałem jeszcze niewysłane, ale już napisane projekty tweetów, specjalnie wielokrotnie zostawiałem niewysłanego tweeta po to, żeby go jeszcze przemyśleć, właśnie po to, żeby nikogo nie urazić, żeby nikogo nie skrzywdzić tym, nie wywołać (...) niepotrzebnych, złych emocji. I o to proszę, żebyśmy się nad tym zastanowili – dodał prezydent. „Jeśli ktoś wystąpi o odznaczenie Pawła Adamowicza, będziemy to rozważać”Jeżeli ktoś wystąpi z wnioskiem odznaczenia pośmiertnie prezydenta Gdańska Pawła Adamowicza, będziemy to rozważać - powiedział prezydent Andrzej Duda zapytany, czy sam planuje pośmiertnie odznaczyć prezydenta Gdańska. Wyraził przy tym pogląd, że „sprawa prezydenta Adamowicza z przyczyn wszystkim znanych jest sprawą skomplikowaną”. – Mówiono o tym bardzo wiele, zresztą w czasie poprzedniej kampanii wyborczej samorządowej – dodał.Andrzej Duda przypomniał, że od 2010 roku nie było takiej inicjatywy skierowanej do prezydenta RP. „Aapeluję do wszystkich stron sceny politycznej o więcej wstrzemięźliwości”Prezydent Duda proszony o komentarz do wypowiedzi rzeczniczki PiS Beaty Mazurek, która napisała w niedzielę na Twitterze „W obliczu ludzkiej tragedii, PiS zachował się jak trzeba. Niestety totalna opozycja i część mediów wykorzystała to nieszczęście jako kampanię wyborczą do polit. ataków na Zjednoczoną Prawicę. Nie będziemy bierni na supozycje, kłamstwa i insynuacje”.– Bardzo proszę wszystkich o więcej wstrzemięźliwości. Wszystkie strony sceny politycznej - powiedział Andrzej Duda odnosząc się do wypowiedzi Mazurek.Prezydent zwrócił przy tym uwagę, że pozytywnie odebrał spotkanie przedstawicieli ugrupowań politycznych ws. inicjatywy wspólnego marszu przeciwko przemocy i nienawiści po ataku na prezydenta Gdańska Pawła Adamowicza, które odbyło się 14 stycznia w Pałacu Prezydenckim. – To co ustaliliśmy stało się polską rzeczywistością i gdyby się nam udało w tak koncyliacyjny sposób działać, to widzę w tym jakąś nadzieję na poprawę funkcjonowania polskiego zżycia politycznego - oświadczył Andrzej Duda.Zdaniem prezydenta „są obszary, w których można osiągnąć konsensus”. – Tego konsensusu należy szukać. Jednak, aby osiągnąć konsensus potrzebny jest dialog. Po raz kolejny dziękuję tym, którzy moje zaproszenie wtedy do Pałacu Prezydenckiego przyjęli - dodał.Na pytanie, czy ponowi swoje zaproszenie i spotka się z liderem PO Grzegorzem Schetyną, odparł: – Dzisiaj ten temat, o którym wtedy rozmawialiśmy jest zakończony, natomiast wtedy, kiedy zapraszam wszystkie ważne ugrupowania polskiej sceny politycznej, to oczywiste, że jest tam miejsce także i dla przedstawicieli PO. „Nie da się doprecyzować prawa w zakresie definiowania języka nienawiści”Prezydent zaznaczył, że reakcję na język nienawiści widzi „jako bardziej działanie społeczno–edukacyjne, niż jako działanie sensu stricto prawne, gdzie będziemy wszystko regulowali”. – Muszą być przepisy prawne, które regulują kwestie grożenia komuś, tzw. groźby karalnej, ale w pozostałych kwestiach bardzo trudno uregulować, dokąd sięga coś, co moglibyśmy nazwać językiem nienawiści; kiedy jest to język nienawiści, a kiedy już nie – powiedział.Jak wskazał Duda, „to są bardzo płynne granice”. – Już nie wspomnę o interpretację tego na samym końcu przez prokuraturę i sądy – mówił.– Nie da się doprecyzować prawa w tym zakresie. Zawsze próba zdefiniowania czegoś, co nazwiemy językiem nienawiści wiąże się z bardzo poważną ilością tzw. pojęć nieostrych, które mogą być w różny sposób interpretowane – podkreślił.Prezydent ocenił, że „tu jest także duża rola mediów w tym wszystkim, w jaki sposób one prezentują pewne wydarzenia i pewne zachowania i bardzo duża rola polityków, którzy te zachowania oceniają, czy wręcz te zachowania realizują”. – Każdy powinien we własnym zakresie przeprowadzić rachunek sumienia – dodał.Pytany o ocenę relacjonowania wydarzeń związanych ze śmiercią prezydenta Gdańska przez media publiczne odpowiedział, że ma „zastrzeżenia do polskich mediów w ogóle”. – Nie wyróżniam tutaj nikogo ani na plus, ani na minus – dodał.– Oczywiście, że media publiczne mają szczególne obowiązki, ale proszę pamiętać, że misję publiczną niosą na sobie wszystkie media – nie tylko te, które z racji właścicielskiej są nazywane publicznymi, ale wszystkie, ponieważ wszystkie działają na zasadzie tych samych regulacji prawnych, jeśli chodzi o świat medialny – mówił.",,
PiS zaprasza dziennikarzy do pracy nad „dużą” ustawą medialną,"– Ustawa medialna jeszcze nie weszła w życie. Chciałbym zaprosić przedstawicieli stowarzyszeń i wszystkich dziennikarzy do współpracy przy pracach nad tzw. dużą nowelizacją ustawy medialnej – zachęcał w programie „Po przecinku” w TVP Info Wojciech Skurkiewicz. Poseł PiS zapowiedział, że ustawa będzie konsultowana zarówno ze środowiskiem dziennikarskim jak i Unią Europejską. Tymczasem Mariusz Witczak z PO stwierdził, że „mała” ustawa medialna pozwala PiS-owi w sposób partyjny i rządowy zarządzać mediami publicznymi.","Organizacje dziennikarskie – Stowarzyszenie Dziennikarzy Europejskich, Międzynarodowa Federacja Dziennikarzy, Europejska Federacja Dziennikarzy i Komitet Ochrony Dziennikarzy – zwróciły się do Rady Europy w sprawie ustawy o mediach publicznych w Polsce. Zdaniem tych organizacji „proponowane rozwiązania są zwrotem ku bezpośredniej kontroli rządowej nad strategiczną i redakcyjną postawą nadawców publicznych, co jest całkowicie nie do zaakceptowania w prawdziwej demokracji”. Napisano również, że „plany polskiego rządu są bezpośrednio sprzeczne z zobowiązaniami podjętymi przez Komitet Ministrów Rady Europy w jego deklaracji w sprawie zarządzania mediami publicznymi z 2012 roku”. „Wstępne koncepcyjne prace dobiegają końca”– Chciałbym zaprosić przedstawicieli tych stowarzyszeń i wszystkich dziennikarzy do współpracy  przy pracach nad tzw. „dużą” nowelizacją ustawy medialnej. Te wstępne koncepcyjne prace dobiegają końca. Za chwilę odbędą się negocjacje społeczne. Zapraszamy wszystkich dziennikarzy telewizji i radia, by się włączyli do prac nad tą ustawą – mówił w programie TVP Info Wojciech Skurkiewicz (PiS).Dodał, że „mała” ustawa jest incydentalna i jej żywot skończy się z końcem czerwca, a na jej miejsce wejdzie właśnie duża ustawa medialna. – My absolutnie nie zamykamy ust niezależnym dziennikarzom. Jeżeli ktoś w swojej pracy posługuje się rzetelnością, obiektywizmem i profesjonalizmem, może być spokojny o to, że będzie funkcjonował dalej w mediach – powiedział. „PiS jest zainteresowany zdemolowaniem tej instytucji”Tymczasem Mariusz Witczak z PO w odpowiedzi na te słowa stwierdził, że sytuacja wygląda tak, że PiS napisało bardzo krótką ustawę, która pozwala mu w sposób partyjny zarządzać mediami publicznymi. – To musi niepokoić. Komisja Europejska jest zobowiązana do badania standardów – powiedział polityk Platformy. Dodał, że – według niego – intencja partii rządzącej jest jasna. – PiS jest zainteresowany zdemolowaniem tej instytucji (TVP – red.). Chce podejmować ustawy niezgodne z konstytucją – mówił Witczak.",,
Amerykanie na konferencji w Brukseli: Nord Stream 2 to broń polityczna,Gazociąg Nord Stream 2 jest przykładem wykorzystywania przez Rosję surowców energetycznych jako broni politycznej - oświadczyła na konferencji w Brukseli Sandra Oudkirk z Biura Zasobów Energii Departamentu Stanu USA.,"– Nord Stream 2 nie jest tylko przedsięwzięciem komercyjnym; jest kolejnym przykładem wykorzystywania przez Rosję surowców energetycznych jako broni politycznej. Zgadzamy się z wieloma z naszych europejskich partnerów, że Nord Stream 2 zredukowałby możliwości dywersyfikacji źródeł energii – oświadczyła Oudkirk podczas konferencji „Gospodarka a geopolityka. Nord Stream 2, Ukraina i bezpieczeństwo energetyczne Europy” zorganizowanej przez Misję Stanów Zjednoczonych przy Unii Europejskiej wspólnie z think tankiem Wilfried Martens Centre for European Studies.Przedstawicielka USA wyraziła przekonanie, że celem budowy Nord Stream 2 jest likwidacja roli Ukrainy jako kraju tranzytowego dla eksportu rosyjskiego gazu do Europy. Podkreśliła jednocześnie, że bezpieczeństwo energetyczne jest istotnym czynnikiem siły i wolności Europy. Wskazała także, że Stany Zjednoczone bezpośrednio pomagają Ukrainie w realizacji jej celów w zakresie bezpieczeństwa energetycznego.– Nasze programy pomagają w zwiększeniu sprawności energetycznej i krajowego wydobycia gazu, zmniejszając jej zależność od rosyjskiego paliwa – mówiła Oudkirk.",,
„Wyniki wyborów pokazały dużą polaryzację na scenie politycznej”,"Wyniki dwóch głównych ugrupowań potwierdzają prognozy sondażowe. Większość sondaży też pokazywało przewagę PiS-u i to się utrzymało – wskazał w rozmowie z portalem tvp.info politolog dr Barłomiej Biskup z Uniwersytetu Warszawskiego, komentując wstępny wyniki wyborów do PE. – Widać też dużą polaryzację – PiS oraz Koalicja Europejska tak zmobilizowały wyborców, że ci przestali głosować na mniejsze ugrupowania – dodał.","Politolog był zaskoczony wynikiem Konfederacji. – 6,1 proc.  to duży sukces tego ugrupowania. Konfederacja odebrała głosy nie PiS-owi, a Kukizowi’15, przez co Kukiz’15 znalazł się poniżej progu – ocenił Biskup.Ekspert przyznał, że nie spodziewał się takiego wyniku Wiosny Roberta Biedronia. – Wiosna osiągnęła wynik znacznie gorszy od sondażowych, niektóre dawały jej bowiem nawet dwucyfrowy wynik – przypomniał. – Wydaje mi się, że będą ruchy ze strony Koalicji Europejskiej, żeby włączyć Wiosnę przed jesiennymi wyborami parlamentarnymi – dodał.Dr Biskup zwrócił także uwagę dość wysoką jak na polski warunki frekwencję. – Była duża mobilizacja wyborców, ale też już nie ma takiej sytuacji jak kilka lat temu, że miasto głosowało na PO, a wieś na PiS. Komentarze, że jak pójdzie do wyborów miasto, to PiS nie wygra, okazały się chybione – przekonywał.",,
"NBP: na koniec czerwca oficjalne aktywa rezerwowe Polski wyniosły 93,5 mld euro","Na koniec czerwca 2017 r. oficjalne aktywa rezerwowe Polski, zarządzane przez Narodowy Bank Polski, wynosiły 93,5 mld euro, a w przeliczeniu na dolary amerykańskie 109 mld dol. – poinformował w piątek w komunikacie bank centralny.","Z danych NBP wynika, że na koniec czerwca br. poziom rezerw wyrażony w euro był o 2,7 mld niższy niż na koniec maja br., kiedy wyniósł ok. 96,2 mld euro. Obniżył się również stan rezerw wyrażony w dolarach – o 2,8 mld dol. względem ok. 111,7 mld dol. w maju. W przeliczeniu na złote wartość aktywów rezerwowych wyniosła prawie 408 mld zł, wobec 415,7 mld zł na koniec maja br. – Narodowy Bank Polski zarządza rezerwami dewizowymi, dbając o maksymalizowanie ich zyskowności, jednak priorytetem jest ich bezpieczeństwo i zachowanie niezbędnego poziomu płynności – podał NBP w komunikacie. Bank poinformował, że inwestuje rezerwy w typowe instrumenty stosowane przez banki centralne. Większość w rządowe papiery wartościowe, część w papiery emitowane przez instytucje międzynarodowe oraz agencje rządowe. Niewielka kwota jest utrzymywana w formie lokat w bankach o wysokiej ocenie wiarygodności oraz w złocie.",,
"„Chcę podziękować George'wi H.W. Bushowi za politykę, która doprowadziła do przełomu w Europie”",– Moja obecność tutaj ma oczywiście wymiar państwowy ze względów jasnych i oczywistych. Natomiast ma dla mnie wymiar osobisty – powiedział prezydent Andrzej Duda dziennikarzom w Waszyngtonie. Prezydent udał się do Stanów Zjednoczonych by wziąć udział w uroczystościach pogrzebowych b. prezydenta George’a H.W. Busha.,"Doskonale pamiętam – o czym wspominałem na Twitterze – 1987 rok, kiedy chodziłem jeszcze do szkoły podstawowej, do ostatniej, ósmej klasy i pojawiła się wieść w Krakowie, że przyjedzie wiceprezydent Stanów Zjednoczonych. Wtedy poszedłem na rynek krakowski i rzeczywiście było tam takie spontaniczne zgromadzenie. Przyjechał prezydent George (H.)W. Bush i zatrzymał się na chwilę przed restauracją „U Wierzynka”, wyszedł na próg samochodu i powiedział do nas kilka słów, tak zupełnie spontanicznie. Jakie to były czasy, kto pamięta to wie, więc to był taki powiew wolności, taki zupełnie wyjątkowy – mówił prezydent dziennikarzom w Waszyngtonie.Jak dodał, wtedy po raz pierwszy poczuł, że „w Polsce może być inaczej, że są ludzie z innego świata”. – Dla mnie to ma ogromne znaczenie. Dlatego mam ogromny sentyment do pana prezydenta i dlatego m.in. postanowiłem przyjechać. Bardzo zdecydowanie, od razu powiedziałem do żony, do współpracowników, że muszę być na tym pogrzebie, bo chciałbym pożegnać TEGO prezydenta Stanów Zjednoczonych – powiedział Duda. – Cieszę się, że będę tu mógł reprezentować Polskę – powiedział prezydent.  Jak zaznaczył, administracja Ronalda Regana, którą Bush kontynuował, to była administracja „która doprowadziła do tego wielkiego przełomu w Europie”. – Pan prezydent George (H.W.) Bush w czasie swojej prezydentury kontynuował tę politykę i trzeba mu za to podziękować - podkreślił Duda. Prezydent o wspólnym locie z b. prezydentem Lechem Wałęsą: obyło się bez żadnych turbulencji  Prezydent pytany, o wspólny lot do USA z b. prezydentem Lechem Wałęsą, powiedział, że „był to normalny lot nocny”.  – Proszę wziąć pod uwagę, ze wszyscy byli zmęczeni i znaczącą część tego lotu żeśmy przespali. Ale obyło się bez żadnych turbulencji  – podkreślił ze śmiechem..Jak dodał z Lechem Wałęsą nie rozmawiał długo, „taka zwykła wymiana grzeczności pomiędzy ludźmi” – powiedział. prezydent. Zauważył przy tym, z byłym prezydentem  nie zna się dobrze, bo nigdy wcześniej nie mieli okazji rozmawiać ze sobą.  – oczywiście (Lech Wałęsa) jest byłym prezydentem i jego obecność tutaj na tym pogrzebie jest absolutnie oczywista  z mojego punktu widzenia – dodał.  Prezydent zaznaczył, że pomoc b. prezydentowi w podróży do USA jest dla niego „czymś zupełnie naturalnym”George H.W. Bush, w latach 1989-1993 prezydent USA, a wcześniej wiceprezydent w administracji Ronalda Reagana, zmarł w piątek wieczorem w wieku 94 lat. 41. prezydent Stanów Zjednoczonych zostanie pochowany z honorami państwowymi po kilkudniowych uroczystościach żałobnych w Waszyngtonie i w stanie Teksas. Środa 5 grudnia ma być w USA dniem żałoby narodowej.",,
"„Lekarz doradzał aborcję, gdy Emilia Wojtyłowa miała urodzić Karola”","– Kiedy Emilia Wojtyłowa była w ciąży i miała urodzić Karola Wojtyłę okazało się, że ciąża jest zagrożona. Lekarz doradzał jej aborcję mówiąc, że nie przeżyje porodu i dziecko też. Mimo to zdecydowała się urodzić i 18 maja 1920 roku przyszedł na świat przyszły papież – powiedziała w „O co chodzi” dr Milena Kindziuk z UKSW, publicystka, pisarka.","W 14. rocznicę śmierci Jana Pawła II goście programu „O co chodzi” wspominali papieża i jego pontyfikat.  – Kiedy przygotowywałam książkową biografię Emilii Wojtyłowej dotarłam do źródeł historycznych i ludzi, którzy potwierdzają, że kiedy była w ciąży i miała urodzić, jak się później okazało Jana Pawła II, wyszło na jaw, że ciąża jest zagrożona. Lekarz doradzał jej aborcję mówiąc, że nie przeżyje porodu i dziecko też. Emilia Wojtyłowa mimo to zdecydowała się urodzić i 18 maja 1920 roku przyszedł na świat Karol Wojtyła – mówiła Milena Kindziuk.  Jej zdaniem papież prawdopodobnie wiedział o tym fakcie. – Rozmawiał na ten temat podczas jednej z pielgrzymek do Polski, z akuszerką która odbierała poród – powiedziała publicystka.",,
Starcia katalońskiej policji z manifestantami na lotnisku w Barcelonie,"Hiszpańska policja użyła pałek, aby rozpędzić demonstrację w obronie katalońskich liderów. Manifestanci zablokowali wejście na lotnisko w Barcelonie. Sąd Najwyższy Hiszpanii skazał wcześniej dziewięcioro katalońskich separatystów na kary więzienia.","Rzecznik regionalnej katalońskiej policji poinformował, że siły porządkowe usiłowały zagwarantować bezpieczeństwo międzynarodowego lotniska tworząc korytarz między tłumem demonstrantów a wejściem na terminale. W akcji udział wzięła też policja państwowa.Demonstranci, z których część była zamaskowana, usiłowali zablokować zarówno sam port lotniczy, jak prowadzące do niego drogi. Według Agencji Reutera doszło do zatrzymań, ale nie podano żadnych liczb. Zarząd lotniska w Barcelonie poinformował, że odwołano co najmniej 20 lotów. Politykowi nie wolno się też ubiegać o mandat w wyborach. Prokuratura domagała się dla niego 25 lat więzienia za rebelię w związku z organizacją nielegalnego referendum niepodległościowego w Katalonii przed dwoma laty i sprzeniewierzenie funduszy publicznych.Trzech byłych ministrów w katalońskim rządzie – Jordi Turull, Raul Romeva i Dolors Bassa – zostało skazanych na 12 lat więzienia za podburzanie i sprzeniewierzenie funduszy publicznych. Dwóch pozostałych ministrów – Josep Rull i Joaquim Forn – dostało wyrok 10 lat więzienia oraz zakaz startu w wyborach. Prokuratura domagała się dla nich 16 lat pozbawienia wolności.64-letnia była przewodnicząca regionalnego parlamentu Carme Forcadell została skazana na 11,5 roku więzienia i dostała zakaz startu w wyborach. Przywódcy dwóch separatystycznych stowarzyszeń organizujących masowe manifestacje zostało skazanych za podburzanie na dziewięć lat więzienia i zakaz startu w wyborach.Trzej inni ministrowie, Santi Vila, Carles Mundo i Meritxell Borras, których zwolniono warunkowo, zostali skazani za „nieposłuszeństwo” na grzywnę w wysokości 60 tys. euro. Prokuratura domagała się dla nich siedmiu lat więzienia. Vila opuścił kataloński rząd na dzień przed ogłoszeniem niepodległości.",,
Impas w negocjacjach z lekarzami. Protestujący domagają się rozmów z premier Szydło,"Nie ma porozumienia między przedstawicielami protestujących lekarzy rezydentów a ministrem zdrowia Konstantym Radziwiłłem. Po prawie czterech godzinach negocjacji na Warszawskim Uniwersytecie Medycznym, w poniedziałek wieczorem lekarze poinformowali, że formuła negocjacji się wyczerpała i oczekują pilnego spotkania w tej sprawie z premier Beatą Szydło.","Od ośmiu dni ok. 20 lekarzy, którzy są w trakcie specjalizacji, głoduje w Szpitalu Dziecięcym Warszawskiego Uniwersytetu Medycznego. Od piątku strony konfliktu rozmawiają w rektoracie uczelni w obecności mediatora.Protestujący domagają się zwiększenia nakładów na służbę zdrowia i podwyżek dla lekarzy rezydentów.Minister zdrowia powiedział po spotkaniu, że postulaty protestujących są zbyt radykalne, w tym, że oczekiwania podwyżek płac są nierealne. W imieniu premier Beaty Szydło powiedział również, że jest ona gotowa spotkać się z lekarzami rezydentami pod warunkiem, że zakończą protest głodowy.Wzrosną poboryRadziwiłł zadeklarował też, że nakłady na służbę zdrowia będą systematycznie rosły, lecz zaznaczył, że nie należy tego rozumieć tylko jako podwyżek dla lekarzy, bo powinni na tym skorzystać również pacjenci. Minister zdrowia podkreślił, że liczy na dialog.W poniedziałek odbyło się nadzwyczajne posiedzenie sejmowej komisji zdrowia w związku z protestem rezydentów. Minister Radziwiłł informował posłów o swoich rozmowach z młodymi lekarzami przed protestem, jak i po rozpoczęciu przez nich protestu głodowego.",,
Niemcy partnerem Trójmorza? Polska poparła wniosek,– Polska poparła wniosek Niemiec o udział w pracach Inicjatywy Trójmorza w charakterze państwa partnerskiego – poinformował szef gabinetu prezydenta. Zdaniem Szczerskiego chęć udziału Berlina w pracach inicjatywy potwierdza jej międzynarodowe znaczenie.,"– Prezydent Andrzej Duda od początku zawiązania Inicjatywy Trójmorza konsekwentnie głosił przekonanie, że powinna ona stać się ważnym mechanizmem współpracy państw na rzecz harmonijnego rozwoju i bezpieczeństwa całej Europy – wyjaśnia stanowisko prezydenta Krzysztof Szczerski.– Jeśli kolejny, ważny kraj, podpisuje się pod tą ideą, to znaczy, że jest ona słuszna i ma szanse utrwalić swoją rolę w polityce międzynarodowej – ocenia prezydencki minister. We wrześniu w Budapeszcie ma się odbyć trzeci szczyt Inicjatywy Trójmorza. Podczas poprzedniego, w lipcu 2017 r. w Warszawie, gościem specjalnym był prezydent Stanów Zjednoczonych Donald Trump. – Jeżeli na niemiecką prośbę pozytywnie odpowiedzą także pozostałe kraje członkowskie Inicjatywy, to jest możliwe, że przedstawiciel Niemiec weźmie udział jako gość w obradach najbliższego szczytu Trójmorza, razem z reprezentantami USA i przewodniczącym Komisji Europejskiej – zapowiada szef gabinetu prezydenta.",,
"Poseł PiS: Była ideologia marksizmu, jest ideologia LGBT","Rzecznik Praw Obywatelskich Adam Bodnar zapowiada zaskarżenie uchwał samorządowych ws. LGBT do sądów administracyjnych. Politycy są w tej sprawie podzieleni. Posłowie Prawa i Sprawiedliwości przekonują, że radni mają prawo zajmować się uchwałami przeciwko LGBT. – My nie jesteśmy przeciwko osobom, które mają taką czy inną orientację seksualną. My jesteśmy przeciwko ideologii LGBT. Tak jak był marksizm ideologią, tak w tej chwili jest taką ideologią LGBT – powiedział portalowi tvp.info Kazimierz Smoliński z PiS-u.","Przeciwnego zdania są politycy Platformy Obywatelskiej –  Koalicji Obywatelskiej. – Nie ma czegoś takiego jak ideologia LGBT. Są geje, lesbijki, osoby biseksualne, transseksualne, inne osoby nieheteroseksualne. Podejmując działania wymierzone w nich, łamiemy kręgosłup polskiej demokracji. Demokracja opiera się na tym, że wszyscy jesteśmy równi i równe. Jeśli, ze względu na przyrodzoną cechę ktoś jest atakowany i piętnowany, to jest niedopuszczalne – stwierdził w rozmowie z portalem tvp.info Marek Szolc, warszawski radny PO-KO.",,
"Rzecznik TSUE: Polska, Czechy i Węgry nie miały prawa odmówić relokacji uchodźców","Polska, Czechy i Węgry złamały prawo Unii Europejskiej, odmawiając przyjmowania uchodźców w ramach relokacji – taką opinię wydał rzecznik generalny Trybunału Sprawiedliwości UE w Luksemburgu.","– Odmawiając zastosowania tymczasowego i ograniczonego w czasie mechanizmu obowiązkowej relokacji osób ubiegających się o ochronę międzynarodową, Polska, Węgry i Republika Czeska uchybiły zobowiązaniom, które na nich ciążą na mocy prawa Unii – oświadczyła rzeczniczka generalna TSUE Eleanor Sharpston. Zgodnie z decyzją relokacyjną z września 2015 r. państwa członkowskie UE miały w ciągu dwóch lat (do 26 września 2017 r.) rozdzielić między siebie do 120 tys. uchodźców. Na Polskę miało przypaść ok. 7 tys. osób. W rzeczywistości rozdzielnik objął znacznie mniejszą liczbę osób (ponad 32 tys.), a sprawy przed Trybunałem uniknęły kraje, które tylko symbolicznie wzięły udział w relokacji. Polska, Czechy i Węgry argumentowały, że ich decyzje o odmowie przyjęcia uchodźców w ramach relokacji miały podstawy w prawie UE. Odmiennego zdania była KE wskazując, że kraje te nie tylko złamały unijne prawo, ale też zasadę solidarności, na której opiera się UE.",,
"„PiS jest wiarygodny w realizacji obietnic, opozycja nie jest w stanie ich przelicytować”","Partia rządząca jest oceniana jako wiarygodna w realizacji obietnic, więc nawet jeśli opozycja starałaby się przelicytować PiS, przedstawiłaby tych obietnic więcej, to nie będzie to skuteczne, dlatego że nie ma owej wiarygodności – powiedział w rozmowie z portalem tvp.info prof. Norbert Maliszewski, specjalista ds. marketingu politycznego z Uniwersytetu Kardynała Stefana Wyszyńskiego, komentując konwencję Prawa i Sprawiedliwości.","– PiS mądrze stosuje strategię, która wcześniej dała mu wygraną w 2015 r. i daje wysokie poparcie obecnie. Ta strategia polega na tym, że zamiast kwestii światopoglądowych, pustego PR-u, partia rządząca realizuje konkretne, namacalne obietnice społeczne, adresowane do różnych grup – stwierdził politolog.Maliszewski wymienił tu zaprezentowane przez prezesa PiS Jarosława Kaczyńskiego obietnice, dotyczące m.in. zmian w programie Rodzina 500 Plus, „trzynastek” dla emerytów, zwolnienia z płacenia podatku PIT dla osób do 26. roku życia oraz poprawy komunikacji na wsiach. – To jest źródło sukcesu Prawa i Sprawiedliwości. PiS unika różnego rodzaju pułapek i błędów w postaci angażowania się w huśtawki światopoglądowe, wojny kulturowe, tylko właśnie prezentuje ów konkret – podkreślił. – Co więcej partia rządząca jest oceniana jako wiarygodna w realizacji obietnic, więc nawet jeśli opozycja starałaby się przelicytować PiS na te obietnice, przedstawiłaby tych obietnic więcej, to nie będzie to skuteczne, dlatego że nie ma owej wiarygodności – dodał. Maliszewski wskazał, że „taka taktyka jest dobra, ale jest jeden minus polegający na tym, że ten program został przedstawiony już teraz”. – Będzie trudno utrzymywać uwagę wyborców i mediów aż do jesieni – wyjaśnił. Maliszewski podkreślił, że to, co robi PiS, to „skokowo realizuje swoje obietnice, gdyż nie można zrealizować wszystkiego od razu, bo nie wytrzymałby tego budżet”. – Pojawia się kolejny zarzut, że to będą kosztowne obietnice. Trzeba pamiętać, że PiS jest partią, która nie uważa, że trzeba zaciskać pasa. Uważa natomiast, że należy wyrównywać szanse dla wszystkich i po trudnych czasach transformacji Polacy muszą w kieszeniach odczuć owoce owych wzrostów gospodarczych. To znajduje zrozumienie u wyborców, a wszystkie wcześniejsze oceny ekonomistów rozminęły się z rzeczywistością – zwrócił uwagę. Przypomniał też, że sytuacja budżetowa jest dobra, a poprzedni rok był „jednym z najlepszych i były różnego rodzaju rekordy, jeżeli chodzi o wskaźniki społeczno-gospodarcze”. Politolog pytany, czy konwencja PiS-u może mieć wpływ na następne sondaże, zaznaczył, że w wyborach do Parlamentu Europejskiego znaczenie mają dwie kwestie. – Jedną z nich – tą podstawową – jest mobilizacja własnego elektoratu. Nie jest tajemnicą, że elektorat opozycji do tej pory był bardziej zmobilizowany. Wydaje się więc, że ta konwencja może pobudzić elektorat PiS-u, podobnie jak te nazwiska, które zostały przedstawione. Druga kwestia jest taka, że te elektoraty są dosyć podobnej wielkości. Rzecz tyczy się kilku punktów procentowych różnicy, czyli zyskania osób niezdecydowanych. PiS tutaj wyraźny krok w tę stronę i to może okazać się skuteczne – powiedział.",,
Zmarł wybitny architekt Aleksander Franta,"W wieku 94 lat zmarł wybitny architekt i wykładowca akademicki Aleksander Franta - projektant m.in. katowickiego osiedla Tysiąclecia, budynków uzdrowiska w Ustroniu oraz wielu innych obiektów.","Informację o śmierci nestora polskich architektów przekazała Śląska Okręgowa Izba Architektów RP.    „Wybitny architekt, laureat Honorowej Nagrody SARP, współtwórca razem z Henrykiem Buszko takich obiektów jak: »Kukurydze« i osiedle Tysiąclecia w Katowicach, osiedle W. Roździeńskiego (Gwiazdy) w Katowicach, osiedle domów profesorskich w Katowicach-Brynowie, Gliwicach i Tychach, Pałac Ślubów w Chorzowie, kościołów: pw. Podwyższenia Krzyża Św. oraz pw. Matki Boskiej Piekarskiej na osiedlu Tysiąclecia w Katowicach, kompleks rehabilitacyjno-wypoczynkowy Ustroń-Zawodzie i wielu innych"" - napisali na Facebooku przedstawiciele Izby.      Aleksander Franta urodził się w 1925 roku Krakowie. W 1949 r. został absolwentem Wydziału Architektury Politechniki Krakowskiej, później był asystentem na tej uczelni. W latach 70. wykładał na Politechnice Śląskiej.",,
Zabawy bronią. 5-latek zastrzelił młodszego braciszka,"Tragedia w amerykańskim stanie Teksas. Pięcioletni chłopiec śmiertelnie postrzelił swojego o rok młodszego brata w głowę po tym, jak dzieci znalazły w domu broń.","Do tragedii doszło w niedzielę przed południem w mieście Fort Worth sąsiadującym z Dallas. Czteroletni chłopiec o imieniu Truth przebywał w domu ze swoim starszym bratem oraz matką. Bawiące się dzieci znalazły broń, w pewnym momencie rozległ się strzał.Rzecznik lokalnej policji Gezim Pollozani oświadczył, że ranny chłopiec został zabrany do szpitala, ale lekarze mogli tylko potwierdzić zgon.Śledczy próbują ustalić, czy 5-letni chłopiec zastrzelił brata przypadkiem, czy celowo. Na miejscu pracowali policjanci z wydziału zabójstw oraz specjalizujący się w przestępstwach popełnionych przeciwko dzieciom. Pollozani zaznaczył, że na razie nikomu nie przedstawiono zarzutów.Matka zabitego chłopca ma jeszcze piątkę dzieci. Media nie informują, gdzie podczas strzelaniny był ojciec ani czy w ogóle mieszka z rodziną.",,
"„Bardzo miłe przyjęcie, bardzo dobra rozmowa”. Premier zadowolona z debiutu","Udział premier Beaty Szydło w niedzielnym szczycie UE – Turcja w Brukseli był jej pierwszą wizytą zagraniczną i okazją do rozmów z wieloma przywódcami europejskimi, m.in. kanclerz Angelą Merkel i Donaldem Tuskiem. Jak sama mówiła, została przyjęta bardzo miło.","– Bardzo miłe przyjęcie, bardzo dobra rozmowa, konstruktywna. Mam nadzieję, że ta współpraca będzie się bardzo dobrze układała. Z wieloma kolegami umówiliśmy się na spotkanie – powiedziała dziennikarzom w Brukseli Szydło. Premier relacjonowała, że w swoim wystąpieniu podczas szczytu podziękowała za to miłe przyjęcie. Nie chciała zdradzić szczegółów rozmowy z kanclerz Niemiec, ograniczając się do stwierdzenia, że dotyczyła ona współpracy. – Bardzo sympatyczna rozmowa. Pani kanclerz po raz kolejny złożyła mi gratulacje – przekazała Szydło. „Jak w polskim parlamencie”Podkreśliła, że na marginesie szczytu miała okazję przeprowadzić też bardzo wiele innych rozmów z szefami państw i rządów krajów UE. – Jest wiele spraw, które wielu przywódców państw europejskich chce z nami realizować, podnosić, więc mam nadzieję, że te spotkania z przywódcami będą bardzo aktywne i będziemy mogli wszystkie te założenia, które są dla nas istotne, realizować – powiedziała. Zaznaczyła, że teraz jej rola jest zupełnie inna niż wówczas, gdy bywała na spotkaniach w Brukseli jako parlamentarzystka. – Dziś to duża odpowiedzialność, ale muszę powiedzieć, że dzięki atmosferze, która została stworzona, bardzo dobrze się w tym odnalazłam i po kolejnej godzinie debatowania właściwie czułam się jak w polskim parlamencie – podsumowała. – To jest nowe doświadczenie. Mam nadzieję, że wywiązałam się pozytywnie (z tego obowiązku – red.). Oczywiście to zawsze jest duże przeżycie, kiedy w takiej nowej sytuacji trzeba się odnaleźć – opowiadała.  Unia Europejska i Turcja przyjęły podczas niedzielnego szczytu wspólny plan działań, którego celem jest zahamowanie fali migracji do Europy.",,
"Nowacka: raz demokracja wybiera prawą, raz lewą stronę. Nasz czas nadejdzie","– Proszę zobaczyć, ile konserwatywnych partii wchodzi do Sejmu ze świetnymi wynikami. Taka jest kolej rzeczy – mówiła Barbara Nowacka, liderka Zjednoczonej Lewicy po podaniu sondażowych wyników wyborów. Koalicja Zjednoczona Lewica uzyskała w nich 6,6 proc. głosów i nie najprawdopodobniej nie wejdzie do Sejmu. – Raz demokracja wybiera prawą, raz lewą stronę. Nasz czas nadejdzie – dodała.","Nie oszukujmy się, liczyliśmy na więcej, ale dziś już wiemy, że to, co robiliśmy, miało głęboki sens, bo nauczyło nas być razem. Według sondażu wyborczego Ipsos dla TVP Zjednoczona Lewica otrzymała 6,6 proc. głosów. Komitet koalicyjny Zjednoczonej Lewicy, by wejść do Sejmu, powinien uzyskać w wyborach 8 proc. poparcia. – Nie oszukujmy się, liczyliśmy na więcej i to było w zasięgu naszych możliwości – mówiła Nowacka. – Zrobiliśmy wszystko – podkreśliła. – Jeszcze niepoliczone są wszystkie głosy, ale dziś już wiemy, że to, co robiliśmy razem, miało głęboki sens, bo nauczyło nas być razem. Warto być razem, warto walczyć wspólnie. Wróci czas na lewicę, nie poddamy się – zaznaczyła. Nowacka zwróciła uwagę na odwrócenie się tendencji wśród polskich wyborców. – Proszę zobaczyć, ile konserwatywnych partii wchodzi do Sejmu ze świetnym wynikami. Taka jest kolej rzeczy. Raz demokracja wybiera prawą, raz lewą stronę. – dodała.    Nowacka dziękuje wyborcom – Widzieliśmy, że lewica się budzi. Lewica, która w maju, czerwcu miała w sondażach łącznie 3-4 proc. jednak się zmobilizowała. Zobaczymy, jaki będzie efekt końcowy, ale ja jestem dumna z naszych ludzi – podkreśliła. Podziękowała też szefom partii za zgodę na koalicję, m.in: szefowi SLD – Leszkowi Millerowi, Twojego Ruchu – Januszowi Palikotowi, Unii Pracy – Waldemarowi Witkowskiemu. - Zjednoczona Lewica to nie był projekt na wybory, to był projekt na lata - dodała.Pogratulowała również zwycięzcom wyborów. – Odnieśliście sukces, widać takie jest zapotrzebowanie obywatelek i obywateli na ideologię – mówiła Nowacka.",,
Imperialna Rosja i głupota opozycji,"Liberalna opozycja popełnia poważny błąd, próbując wykorzystać przeciw PiS najgorszą kremlowską propagandę.","W ciągu kilku dekad III RP nasłuchaliśmy się mnóstwo o fukuyamowskim końcu historii i globalnym triumfie pokoju, zagwarantowanym przez liberalne demokracje. Sporo też usłyszeliśmy o tym, że polityka historyczna jest dziś właściwie zbędna, bo ponowoczesne państwa kompletnie się nią już nie interesują. W wypowiedziach tego typu zwykle celował w Polsce medialny mainstream, chętnie korzystający z odprysków modnych książek pisanych przez mniej lub bardziej uznanych autorów. Hipotezy filozofów, socjologów, politologów, ekspertów od stosunków międzynarodowych urastały do rangi dogmatów i były przyjmowane niemal bezkrytycznie przez opiniotwórcze, liberalne środowiska.  Tego rodzaju myślenie, pozbawione krztyny krytycyzmu wobec nadto optymistycznych wizji dziejów, jest szczególnie niebezpieczne w krajach takich jak Polska. I kulturowo, czy wręcz mentalnie – nie do pojęcia. Wydawać by się mogło, że geopolityczne położenie wymusza naturalną nieufność wobec naiwnych historiozofii i analiz geopolitycznych, opierających się choćby na przekonaniu, że Rosja straciła swój imperialny charakter. Tamta Rosja nie była liberalna. Była zbyt słaba, zbyt skorumpowana, nadto zdezintegrowana, by utrzymać status quo zagwarantowane jeszcze przez stalinowskie geopolityczne zwycięstwa. Możliwe zresztą w znacznej mierze ze względu na skomplikowany układ sił w Europie i na świecie w pierwszej połowie XX wieku. Stalin wygrał podwójnie: najpierw jako wierny sojusznik Hitlera, później jako sprzymierzeniec Aliantów, którym słaba technologicznie sowiecka Rosja zawdzięczała zresztą potężne dostawy sprzętu już po wybuchu wojny niemiecko-radzieckiej. Wojny, której Stalin wcale nie chciał, bo uważał Niemcy Hitlera za swojego sojusznika. I dobrze to zapamiętali choćby Polacy, którzy po 17 września 1939 r. znaleźli się w radzieckich obozach koncentracyjnych, bo tym przecież były łagry. Budowa komunizmu okazała się jednak dla Sowietów na tyle wyczerpująca, że po kilku dekadach cały system opresji, rozciągnięty również na kraje tzw. demokracji ludowej, w tym Polskę, zaczął się rozpadać. Pieriestrojka, wbrew pięknemu mitowi, nie był owocem umiłowania pokoju i liberalnej demokracji przez osłabionego Michaiła Gorbaczowa, pierwszego sekretarza KPZR. Była procesem po części wymuszonym, który wymknął się komunistycznej elicie z rąk. Miała służyć przede wszystkim zachowaniu jak największych wpływów przez nomenklaturę i resorty siłowe poszczególnych państw należących do bloku wschodniego. Ale system był już na tyle skorumpowany, społeczeństwa „demokracji ludowej” na tyle niespokojne, a Stany Zjednoczone i Europa zachodnia na tyle silne, że rzecz cała przyjęła – przynajmniej na moment – zdecydowanie niekorzystny dla (około)sowieckich elit obrót. Imperium oparte na przemocy zaczęło rozpadać się jak domek z kart, choć szybko okazało się, że wiele elementów jest jednak trwałych. Tak się narodził postkomunizm, a w rosyjskich warunkach – twardy postsowietyzm, którego twarzą jest dziś prezydent Władimir Putin, były oficer KGB, w czasie zimnej wojny, m. in. „dyplomata” na terenie Niemieckiej Republiki Demokratycznej. Postsowiecka Rosja na nowo próbuje rozwijać dziś stare tradycje imperialne, w przedziwnym transformacyjnym procesie łącząc kult carskiej i sowieckiej Rosji. Może się to wydawać absurdalne, ale jest logiczne – fundamentem obu systemów był właśnie imperializm. Nawet dzisiejsze słabości putinowskiej Rosji, nawet jej demografia, nawet chińska ekspansja na Syberii nie powinny nas zmylić. W naturze imperium leży bowiem to, że odbijają sobie własne porażki tam gdzie wyczują słabszych od siebie. W Rosji niemal wszystko może szwankować, ale dyplomacja i propaganda zawsze będą dysponowały najlepszymi ludźmi i odpowiednimi środkami. Tym bardziej smutne jest zachowanie naszej lewicowo-liberalnej opozycji wobec wypowiedzi Władimira Putina i innych ważnych czynowników postsowieckich. Politycy Platformy Obywatelskiej i Lewicy w całej tej niebezpiecznej rosyjskiej zagrywce widzą jeszcze jedną sposobność, by ponarzekać sobie na Prawo i Sprawiedliwość. Rozumiem, że nawet u młodych postkomunistów pewna skryta sympatia dla posowieckiej Rosji to czasem coś więcej niż polityczny nawyk. Ale politycy przedstawiający się jako konserwatywni, tacy jak Radek Sikorski, powinni świetnie wiedzieć, jak niebezpieczne jest korzystanie z rosyjskiej karty w wewnętrznej, polskiej rozgrywce politycznej. To coś więcej  niż głupota, panie Sikorski: to zbrodnia.",,
"Trump za natychmiastowym odsyłaniem migrantów, czyli „najeźdźców”","Prezydent USA Donald Trump oświadczył, iż wszystkie osoby, które będą próbowały nielegalnie przekroczyć granicę USA, powinny być natychmiast odsyłane do swojego kraju bez żadnego procesu sądowego. We wpisie na Twitterze porównał imigrantów do „najeźdźców”, którzy próbują „włamać się” do innego kraju.","„Nie możemy pozwolić, aby wszystkie te osoby zaatakowały nasz kraj, a kiedy ktoś to robi, musimy natychmiast, bez sędziów i spraw sądowych, wysłać go tam, skąd przybył” – oświadczył prezydent. „Nie mogę zaakceptować wszystkich ludzi, którzy próbują włamać się do naszego kraju. Nasze granice muszą być silne, bez przestępczości” – podkreślił.Propozycja Trumpa spotkała się z natychmiastową krytyką ze strony analityków prawnych i obrońców praw imigrantów, którzy stwierdzili, że takie postępowanie byłoby naruszeniem konstytucji USA.  – Administracja nie może po prostu ominąć prawa, któremu podlegają imigranci. Klauzula dotycząca należytego procesu ma absolutnie zastosowanie. To nie jest wybór – przekonywał Lee Gelernt, zastępca dyrektora Projektu Praw Emigracyjnych.Wypowiedź Trumpa ma związek z prowadzoną przez jego administrację polityką „zero tolerancji” dla nielegalnych migrantów. Zgodnie z nią wszystkie osoby przyłapane na próbie nielegalnego przekroczenia granicy amerykańskiej są aresztowane, rejestrowane i w oczekiwaniu na proces sądowy przetrzymywane w federalnych aresztach imigracyjnych bądź – jeśli to była ich pierwsza próba – po nałożeniu im elektronicznych bransoletek na nogi warunkowo zwalniani w oczekiwaniu na proces sądowy. Silne protesty opinii publicznejW wyniku tej polityki wiele rodzin, które próbowały przedostać się do USA przez Meksyk z Hondurasu i innych krajów Ameryki Środkowej, zostało rozbitych. Liczne przypadki oddzielania dzieci od rodziców wzbudziły silne protesty amerykańskiej opinii publicznej.Amerykanów poruszyły zdjęcia płaczących dzieci kurczowo trzymających się matek. „Odbieranie dzieci matkom”, jak nazywają odizolowywanie dzieci od rodziców amerykańskie media, potępili jako „niemoralne i brutalne” duchowni wielu wyznań, w tym Konferencja Amerykańskich Biskupów Katolickich. Do amerykańskich biskupów przyłączył się papież Franciszek, który w wywiadzie udzielonym Agencji Reutera skrytykował politykę imigracyjną administracji USA.Do krytyków polityki „zero tolerancji” dołączyło wielu ustawodawców z Partii Republikańskiej, którzy obawiają się, że może im to zaszkodzić w listopadowych wyborach do Kongresu. Działania administracji Trumpa spotkały się także z krytyką ze strony ONZ.",,
Papież Franciszek odwiedzi Cypr w przyszłym roku,"Papież Franciszek złoży w przyszłym roku wizytę na Cyprze – ogłosił prezydent tego kraju Nicos Anastasiades, który w poniedziałek został przyjęty na audiencji w Watykanie. Jak podkreślił, papież przyjął jego zaproszenie.","– Wizyta papieża odbędzie się w przyszłym roku i zbiegnie się z 60. rocznicą ustanowienia Republiki Cypru – powiedział prezydent, cytowany przez dziennik „Cyprus Mail”. Szef państwa zapewnił: – Jesteśmy nadzwyczaj zaszczyceni, że Ojciec Święty przyjął nasze zaproszenie. Obecność takiego przywódcy, jak papież, osoby o głębokim człowieczeństwie, z nowoczesną wizją świata jest bardzo ważna biorąc pod uwagę wysiłek podejmowany przez Cypr poprzez dialog międzynarodowy, by osiągnąć pokój i stabilizację w wymiarze globalnym.Watykan poinformował, że tematem rozmowy prezydenta z papieżem i sekretarzem stanu kardynałem Pietro Parolinem były m.in. przyjmowanie uchodźców i związane z tym wyzwania, wolność religijna i prawa mniejszości.",,
Wzrasta liczba ataków antychrześcijańskich w Europie. Najwięcej we Francji,"Ok. 3 tys. chrześcijańskich kościołów, szkół i cmentarzy zostało sprofanowanych, zdewastowanych lub splądrowanych w krajach Europy zachodniej w 2019 roku. Według amerykańskiego Instytutu Gatestone 2019 rok był rekordowy pod względem ataków antychrześcijańskich.","Dane pochodzą z raportu opublikowanego w styczniu przez amerykański Instytut Gatestone, który przeanalizował doniesienia prasowe, policyjne statystyki, zapytania parlamentarne i posty w mediach społecznościowych z Wielkiej Brytanii, Francji, Niemiec, Irlandii, Włoch i Hiszpanii. Z wymienionych krajów przestępczość antychrześcijańska jest najbardziej rozpowszechniona we Francji, gdzie według statystyk rządowych kościoły, szkoły i cmentarze są niszczone lub bezczeszczone średnio trzy razy dziennie. Dane policji, analizowane przez Instytut, świadczą o tym, że w Niemczech ataki na kościoły występują średnio dwa razy dziennie. Do antychrześcijańskich ataków zalicza się kradzież, profanacja, podpalenia, akty wandalizmu, defekacji, urynacji, satanizmu czy obrazy uczuć religijnych. Autorzy raportu ubolewają, że sprawcy ataków rzadko są łapani, a kiedy są, policja i media często cenzurują informacje dotyczące ich tożsamości i pochodzenia etnicznego. We Francji i Niemczech wzrost liczby ataków antychrześcijańskich towarzyszy niedawnej masowej imigracji z krajów muzułmańskich – przypuszczają autorzy raportu. Podkreślają jednak, że brak oficjalnych statystyk dotyczących sprawców i ich motywów uniemożliwia dokładne określenie, ile ataków można przypisać muzułmanom lub nawet dżihadystom. Zgodnie z raportem ataki na miejsca i symbole chrześcijańskie są również rozpowszechnione w Belgii i Danii. W przeważającej mierze skierowane są przeciwko kościołom rzymskokatolickim, chociaż w Niemczech atakowane są również kościoły protestanckie. W Hiszpanii – według raportu – ataki na kościoły i krzyże są w przeważającej mierze przeprowadzane przez anarchistów, radykalne feministki i innych skrajnie lewicowych aktywistów, którzy „wydają się dążyć do trwałego usunięcia chrześcijaństwa z przestrzeni publicznej”. Instytut Gatestone został założony w 2008 r. w Nowym Jorku. W jego władzach zasiadał m.in. były amerykański doradca ds. bezpieczeństwa narodowego John Bolton. Przez część mediów, Instytut bywa określany jako „ultraprawicowy"" i wyraźnie „antyislamski”.",,
Platforma wchłonęła Nowoczesną. Powstał klub Platformy Obywatelskiej i Koalicji Obywatelskiej,"Do klubu Platforma Obywatelska-Koalicja Obywatelska dołączy ośmioro posłów. Oznacza to, że klub Nowoczesnej przestaje istnieć. – Wspólny klub Platformy Obywatelskiej i Koalicji Obywatelskiej pokaże gwarancję dobrej współpracy – powiedział w środę szef PO Grzegorz Schetyna. Powiedział też, że drzwi do klubu są „szeroko otwarte”.","Wiceszefową klubu PO-KO została dotychczasowa przewodnicząca klubu Nowoczesnej Kamila Gasiuk-Pihowicz, Marek Sowa otrzymał miejsce w Prezydium Klubu.Decyzja o zmianie nazwy zapadła na środowym posiedzeniu klubu PO. Wcześniej Zarząd Krajowy Platformy przyjął uchwałę, w której rekomendował dotychczasowemu Klubowi Parlamentarnemu Platforma Obywatelska przyjęcie nazwy: Klub Parlamentarny Platforma Obywatelska – Koalicja Obywatelska.W środowych obradach klubu PO-KO wzięło udział pięcioro dotychczasowych posłów Nowoczesnej: jego przewodnicząca Kamila Gasiuk-Pihowicz, Kornelia Wróblewska, Paweł Kobyliński (do klubu Nowoczesnej dołączył w grudniu 2015 r. z klubu Kukiz'15) oraz Michał Jaros i Marek Sowa (w 2016 r. przeszli do Nowoczesnej z PO), a także Piotr Misiło, który został w ostatni piątek wyrzucony z Nowoczesnej. Do klubu PO-KO postanowili dołączyć także posłowie Elżbieta Stępień i Krzysztof Truskolaski.Szef klubu PO-KO Sławomir Neumann podkreślał po zakończeniu środowych obrad, że nowy klub „ma być początkiem integracji całego środowiska Koalicji Obywatelskiej”. – To pierwszy krok, który czynimy, żeby ta integracja stała się faktem, nie ostatni. To początek, nie koniec – wierzę – integracji – mówił Neumann. Dodał, że zaproszenie dla pozostałych członków Nowoczesnej, także liderki partii Katarzyny Lubnauer, jest aktualne. – Liczymy na pozytywną odpowiedź – powiedział szef klubu PO-KO. „Dobra współpraca”W podobnym tonie wypowiadał się lider PO Grzegorz Schetyna. Jak zauważył, jesienne wybory samorządowe były sukcesem Koalicji Obywatelskiej. – Polacy, którzy głosowali na Koalicję Obywatelską w tych wyborach, oczekują od nas więcej - chcą integracji, skuteczności. Chcą tego, żebyśmy pokazali, że wiemy jak pokonać PiS, że potrafimy jednoczyć, integrować, budować politykę za zasadach zaufania tak, jak w kampanii wyborczej – podkreślił Schetyna.Zapewnił, że nowy klub PO-KO to gwarancja „dobrej współpracy”. – Będziemy dobrze, uczciwie pracować tutaj, w parlamencie – zapowiedział lider PO. Dodał, że PO wraz z nowymi kolegami klubowymi będzie przygotowywać koalicję w przyszłorocznych wyborach europejskich i parlamentarnych. – Razem znaczymy więcej – podkreślił Schetyna.Gasiuk-Pihowicz, od środy wiceszefowa klubu PO-KO, przekonywała, że nowy klub to „kolejny krok na drodze do najważniejszego celu, jakim jest odsunięcie PiS od władzy i zakończenie koszmaru polskiej demokracji, jakim są rządy PiS”. – Dzisiaj głównym wyzwaniem jest walka PiS-em i w tej walce musimy działać wspólnie. Dlatego dzisiaj powstał wspólny klub Koalicji Obywatelskiej w polskim parlamencie – dodała posłanka. Przypomniała, że kluby KO istnieją już w całym kraju na poziomie gmin, powiatów oraz sejmików województw. – Wiemy, że w Nowoczesnej są osoby, które chciałyby iść bardziej samotną drogą w nadchodzących wyborach; wiemy, że są osoby, które widzą swoją przyszłość polityczną w projektach, które dopiero powstają i mówią o tym otwarcie. Ale wszystkich, którzy chcą wzmacniać Koalicję Obywatelską poprzez wspólny klub Koalicji Obywatelskiej, zapraszamy do współpracy. Będziemy do niej zachęcać – powiedziała Gasiuk-Pihowicz.Gasiuk-Pihowicz do europarlamentu?Z nieoficjalnych informacji PAP wynika, że Gasiuk-Pihowicz - oprócz stanowiska wiceprzewodniczącej klubu PO-KO, miała od PO otrzymać także gwarancję startu w przyszłorocznych wyborach do europarlamentu z miejsca drugiego w Warszawie. Marek Sowa zyskał natomiast miejsce w Prezydium klubu PO-KO.Liderka Nowoczesnej Katarzyna Lubnauer uznała środowe decyzje PO i swych byłych klubowych kolegów za „wrogie przejęcie”. – Przejście kilku posłów nie czyni z tamtego klubu, klubu Koalicji Obywatelskiej (...). To, co się dzisiaj stało niewątpliwie nadwyręża nasze wzajemne zaufanie, ale nie zmienia to faktu, że uważam, że KO, szersza koalicja jest potrzebna Polsce – dodała szefowa Nowoczesnej. Jak zaznaczyła, sytuacja ta utrudnia rozmowy koalicyjne, jednak nie zamyka ich. Dodała, że zgodnie ze statutem Nowoczesnej, odejście jej kolegów z klubu, oznacza, że automatycznie przestają być oni członkami partii. Schetyna pytany, czy utworzenie klubu PO-KO z części posłów Nowoczesnej nie oznacza osłabienia opozycji w Sejmie, przekonywał, że „nikt nikogo nie osłabia”. – Otwarte zaproszenie dla wszystkich członków klubu Nowoczesnej ma służyć pokazaniu integracji i zbudowaniu dużego klubu opozycyjnego, który będzie podstawą do zbudowania prac programowych i organizacyjnych przed wyborami europejskimi i parlamentarnymi – zaznaczył Schetyna.Co traci Nowoczesna?Na uwagę, że jeśli Nowoczesna stanie się kołem to straci m.in. miejsce w Prezydium Sejmu, czy miejsca w komisjach sejmowych, Neumann zwrócił uwagę, że marszałek Marek Kuchciński (PiS) i tak nie dopuszcza opozycji do debaty. – Czy stracimy dwie minuty z debaty, czy nie, to nie ma większego znaczenia. Znaczenie ma przekonanie Polaków, że Koalicja Obywatelska, jako wielki blok polityczny, może wygrać wybory – podkreślił szef klubu PO-KO.Schetyna poinformował, że w najbliższym czasie ma spotkać się z Katarzyną Lubnauer.W środę rano prezydia klubów PO i Nowoczesnej podjęły uchwały, w których opowiedziały się za utworzeniem wspólnego klubu Koalicji Obywatelskiej. Następnie jednak przyjęta przez władze klubu Nowoczesnej uchwała została odrzucona przez posłów tej partii.",,
„Procesja jest publicznym wyznaniem wiary w obecność Jezusa” [GALERIA],"Dzisiejsza procesja była publicznym wyznaniem naszej wiary w rzeczywistą obecność Pana Jezusa w Eucharystii. Była znakiem naszego przywiązania do Kościoła i katolickiej tradycji, która pod różnymi pretekstami staje się ostatnimi czasy przedmiotem pogardy i kpiny – mówił bp Krzysztof Nitkiewicz podczas uroczystości Bożego Ciała w Sandomierzu.","Podczas procesji przy ostatnim ołtarzu przy kościele seminaryjnym pw. św. Michała Archanioła bp Krzysztof Nitkiewicz zwrócił uwagę na to, że sandomierski upał przypomina trochę klimat Ziemi Świętej oraz że także sceneria porównywalna jest do tej, jaka towarzyszyła Panu Jezusowi podczas Jego ziemskiej misji.–  Myślę w pierwszej kolejności o gromadzących się wokół niego rzeszach ludzi. Jestem przekonany, że tak samo jak wtedy, Chrystus patrzy na nas z miłością, otwiera szeroko swoje ramiona, chce każdego przygarnąć, napełnić pokojem i radością, umocnić swoim słowem. Dlatego pozostał obecny w najświętszej Eucharystii i daje się nam, jako pokarm do pożywania pod postaciami chleba i wina, pokarm na życie wieczne, zaczątek nieśmiertelności – mówił biskup.Hierarcha podkreślił, że w bliskości Chrystusa ulegamy przemianie, gdyż to, co zwykle dzieli i odstrasza, staje się niewidoczne, a modlitwy, śpiewy i gesty zbliżają nas do siebie. Biskup poinformował, że wczoraj nieszczęście dotknęło parafię Wierzchowiska na wschodzie diecezji. Na skutek gwałtownej burzy zostało podtopionych prawie 400 budynków.– Pragnę zachęcić wszystkich, aby za pośrednictwem diecezjalnej Caritas włączyli się w akcję pomocy poszkodowanym. Okażmy tym naszym siostrom i braciom solidarność przez modlitwę i złożone ofiary – apelował.Uroczystość Najświętszego Ciała i Krwi Pańskiej rozpoczęła Msza św. sprawowana przez sandomierskich duszpasterzy, kapłanów pracujących w Kurii Diecezjalnej i seminarium duchownym, pod przewodnictwem bp. Krzysztofa Nitkiewicza.Podczas homilii ks. prał. Jerzy Siara przypomniał, że Eucharystia to największy dar Boga dla człowieka. Zwrócił także uwagę na elementy dobrego i owocnego uczestnictwa we Mszy św.Po Eucharystii tłumy mieszkańców przeszły główną ulicą miasta, w procesji z Chrystusem eucharystycznym, zatrzymując się przy tradycyjnych czterech ołtarzach.                                                Zobacz zdjęciezobaczwszystkieGroup 27Created with Sketch.                    „Procesja jest publicznym wyznaniem wiary w obecność Jezusa”",,
Wielki Piątek w Kościołach wschodnich,"Wierni obrządków wschodnich, wśród nich prawosławni i grekokatolicy, obchodzą 26 kwietnia uroczystość Wielkiego Piątku. W tym roku Wielkanoc przypada u nich tydzień później niż u katolików.","Różnica w terminie Wielkiej Nocy wynika z nieco innego sposobu wyliczania daty tego święta, co sprawia, że tylko raz na jakiś czas jest ono obchodzone w tym samym terminie, zarówno przez katolików, jak i Kościoły obrządku wschodniego. Często Wielkanoc prawosławnych i innych obrządków wschodnich wypada po tej w Kościele zachodnim, a różnica może być nawet pięciotygodniowa. W Wielki Piątek w cerkwiach nie jest sprawowana liturgia eucharystyczna. Wczesnym popołudniem odbywają się procesje, potem nabożeństwa i adoracja Grobu Pańskiego. Symbolizuje go we wschodniej tradycji płaszczanica (lub w innej pisowni: płaszczenica), czyli wystawiany uroczyście na środku świątyni całun z ikoną przedstawiającą Chrystusa w grobie. Płaszczanica leży na tzw. świętym prestole (stoliku), a wierni oddają jej cześć, kłaniając się i całując ikonę. W Kościele wschodnim nie praktykuje się umieszczania przy Grobie Pańskim elementów świeckich. Pojawiają się jedynie świece i kwiaty. Największe w kraju skupiska prawosławnych są w województwie podlaskim. W białostockiej katedrze św. Mikołaja głównym uroczystościom Wielkiego Piątku będzie przewodniczyć ordynariusz prawosławnej diecezji białostocko-gdańskiej abp Jakub. Zwierzchnik Cerkwi w Polsce metropolita Sawa przewodniczyć będzie nabożeństwu w katedrze metropolitalnej w Warszawie. Na Podkarpaciu, gdzie są skupiska grekokatolików, główna uroczystość Wielkiego Piątku greckokatolickiej archidiecezji przemysko-warszawskiej odbędzie się w archikatedrze pw. św. Jana Chrzciciela w Przemyślu. Dziekan sanocki i proboszcz parafii greckokatolickiej w Komańczy ks. Andrzej Żuraw przypomniał, że najważniejszym wydarzeniem liturgicznym tego dnia jest założenie Grobu Pańskiego. Założenie grobu poprzedza trzykrotna uroczysta procesja z płaszczanicą wokół cerkwi. – Wystawienie całunu w świątyniach potrwa do nabożeństwa rezurekcyjnego – powiedział  ks. Żuraw. Adoracja potrwa całą noc z piątku na sobotę. W pierwszych wiekach chrześcijaństwa wszyscy wierni zostawali na nocnych modlitwach przy płaszczanicy, a wczesnym rankiem, by nie odchodzili do domów, duchowni rozdawali im chleb i wino, aby mogli zaspokoić głód. W Wielki Piątek wiernych obowiązuje ścisły post. Zaleca się nawet zupełne powstrzymywanie od posiłków aż do wieczora, albo przynajmniej do zakończenia uroczystości z adoracją płaszczanicy. W niektórych prawosławnych rodzinach, gdzie post jest ściśle przestrzegany, kolacja w Wielki Czwartek była ostatnim większym posiłkiem aż do wielkanocnego śniadania. Dokładnych danych co do liczby prawosławnych w kraju nie ma. Przedstawiciele polskiej Cerkwi szacują, że wiernych jest ok. 450-500 tys., z czego połowa mieszka w północno-wschodniej Polsce. Według danych GUS, w ostatnim spisie powszechnym przynależność do Kościoła prawosławnego w Polsce zadeklarowało 156 tys. osób. Hierarchowie uznają jednak te dane za niemiarodajne. Liczba grekokatolików w Polsce szacowana jest na 50 tys. wiernych. Mieszkają m.in. w województwach: podkarpackim, małopolskim, warmińsko-mazurskim, zachodniopomorskim",,
Mariusz Błaszczak: Widać deeskalację sytuacji na Bliskim Wschodzie,"Przyznanie się władz Iranu do zestrzelenia ukraińskiego samolotu to właściwa postawa, która świadczy o tym, że jest poszukiwane porozumienie; w regionie widać deeskalację – powiedział minister obrony narodowej Mariusz Błaszczak na antenie RMF.","– To właściwa postawa władz irańskich – przyznanie się do winy, tak jak to wszystko wyglądało. Konflikt, który mamy na Bliskim Wschodzie, oczywiście nie zostanie zażegnany – bo ten konflikt jest przecież od wielu, wielu lat – ale wyraźnie widać deeskalację – powiedział minister, pytany o przyznanie się Iranu w sobotę rano do „nieintencjonalnego” zestrzelenia ukraińskiego samolotu pasażerskiego w rezultacie „ludzkiego błędu”.  – Powiedzenie prawdy jest zawsze dobre, bo świadczy o intencjach, to świadczy o tym, że jest poszukiwane porozumienie – dodał szef MON.  Ocenił, że na postawę władz Iranu wpłynęła presja międzynarodowa, m.in. premiera Kanady Justina Trudeau i skontrastował tę sytuację z zachowaniem polskich władz po tragedii smoleńskiej.  – Premier Kanady potrafił wywrzeć presję, która zakończyła się właśnie w ten sposób, że sprawcy przyznali się do tego czynu, a kontrastuje z tym postawa premiera rządu koalicji PO-PSL, który na wszystko się godził, który zostawił śledztwo stronie rosyjskiej po katastrofie smoleńskiej. To przecież rezultatem decyzji Donalda Tuska jest to, że dziś wrak samolotu - a więc dowód w sprawie – jest w Rosji – powiedział Błaszczak. Szef MON podkreślał także, iż sytuacja w Iraku uspokaja się, a dowództwo misji NATO podjęło działania zmierzające do przywrócenia działania zawieszonej misji szkoleniowej. Poinformował, że decyzja, czy zwiększyć obecność wojsk NATO na Bliskim Wschodzie, o co apelował prezydent USA Donald Trump, zostanie podjęta wspólnie w ramach NATO.  – Wspólnie podejmiemy taką decyzję w ramach solidarności. (...) Jesteśmy solidarni w ramach Sojuszu Północnoatlantyckiego, bo liczymy na wsparcie w sytuacji, gdybyśmy my - Polska - została zaatakowana – powiedział, uzasadniając w ten sposób udział polskich żołnierzy w misjach Sojuszu w różnych częściach świata. Wezwania opozycji, by wycofać się z Iraku, porównał do sytuacji z 1939 r., gdy „polscy sojusznicy nie chcieli umierać za Gdańsk”.  Wskazał także, iż Polska systematycznie wzmacnia swoje siły zbrojne, a resort prowadzi działania, by zachęcić młodych ludzi do wstępowania do wojska.  – Rozmawiałem z uczniami klas mundurowych, ze studentami z Legii Akademickiej, z ludźmi, którzy działają w organizacjach proobronnych. Właśnie chcę te trzy nurty skupić w rękach pełnomocnika, którego powołałem. To Pełnomocnik Ministra Obrony Narodowej ds. Programu Zostań Żołnierzem RP – powiedział. Zapowiedział też kolejną edycję tego programu.  Podkreślił, że gdy PiS doszedł do władzy w 2015 r., polskie wojsko liczyło ok. 95 tys. żołnierzy, a dziś liczy 128 tys. żołnierzy, a to jeszcze zbyt mało. Dodał, że także Wojska Obrony Terytorialnej służą Polsce, a sprzeciw lewicy wobec ich finansowania świadczy o totalnej opozycji.",,
Witold Waszczykowski ostrzega: Fala migracyjna może uderzyć w Polskę,"Szef MSZ Witold Waszczykowski, który uczestniczy w Palermo w Konferencji Śródziemnomorskiej OBWE na temat migracji, powiedział, że Polska także narażona jest na wielką falę migracyjną. Mówił też o polskim wkładzie w programy dotyczące migracji.","Podczas spotkania z polskimi dziennikarzami Waszczykowski, odnosząc się do omawianych kwestii, powiedział: – Jednym z dominujących tematów był problem legalnej i nielegalnej imigracji. I tutaj jesteśmy podzieleni, bo dla niektórych migracja jest darem Bożym, a dla niektórych jest, niestety, problemem”.– Już nie chcę wymieniać nazwisk polityków czy nazw państw, ale jest to problem – dodał szef polskiej dyplomacji. Relacjonując swe wystąpienie na forum konferencji szef polskiej dyplomacji powiedział, że „jeśli mówimy o kwestiach migracyjnych, to musimy mieć całościowy obraz”. – Polska, chociaż nie leży nad Morzem Śródziemnym, jest krajem granicznym Unii Europejskiej i również jesteśmy narażeni na wielką masę migracyjną – wskazał.– Mówiłem o tym, że zgodnie z danymi Eurostatu wydaliśmy w zeszłym roku ponad pół miliona wiz z pozwoleniem na pracę. To jest ok. 60 proc. wiz, jakie wydała cała Unia Europejska. A Unia wydała takich wiz ok. 800 tys. Ten obrazek powinien być również częścią wielkiego obrazu migracyjnego – ocenił Waszczykowski.Minister miał wspomnieć również, ile pieniędzy Polska wydaje w tej chwili na różne fundusze europejskie, by powstrzymać procesy migracyjne, monitorować je lub zarządzać nimi. – To w tej chwili jest już ok. 58 mln euro – powiedział.",,
Wiceminister spraw zagranicznych: Putin w Jad Waszem pomniejszył rolę aliantów,"Uroczystości w Jad Waszem stały się dla Kremla okazją do propagowania swojej narracji historycznej – stwierdził w rozmowie z dziennikiem „Polska The Times” wiceminister spraw zagranicznych Marcin Przydacz. Jego zdaniem prezydent Rosji gloryfikował Armię Czerwoną, przy pomniejszaniu roli innych aliantów.","Przydacz był pytany o ocenę wystąpienia prezydenta Rosji Władimira Putina.  „Dla zachodnich przywódców wydarzenie w Jad Waszem było uroczystością pamięci ofiar Holokaustu i okazją do potępienia przejawów antysemityzmu. Prezydent Putin koncentrował się na gloryfikowaniu Armii Czerwonej, przy pomniejszaniu roli innych aliantów. W tym sensie było tak, jak przewidywaliśmy” – powiedział Przydacz. Jak dodał, Wiaczesław Mosze Kantor zorganizował wydarzenie, „które stało się dla Kremla okazją do propagowania swojej narracji historycznej”.",,
Korwin-Mikke: JOW-y zmienią tylko świnie przy korycie,"– Paweł Kukiz nie chce zmiany systemu, a jedynie zmiany świń przy korycie – powiedział Janusz Korwin-Mikke w rozmowie z radiową „Trójką”. – Czy chodzi o to, żeby zlikwidować koryto, czy zajmować się tym, które świnie są przy korycie – to są dwie różne sprawy – stwierdził europoseł. Jego zdaniem Kukiz chce jedynie „zmiany świń”.","Janusz Korwin-Mikke powiedział też, że jako przeciwnik demokracji od dawna jest za wprowadzeniem JOW-ów, które – jego zdaniem – ją ograniczają. Jego zdaniem wpływ jednomandatowych okręgów wyborczych na zmianę życia politycznego w Polsce będzie jednak znikomy.Imigranci tylko przydatniPolityk odniósł się też do propozycji Brukseli, aby przyjmować masowo uchodźców z Afryki i Syrii. Jego zdaniem Polska powinna przyjmować tylko tych imigrantów, którzy chcą u nas pracować i wnieść umiejętności w rozwój naszego kraju, a propozycje masowego przyjmowania imigrantów to nieporozumienie. Na szczycie w Brukseli ustalono, że państwa wspólnoty przyjmą 60 tys. uchodźców. Rozmieszczenie uchodźców w Unii Europejskiej będzie dobrowolne. Chodzi o znalezienie miejsca dla 40 tysięcy uchodźców, którzy dotarli na stary kontynent przez Morze Śródziemne. Unia przyjmie także dodatkowo 20 tysięcy migrantów z Afryki i Bliskiego Wschodu .",,
Wójcik: W tej kadencji zostanie przyjęta ustawa ograniczająca nielegalne adopcje,"– W tej kadencji Sejmu będzie przyjęta ustawa, która ma ograniczyć nielegalne adopcje. Za próbę oszukania państwa będzie groziła kara do pięciu lat pozbawienia wolności – zapowiedział wiceminister sprawiedliwości Michał Wójcik.","Wiceminister sprawiedliwości Michał Wójcik został zapytany w TVP Info o projekt ustawy, która ma ograniczać nielegalne adopcje.  – Jest to problem, który odnotowujemy od wielu lat – odparł. – Do tej pory nikomu nie udało się zamknąć luki prawnej, która powstała, polegającej na tym, że można doprowadzić do sytuacji, w której dziecko staje się przedmiotem, towarem; gdzie dziecko można sobie kupić – przyznał. – Jest taki przepis w Kodeksie karnym, który mówi o zorganizowanych grupach przestępczych, które korzystają z tego, że można (...) doprowadzić do nielegalnej adopcji dziecka, ale na szeroką skalę. A co, jak są pojedyncze przypadki? Czyli matka biologiczna dziecka umawia się z kimś i np. pojawia się przed kierownikiem urzędu stanu cywilnego i mówi to jest ojciec dziecka. A to jest nieprawda. Urzędnik nie wie, w jaki sposób to sprawdzić. Nie ma przepisu, nie ma narzędzi, więc przyjmuje to oświadczenie. Matka w ciągu następnych tygodni może się zdecydować, że nie będzie chciała mieć władzy rodzicielskiej wobec dziecka. I przejmuje je osoba, która nie jest biologicznym ojcem, która oszukuje państwo – mówił Wójcik. Jak dodał, jest to furtka m.in. dla przestępców i bardzo poważny problem, którego do tej pory nie udało się zatrzymać. – My wprowadziliśmy nowy przepis, który mówi, że jeżeli próbujesz oszukać państwo w ten sposób, grozi ci kara pięciu lat pozbawienia wolności – wyjaśnił. Wiceminister podkreślił, że „to jest absolutnie nasz punkt, który chcemy przeprowadzić”. – To się udało za ministra Zbigniewa Ziobro, za naszej ekipy, że przygotowaliśmy taki projekt. I dotrzymaliśmy słowa, że ten projekt będzie uchwalony przez ten Sejm, tej kadencji – zapewnił. Wójcik był też pytany, co z adopcjami dzieci przez pary homoseksualne. Odniósł się do wypowiedzi Małgorzaty Kidawy-Błońskiej, która mówiła: „Dla dziecka ważne jest, żeby było w środowisku, gdzie jest kochane, szanowane, gdzie może się rozwijać. Nie jest numerem statystycznym, tylko jest częścią rodziny. Wiem, że ten temat budzi wielkie emocje w naszym kraju, ale wolałabym jako polityk nie kierować się osądami, co jest lepsze, co gorsze, tylko myśleć o każdej sprawie indywidualnie (...)”.Gość TVP Info ocenił, że „na to trzeba patrzeć zawsze w kategoriach dobra dziecka”, a „dobro dziecka na tym polega, że ma kontakt z ojcem, z mamą”. Jak dodał, są różne sytuacje, „ale trudno uznać za rzecz normalną, to co mówi pani marszałek Kidawa Błońska, patrząc tylko kategorią dobra dziecka”. Ocenił też, że „to, co mówi Kidawa-Błońska jest szalone, to jest szalony pomysł”.",,
Stany Zjednoczone wprowadzają twarde sankcje wobec Iranu,"Stany Zjednoczone przywracają twarde sankcje wobec Iranu, które zostały zniesione w 2015 roku na mocy porozumienia nuklearnego z Teheranem. Osiem krajów importujących ropę naftową z Iranu uzyskało od Amerykanów zwolnienie z kar wynikających z sankcji. Nie ma wśród nich Unii Europejskiej.","Ogłoszone przez Waszyngton sankcje wchodzą w życie w poniedziałek 5 listopada. Dotyczą one sektora transportowego, finansowego oraz energetycznego. Sankcje uderzają nie tylko w Iran ale także kraje, które chcą prowadzić interesy z Teheranem.Prezydent USA Donald Trump oświadczył, że jeśli Iran nie porzuci destrukcyjnych działań, stoczy się w przepaść gospodarczą. – To bardzo poważne sankcje, Iran dotkliwie je odczuje – ostrzegał.Amerykański sekretarz stanu Mike Pompeo przedstawił listę 12 warunków jakie musi spełnić Teheran by USA ponownie zniosły sankcje. Są wśród nich: zaprzestanie wspierania terroryzmu i zaangażowania militarnego w Syrii oraz całkowite wstrzymanie programu nuklearnego i rakiet balistycznych.",,
Kiedy urodziny? Izraelczycy zdecydują sami,"Ponad 800 tys. obywateli Izraela będzie mogło
wybrać sobie,  począwszy od najbliższej niedzieli, dzień, w którym zamierzają
obchodzić swe urodziny - ogłosiło izraelskie Ministerstwo Spraw
Wewnętrznych. Będzie to dotyczyło głównie imigrantów, którzy nie mają wpisanych w dowodach osobistych żadnych danych.","Oryginalna inicjatywa, z którą wystąpił szef resortu spraw wewnętrznych Elijahu Iszai pozwoli dziesięciu procentom ludności kraju wybrać swój dzieńurodzin, po dziesiątkach lat, w ciągu których mieli wpisane w dowodzie osobistym „00.00” jako dzień i miesiąc urodzin.– W ciągu wielu lat do Izraela przybywali imigranci z różnych stron bez żadnych dokumentów – wyjaśnił minister w wywiadzie dla dziennika „JedijotAchronot” przyczynę, dla której nie wpisywano im do dokumentów dokładnej daty urodzenia, a jedynie podany przez nich, i to często w przybliżeniu, rok urodzenia. Głównie byli to imigranci z krajów arabskich, którzy przybyli do Izraela pod koniec czwartej dekady i na początku piątej dekady ubiegłego stulecia, a także przybysze z Etiopii, którzy zaczęli napływać w latach 70. Niektórzy, najbardziej skrupulatni, występowali do sądów o ustalenie ich dokładnej daty urodzenia na podstawie zeznań świadków. Był to jednak ze względu na wysokie koszty sądowe i długotrwałe procedury niezbyt praktycznysposób. – Moja matka mówi, że urodziłem się tuż przed śmiercią naszego osła. Mój ocieczaś powiedział, że przyszedłem na świat w rok po tym, jak umarła naszababcia. Jednak kiedy ich zapytałem o daty obu tych wydarzeń, nie potrafili miodpowiedzieć – wspomina izraelski dziennikarz etiopskiego pochodzenia DaniAdino. Jest jednym z tych, którzy zamierzają skorzystać z szansy stworzonejprzez ministra spraw zagranicznych. Zważywszy, że ogromna większość osób, które skorzystają z tej możliwości, rzeczywiście nie ma pojęcia, którego dnia się urodziła, władze Izraela umożliwiają im obecnie dowolne wybranie daty. Oczywiście w roku, który mająjuż wpisany do dokumentów jak swój rok urodzenia, choć również nie musi on być prawdziwy.",,
Niemieckie media: II wojna światowa do dziś wpływa na politykę i społeczeństwo RFN,Niemiecka prasa zastanawia się w niedzielę w jaki sposób konsekwencje II wojny światowej wpływają dzisiaj na politykę i społeczeństwo RFN. Widać to m.in. w podejściu Niemców do kwestii obronności.,"„Dokładnie osiemdziesiąt lat minęło od wybuchu II wojny światowej. Naoczni świadkowie wymierają. Jednak wiele wskazuje na to, że dziedzictwo i doświadczenie tej wojny wciąż kształtują dzisiejsze pokolenie millenialsów” – czytamy w magazynowym niedzielnym wydaniu konserwatywnego dziennika „Frankfurter Allgemeine Zeitung” – „Frankfurter Allgemeine Sonntagszeitung” (FAS).Jego zdaniem dobrobyt nie jest w stanie zamazać poczucia winy, które przechodzi z pokolenia na pokolenie. Stąd pamięć o narodowym socjalizmie, wojnie i Holokauście przetrwała jako składowa część konfliktów międzypokoleniowych i rodzinnych.„To, czego dziadkowie doświadczali i co zrobili, żyje w umysłach dzieci i wnuków. Wojna, która rozpoczęła się osiemdziesiąt lat temu, trwa nadal. Jako niepokój, paraliżujące poczucie nieadekwatności i fiksacji na temat przeszłości. Jako niezdolność do podejmowania decyzji i wykorzenienie” – diagnozuje „FAS”.  Lewicowo-liberalny „Tagesspiegel” publikuje z kolei wywiad z jednym z najbardziej wpływowych obecnie niemieckich politologów Herfriedem Muenklerem. Naukowiec rozwiewa złudzenia, które pod koniec XVIII wieku zasiał Immanuel Kant: „Nie będzie świata bez wojen”. Przyznaje jednocześnie, że szczególnie dwa ostatnie lata II wojny światowej w sposób szczególny wpłynęły na niemieckie postrzeganie wojska i użycia siły militarnej. „Liczba ofiar wśród niemieckich żołnierzy i cywili w ostatnim roku wojny była prawie tak wysoka jak w całej wojnie. Pod koniec wojny Niemcy z pierwszej ręki doświadczyli cierpienia, które wcześniej zadawali innym. To wciąż kształtuje pamięć polityczno-kulturową. Polityka i społeczeństwo z rezerwą podchodzą do korzystania z wojska” – ocenia naukowiec.W konsekwencji, jak pokazuje stanowisko Niemiec ws. udziału w misji wojskowej w cieśninie Ormuz u wybrzeży Iranu, RFN osłabia spójność NATO i zdolność Europy do działania.„W efekcie Trump, Putin czy Iran mogą podzielić Europejczyków. Niemieckie przekonanie, że powściągliwość ratuje pokój i jednocześnie brak zastanowienia nad tym, że wcześniejsze zaangażowanie mogłoby zapobiec eskalacji konfliktu, to problem” – konstatuje Herfried Muenkler.„Bild am Sonntag” wychodząc od rocznicy II wojny światowej przypomina, że w niedzielę odbywają się wybory do parlamentów krajowych dwóch landów wschodnich Niemiec – Saksonii i Brandenburgii. „80 lat temu nazistowskie Niemcy popełniły pierwszą z niezliczonych zbrodni wojennych i rozpoczęły II wojnę światową. Na śpiących mężczyzn, kobiety, dzieci i starców w Wieluniu spadły bomby. Dziś wielu obywateli zagłosuje na AfD – partię, która w swoich szeregach toleruje nacjonalistów i prawicowych ekstremistów. W takim dniu jak dzisiaj jest to podwójnie bolesne” – pisze niedzielne wydanie bulwarówki „Bild”.Jak dodaje zarazem, ostrzeżenia ze strony CDU, Zielonych i SPD, że mieszkańcom Saksonii i Brandenburgii w żadnym wypadku nie wolno głosować na AfD brzmią jak moralizatorskie wywody nauczyciela z podstawówki.„Nie da się tego słuchać. »Wybory« to jedyna broń, jaką obywatele mają, kiedy chcą się bronić przed polityką, której nie rozumieją i której nie chcą. To takie proste. I takie bolesne” – konkluduje „Bild am Sonntag”.",,
Niemcy znów kpią z Polski. Kontrowersje podczas karnawału w Nadrenii,Podczas obchodów w Nadrenii w zachodnich Niemczech „Różowego Poniedziałku” – najważniejszego dnia kończącego się karnawału – ponownie nie zabrakło odniesień do sytuacji w Polsce. W tym roku głównym obiektem kpin był jednak prezydent USA Donald Trump.,"Organizatorzy parady w Duesseldorfie przedstawili polski rząd jako psa z obrożą z napisem „Kaczyński”, pożerającego kiełbasę symbolizującą demokrację, czego skutkiem jest, ich zdaniem, dyktatura w Polsce. W Kolonii natomiast, na jednej z platform umieszczono ogromny zielony liść z napisem „demokracja”, obgryzany przez tłuste czerwone gąsienice podpisane: „Kaczyński”, „Orban”, „Putin”, „Trump” i „Erdogan”.  Mobilne platformy z figurami lub nawet całymi grupami figur, przedstawiającymi polityków i inne osobistości życia publicznego, są najważniejszym elementem tradycyjnych pochodów karnawałowych. Postawili na drastycznośćTe w Duesseldorfie zwykle są szczególnie upolitycznione. – Zaprojektowaliśmy platformy w sposób szczególnie drastyczny, aby pokazać, że sytuacja jest wyjątkowo niebezpieczna – tłumaczy jeden z twórców Jacques Tilly. W zeszłym roku w Duesseldorfie Jarosława Kaczyńskiego przedstawiono jako dyktatora przygniatającego butem kobietę symbolizującą Polskę, co wywołało liczne krytyczne komentarze w Polsce.  W pochodach zorganizowanych w Kolonii, Duesseldorfie i Moguncji, a także wielu innych miastach Nadrenii, uczestniczyły jak co roku setki tysięcy osób. Słodycze dla widzówTowarzyszący platformom przebierańcy w finezyjnych mundurach, przypominających stroje wojskowe z ubiegłych stuleci, rozdawali czekającym po obu stronach jezdni widzom słodycze i kwiaty.  W tym roku głównym obiektem kpin był krytykowany w Niemczech nowy prezydent USA. W Kolonii Trump przedstawiony został jako niesforny uczeń w krótkich spodenkach, który jedną ręką klepie po pupie Statuę Wolności, drugą zaś ciągnie za włosy leżącą na ziemi kobietę symbolizującą Unię Europejską. Pozostali uczniowie chowają się przed rozrabiaką pod ławkami, tylko rosyjski prezydent Władimir Putin zaprasza go serdecznie do klasy.  W Moguncji Trumpa przedstawiono jako słonia w składzie porcelany. Najdalej posunęli się organizatorzy karnawału w Duesseldorfie, przedstawiając prezydenta USA jako gwałciciela Statui Wolności.",,
"Franciszek: Nie można kochać Boga, nie miłując bliźnich","Papież Franciszek powiedział, że nie można kochać Boga, nie miłując bliźnich. Franciszek spotkał się z wiernymi na modlitwie Anioł Pański na Placu św. Piotra.","Ojciec Święty poświecił krótką katechezę dwóm najważniejszym przykazaniom: miłości do Boga i miłości bliźniego. Wskazał, że stosowane razem są prawdziwą siłą wierzącego. Przypomniał, że Pan Jezus odpowiadając na pytanie uczonego w Piśmie, o to, które ze wszystkich przykazań jest pierwsze zacytował słowa z Księgi Powtórzonego Prawa (6,2-6). Wskazują one, że Bóg jest związany z nami nierozerwalnym przymierzem, umiłował nas, kocha nas i będzie nas miłował na zawsze. Jezus nauczył, że miłość Boga i miłość bliźniego są nierozłączne, a nawet co więcej, wspierają się nawzajem. Przeżywane razem, są prawdziwą siłą człowieka wierzącego. – Miłowanie Boga oznacza codziennie wkładanie naszej energii, aby być jego współpracownikami, służąc bliźniemu bez zastrzeżeń, starając się wybaczyć bez ograniczeń i pielęgnując relacje komunii i braterstwa – podkreślił papież.Następnie Franciszek wskazał, że dostrzeżenie bliźniego wymaga postrzegania świata spojrzeniem Jezusa, abyśmy zawsze wysłuchiwali i stawali u boku tych, którzy tego potrzebują. Zauważył, że „dzisiejsza Ewangelia zachęca nas wszystkich, abyśmy nie kierowali się tylko na naglące potrzeby najuboższych braci, ale przede wszystkim zwracali uwagę na ich potrzebę braterskiej bliskości, sensu życia i czułości. Stanowi to wyzwanie dla naszych wspólnot chrześcijańskich: chodzi o to, aby uniknąć niebezpieczeństwa bycia wspólnotami, które żyją wieloma inicjatywami, ale niewielu relacjami, wspólnotami, które są »stacjami obsługi«, ale niezbyt towarzyszącymi, w pełnym i chrześcijańskim sensie tego terminu”.",,
Pociski spadły na amerykańskie bazy w Iraku,"Amerykańskie bazy wojskowe w Iraku: Al-Asad oraz w mieście Irbil zostały ostrzelane w nocy z wtorku na środę. Irańska Gwardia Rewolucyjna przekazała, że to zemsta za śmierć gen. Ghasema Sulejmaniego.","Korpus Strażników Rewolucji Iranu poinformował, że w kierunku bazy wystrzelono kilkadziesiąt rakiet. Wskazano, że to odwet za zabójstwo irańskiego dowódcy wojskowego Ghasema Sulejmaniego. Minister spraw zagranicznych Iranu Dżawad Zarif przekonywał, że jego kraj działał proporcjonalnie, w ramach samoobrony, zgodnie z artykułem 51 Karty Narodów Zjednoczonych. Napisał na Twitterze, że Teheran „nie chce wojny ani eskalacji konfliktu, ale będzie się bronił przed każdą agresją”.Pentagon potwierdził, że w nocy z wtorku na środę na bazę lotniczą w Al-Asad i w Irbil, gdzie stacjonują żołnierze międzynarodowej koalicji, głównie amerykańscy, została ostrzelana ponad dziesięcioma pociskami, które wystrzelono z terytorium Iranu.„Podejmiemy wszelkie niezbędne działania w celu ochrony i obrony personelu Stanów Zjednoczonych, naszych partnerów, a także naszych sojuszników w regionie” – napisano w oświadczeniu Pentagonu.Biały Dom wydał oświadczenie, że prezydent Donald Trump jest na bieżąco informowany o wydarzeniach. Po spotkaniu z szefem Pentagonu Markiem Esperem i sekretarzem stanu Mike'iem Pompeo Trump napisał na Twitterze, że wszystko jest pod kontrolą.„Wszystko jest w porządku. Jak na razie, jest dobrze” – napisał. Potwierdził, że irańskie rakiety ostrzelały dwie bazy w Iraku. Dodał, że trwa szacowanie strat i powtórzył, że Stany Zjednoczone mają „zdecydowanie” najsilniejszą i najlepiej wyposażoną armię na świecie. Zapowiedział też, że wygłosi oświadczenie w środę rano czasu lokalnego, czyli po południu czasu polskiego.",,
Poczta Polska wyemitowała znaczek z okazji 100-lecia PKO BP,Poczta Polska wyemitowała znaczek upamiętniający 100. rocznicę powstania PKO BP. Widnieje na nim zarys warszawskiej Rotundy. Znaczek został wyemitowany w nakładzie 100 tys. sztuk i trafił już do obiegu.,"Prezes PKO BP Zbigniew Jagiełło na uroczystej prezentacji znaczka wskazał na stuletnią współpracę banku i Poczty Polskiej. Jak mówił, to w placówkach pocztowych, w okresie międzywojennym, Polacy mogli wpłacać i odbierać wkłady z książeczek oszczędnościowych PKO. – Chciałbym zadeklarować, że będziemy się teraz odwzajemniali Poczcie Polskiej za to, że mogliśmy (...) rozpocząć naszą działalność przy pomocy Poczty Polskiej. I chcemy teraz w drugą stronę rozpocząć etap 100 lat współpracy z Pocztą Polską, co chciałem dzisiaj ogłosić – powiedział Jagiełło. Prezes Poczty Polskiej Przemysław Sypniewski wskazał, że obie instytucje łączy bardzo wiele i są to instytucje, które powodują, że „nasze państwo jest silniejsze”. Szkic warszawskiej Rotundy na znaczku wykonał Karol Tyczyński, autor projektu graficznego tej emisji. Jak napisano w komunikacie Poczty Polskiej, Rotunda została wybudowana w 1966 r., u zbiegu ul. Marszałkowskiej i Al. Jerozolimskich. Budynek powstał jako wzór nowoczesnego oddziału banku. Oprócz Rotundy, na znaczku widnieje także logo banku.",,
Błaszczak: policja będzie gotowa zapewnić bezpieczeństwo 11 listopada,"– Policja będzie gotowa zapewnić bezpieczeństwo 11 listopada – zapewnił minister spraw wewnętrznych Mariusz Błaszczak. Ocenił, że dzięki jego jasnym wypowiedziom na temat zagrożenia podczas Święta Niepodległości ze strony KOD, zagrożenie to będzie mniejsze.","W ocenie Błaszczaka lider KOD Mateusz Kijowski używa języka agresji, m.in. pisząc na Twitterze: „nie damy zawłaszczać biało-czerwonych barw, nie damy zawłaszczać święta narodowego"". Minister SWiA pytany, czy „złośliwostką"" było zabranie b. prezydentom ochrony BOR za granicą, powiedział, że nie została ona odebrana, tylko zaczęło być stosowane prawo, zapisane lata temu w ustawie przyjętej przez rząd SLD i podpisanej przez prezydenta Aleksandra Kwaśniewskiego.– Trzeba wprowadzać porządki, elementarne porządki, żeby prawo było w Polsce przestrzegane – tłumaczył.",,
„Gospodarka Węgier uniknęła katastrofy”,"W corocznym wystąpieniu programowym premier Węgier Viktor Orban przekonywał, że pod rządami jego partii, centroprawicowego Fideszu, gospodarka kraju uniknęła katastrofy i nie została podporządkowana „zagranicznym grupom interesów”.","Orban zakwestionował niekorzystne perspektywy rozwoju gospodarczego Węgier nakreślone przez Brukselę. – Węgry wzorowo realizują swoje unijne zobowiązania – oświadczył szef rządu. Powiedział, że od 2011 roku Węgry utrzymują deficyt finansów publicznych poniżej 3 proc. PKB i również w tym roku nie przekroczą wyznaczonego limitu. – Nie wpadniemy w recesję, nie dojdzie do spadku PKB. Jesteśmy jednym z pięciu krajów Unii Europejskiej, w których maleje dług publiczny – zapewniał Orban.Według niego, kiedy Fidesz przejmował władzę na Węgrzech w 2010 roku po ośmiu latach rządów lewicy, kraj był na krawędzi bankructwa. – Sprzedano i skradziono wszystko to, co było gęstsze od powietrza – powiedział. – Dlatego Fidesz musiał sięgnąć po rozwiązania, które „nie spodobały się biurokratom z Brukseli i zagranicznym grupom interesów mówiącym nam, jak żyć (...). Wprowadziliśmy podatek dla korporacji i podatek bankowy. To był punkt zwrotny. (...) Musieliśmy pomóc obywatelom”. – Węgry nie poddadzą się interesom korporacji finansowych – dodał.  Roztaczając wieloletnią perspektywę działań prawicy, Orban zapowiedział, że przez najbliższych 20 lat kraj osiągnie „niezależność finansową i energetyczną”, poziom życia mieszkańców przekroczy średnią unijną, a zadłużenie Węgier zostanie zredukowane poniżej 50 proc. PKB. Szef węgierskiego rządu przekonywał również, że Węgry „uplasują się w pierwszej trzydziestce najlepszych gospodarek świata, a węgierskie uniwersytety w grupie 200 najlepszych placówek edukacyjnych świata”.– Gdy zaczynaliśmy rządzić, na Węgrzech pracowało 3,8 mln na 10 mln ludzi, a podatki płaciło zaledwie 2,6 mln osób, które utrzymywały nasz kraj. W ubiegłym roku pracę rozpoczęło 260 tys. osób, w tym 55 tys. Romów, którzy dotychczas pobierali świadczenia socjalne. Każdy, kto chce pracować, znajdzie pracę. Naszym celem jest aktywizacja zawodowa 5 mln osób płacących podatki – oświadczył premier.W przemówieniu Orban wskazał również na większą liczbą urodzeń w 2012 roku niż rok wcześniej, co jest – jego zdaniem – skutkiem nowych, przyjętych przez prawicę zapisów konstytucji faworyzujących tradycyjny model rodziny. – Nie zezwalamy parom homoseksualnym na takie prawa jak rodzinom, bronimy życia od jego poczęcia. Ten szacunek i ochrona życia przynoszą rezultaty. W ubiegłym roku urodziło się 90 tys. dzieci, o 2251 więcej niż w roku 2011 – powiedział premier.Orban ostrzegł też przed powrotem lewicy w wyborach parlamentarnych 2014 roku. – Może ona ponownie zepchnąć Węgry na krawędź katastrofy gospodarczej – dodał.Przemówienie Orbana spotkało się z ostrą krytyką opozycji. Lider Węgierskiej Partii Socjalistycznej (MSZP) Attila Mesterhazy uznał, że „wystąpienie było ogólnikowe, a wizja przyszłej dekady była niekonkretna (...). Orban buja w obłokach”.Również były premier, lider ruchu „Razem 2014” Gordon Bajnai ocenił, że treść wystąpienia Orbana „nie odpowiada rzeczywistości”. Jego zdaniem prawica osłabiła gospodarkę i węgierską walutę, „złamała kręgosłup demokracji”. Wskazał też, że za rządów Fideszu w poszukiwaniu pracy i lepszych warunków życia kraj „opuściło pół miliona młodych, utalentowanych, wykształconych Węgrów”.",,
Zełenski triumfuje po raz drugi. Jego partia wygrała wybory parlamentarne,"Partia prezydenta Ukrainy Wołodymyra Zełenskiego Sługa Narodu zwyciężyła w niedzielnych przedterminowych wyborach do parlamentu, uzyskując 43,9 proc. poparcia – poinformowali w niedzielę, po zakończeniu głosowania, organizatorzy Narodowego Exit-poll.","Drugie miejsce zajęła prorosyjska Opozycyjna Platforma - Za Życie, na którą głosowało 11,5 proc. wyborców.Na trzecim miejscu znalazła się Europejska Solidarność byłego prezydenta Petra Poroszenki z poparciem 8,9 proc. Czwarte zajęła Batkiwszczyna byłej premier Julii Tymoszenko z wynikiem 7,6 proc., a piąte przypadło partii Głos muzyka rockowego Swiatosława Wakarczuka, na którą głosowało 6,3 proc. wyborców.Pozostałe ugrupowania, które uczestniczył w wyborach, nie przekroczyły 5-procentowego progu wyborczego.",,
Korwin-Mikke stawia na zbiórki publiczne. „Uczymy się od Obamy”,"– Zbieramy pieniądze w ramach crowdfundingu. Uczymy się od najlepszych, np. od Obamy, który gigantyczne pieniądze zebrał dzięki mikropłatnościom – tłumaczył sposób finansowania kampanii prezydenckiej Janusza Korwin-Mikkego szef jego sztabu Przemysław Wipler  w programie „Gość poranka” w TVP Info. Polityk partii KORWiN dodał, że jego ugrupowanie liczy na „pewne, silne miejsce w parlamencie na jesiennych wyborach”.","W poniedziałek kandydat na prezydenta odbył pierwszy lot awionetką Air Korwin One z Warszawy do Radomia. Janusz Korwin-Mikke ma w trakcie 14 dni odwiedzić samolotem 42 miejscowości, gdzie spotka się z wyborcami. Środki na finansowanie m.in. tej części kampanii prezydenckiej ugrupowanie pozyskuje ze zbiórek publicznych – wyjaśniał w TVP Info Przemysław Wipler. – Zbieramy pieniądze w ramach crowdfundingu. Uczymy się od najlepszych, np. od Obamy, który gigantyczne pieniądze zebrał dzięki mikropłatnościom – mówił w programie „Gość poranka”.  – Codziennie publikujemy na naszej stronie internetowej, ile wpłynęło, imię i pierwszą literę nazwiska naszego darczyńcy, kwotę, która wpłynęła i miejscowość, z której wpłacił. Dzięki temu jesteśmy skrajnie transparentni – pokazujemy każdą złotówkę, która wpływa na nasze konto – wyjaśniał szef kampanii Korwin-Mikkego.Jak dodał, dotychczas sympatycy KORWiN-u wpłacili 170 tys. zł. – To jest około 5-6 tys. dziennie – wyliczał. – Jeden nasz sympatyk wpłacił grosz. Janusz Korwin-Mikke skomentował to w taki sposób, że niektórzy bardzo dosłownie podchodzą do hasła, że „każdy grosz się liczy i bardzo serdecznie dziękujemy za nawet najmniejsze wpłaty” – przytoczył. Air Korwin One tańszy niż autokarRównież ze względu na niskie koszty wybrano właśnie „odlotowy” sposób przemieszczania się kandydata partii na prezydenta – podkreślił Wipler. – Samolot jest tańszy niż autokar – mówił gość TVP Info. – Autokar to jest kilka tysięcy dziennie. Pilot, który z nami lata, robi to, bo ma obowiązek wylatania określonej liczby godzin. Jest sympatykiem Janusza Korwin-Mikkego, więc płacimy niecałe 500 zł za godzinę za wynajem samolotu plus koszty paliwa, to jest około 60 tys. za dwa tygodnie latania. Są to dużo mniejsze pieniądze niż wynajęcie autokaru na dwa tygodnie – przekonywał.                                                teraz odtwarzane„Marzeniem jest walka o drugą turę” Satysfakcjonujący wynik to wszystko powyżej 5 proc. Szef kampanii prezydenckiej Korwin-Mikkego określił także cele swojego kandydata. – Marzeniem jest walka o drugą turę. Satysfakcjonujący wynik to wszystko powyżej pięciu procent – stwierdził. – Wszystko powyżej 7 proc. w wyborach o najwyższej frekwencji to jest ponad milion głosów na Janusza Korwin-Mikkego. To jest pewne, silne miejsce w parlamencie na jesiennych wyborach, zwłaszcza gdy weźmiemy pod uwagę, że wybory prezydenckie to takie wybory, w których Polacy obstawiają silniejszego, a teraz w pierwszej turze każdy może  z własnym sumieniem, poglądami wybrać Korwina – podsumował.",,
Rząd chce uregulować dostęp do pornografii. Liczy na ponadpartyjne porozumienie,"Rząd zamierza uregulować dostęp osób nieletnich do pornografii – informuje poniedziałkowy „Dziennik Gazeta Prawna”. Jak podaje gazeta, partia rządząca liczy na ponadpartyjne porozumienie w tej sprawie. Na temat propozycji przepisów premier Mateusz Morawiecki ma debatować z Radą ds. Rodziny w poniedziałek.","– W poniedziałek mamy Radę ds. Rodziny, tam zapadną decyzje i przewidziana jest konferencja pana premiera – przekazał rzecznik rządu Piotr Muller, cytowany przez „DGP”. Jak dodaje, niewykluczone, że będzie to projekt rządowy.  Z badań przeprowadzonych przez Instytut Profilaktyki Zintegrowanej – przytaczanych przez dziennik – na grupie ok. 10 tys. uczniów w wieku 14-16 lat wynika, że pornografię co najmniej raz dziennie ogląda 11 proc. chłopców, a pierwszy kontakt z takimi treściami dzieci mają średnio przed ukończeniem 12. roku życia.  „DGP” zauważa, że na stole leży projekt ustawy Stowarzyszenia Twoja Sprawa. Proponuje ono, by dostawca treści dla dorosłych – pod groźbą blokady – musiał zapewnić weryfikację wieku osób odwiedzających stronę.",,
Bartłomiej Sienkiewicz: Opozycja obrzuca błotem ludzi. Rzygać się chce,"„Gdybym był PiSowcem, od dwóch dni bym siedział na tt i chichotał nieustannie. Nie z radości po wygranych wyborach, ale przez to, co moi przeciwnicy wypisują, zwalczając się zażarcie i obrzucając błotem już chyba wszystkie elektoraty w kraju” – napisał na Twitterze były minister spraw wewnętrznych Bartłomiej Sienkiewicz.","Polityk uważa, że po przegranej w wyborach do Parlamentu Europejskiego środowiska opozycyjne zajmują się jedynie walką ze sobą i obrażaniem elektoratu. Jego zdaniem jest to godne pożałowania. Jak pisze Sienkiewicz, gdyby był zwolennikiem PiS, byłoby mu do śmiechu.",,
Niemiecka „Strefa śmierci” z nową rolą,„Strefa śmierci” – mocno strzeżony przez dziesięciolecia wewnątrzniemiecki pas graniczny – stał się z czasem siedliskiem rzadkich gatunków zwierząt i roślin. Teraz może zostać wpisany na listę światowego dziedzictwa kultury i natury UNESCO.,"Starania w tej sprawie czyni rząd federalny wraz z landami. Decyzja o zgłoszeniu kandydatury zapadła na dwudniowej konferencji landowych ministrów środowiska w Hamburgu.Sekretarz ministerstwa środowiska Niemiec Jochen Flasbarth poinformował, że Turyngia uznała tzw. zieloną strefę za narodowy monument przyrody. Inicjatywę z Erfurtu zamierzają przejąć także inne kraje związkowe. Berlin przekaże na ten cel 50 mln euro.Landowi ministrowie środowiska wskazali, że na dawnej granicy dzielącej do 1989 r. Niemcy na wschodnie i zachodnie, powstał jeden z bardziej znaczących na świecie biotopów. Łączy on w wyjątkowy sposób najmłodszą historię europejską z naturą oraz kulturą – podkreślono.Rząd federalny ma sprawdzić, czy teren wzdłuż byłej żelaznej kurtyny będzie można uznać jako mieszane światowe dziedzictwo złożone z kultury i natury. Władze Turyngii uznały już w ubiegłym roku zieloną strefę byłej granicy za narodowy monument natury – informuje telewizja Deutsche Welle.",,
"„LGBT+ to dekompozycja rodziny, społeczeństwa, państwa”","To jest nowy temat do dyskusji, który ma wywołać emocje i poróżnić scenę polityczną – ocenił w programie „Strefa starcia” Piotr Grzybowski, publicysta Radia Warszawa, biorąc udział w dyskusji o tzw. deklaracji LGBT+. Publicysta tygodnika „Sieci” Michał Karnowski dowodził, że deklaracja oznacza wprowadzanie do szkół „indoktrynatorów”, przekonujących, że „bycie homoseksualistą jest lepsze niż bycie heteroseksualistą”.","Zdaniem Grzybowskiego deklaracja ma nie tylko wymiar polityczny. – Zagadnienie jest poważne i dzieje się od kilkudziesięciu lat, a nazywa się „rewolucją kulturową”, która w sposób absolutnie planowy, uformowany, bardzo profesjonalny, wprowadza nową cywilizacyjną zmianę w Europie Zachodniej i częściowo w USA – wskazał.– Jest to pomylenie pojęć, zastąpienie roli rodzica w rodzinie, dekompozycja rodziny jako takiej. Do tego dochodzi antyklerykalizm, który również przykleja się do tych lesbijsko-gejowskich inicjatyw, o których teraz słyszymy. Jeżeli dekompozycja rodziny, to też dekompozycja społeczeństwa, dekompozycja państwa. To śmiertelnie niebezpieczne dla funkcjonowania zdrowego organizmu państwowego – podkreślił.Wojciech Kubalewski z Partii Zielonych przekonywał, że „dekompozycja rodziny następuje niezależnie od tego, czy środowiska LGBT i prezydent Warszawy Rafał Trzaskowski coś z tym robią czy nie”. Powołał się przy tym na statystyki rozwodów.– Te procesy społeczne się odbywają niezależnie od tego, czy jeden albo drugi polityk chce albo nie chce, żeby się odbywały. Ja myślę, że tu następuje reakcja na to, co następuje w świecie i się w rodzinach dzieje, a nie demiurgiczne tworzenie nowych zjawisk – dowodził.Michał Karnowski z tygodnika „Sieci” wyraził smutek, że zamiast szacunku dyskusja dotyczy „przymusowej indoktrynacji”. – W praktyce deklaracja oznacza, że pan Trzaskowski chce wprowadzić do każdej szkoły komisarza, indoktrynatora, który przymusowo – dobrowolnie to różne zajęcia można robić dziś bez żadnej „karty” – będzie uczył dzieci, że bycie homoseksualistą jest świetne, fajne, atrakcyjne – ocenił. „Próba narzucenia wzorca”Publicysta zwrócił uwagę, że podczas dyskusji w Radzie Warszawy rodzice nie mogli zabrać głosu. – Nie chodzi o to, żeby odbierać osobom homoseksualnym szacunek, godność. Chodzi o to, żeby zastopować próby narzucenia tego wzorca jako powszechnego zwłaszcza młodym ludziom – zaznaczył.Posłanka Agnieszka Ścigaj (Kukiz’15) podkreśliła, że „gdyby zauważyła, że mniejszościom zabierane są prawa, byłaby pierwszą, która by o te prawa walczyła. – Jeżeli mówimy o dyskryminacji i wyrównywaniu szans i patrzę, że tak dobrze są zorganizowane środowiska LGBT, dysponują dużymi pieniędzmi, one sobie poradzą z zadbaniem o ludzi, którzy się w nich skupiają – przekonywała.– Boli mnie, że to zajmuje przestrzeń społeczną, a są środowiska dyskryminowane, jak osoby niepełnosprawne, choćby intelektualnie, które się ubezwłasnowolnia – wskazała Ścigaj.Wicemarszałek Senatu Adam Bielan (Porozumienie) zgodził się, że wszystkim ludziom, niezależnie od orientacji seksualnej, należy się szacunek. Przypomniał, że „w Polsce mamy piękne tradycje tolerancji”, ale – dowodził – w kwestii LGBT „mamy do czynienia z olbrzymią hipokryzją”.",,
Rosjanie przygotowują załogową misję na Księżyc. Chcą tam założyć stację,"Rosja chce w 2031 r. wysłać pierwszą swoją załogową misję na Księżyc, a następnie powtarzać takie loty co roku – podała w sobotę rosyjska agencja RIA Nowosti.","„Celem misji jest wysłanie załogi na Księżyc” – napisano w cytowanym przez RIA Nowosti dokumencie Centralnego Instytutu Naukowo-Badawczego Budowy Maszyn (CNIIMasz), głównej placówki naukowej rosyjskiej agencji kosmicznej Roskosmos.              Według dokumentu w 2032 r. na Księżyc miałaby polecieć druga załoga, zabierając ze sobą pojazd do poruszania się po jego powierzchni. Rok później byłyby przeprowadzane testy sprzętu i robotów, jak również dłuższe wyprawy po powierzchni Księżyca przy użyciu tego pojazdu, zaś w 2034 r. powinna się zacząć budowa rosyjskiej stacji księżycowej.              Misje załogowe mają zostać poprzedzone lotami bezzałogowymi w 2028 i 2029 r.",,
„Mordercza hipokryzja”. Prezydent RP pokazuje dokument z 2009 r. przeciwko protestowaniu sędziów,"„Marsz Tysiąca Tóg” przeszedł w sobotę ulicami Warszawy. Demonstrację zorganizowano jako sprzeciw m.in. wobec procedowanych ostatnio w parlamencie zmian w ustawach sądowych. „Najbardziej mordercza jest hipokryzja” –  napisał na Twitterze prezydent Andrzej Duda, przywołując stanowisko KRS z 2009 roku.","W sobotę o godz. 15 sędziowie oraz prawnicy z Polski i Europy ruszyli ulicami Warszawy – jak określali – w obronie niezawisłości sądów. Marsz odbył się pod hasłem: „Prawo do niezawisłości. Prawo do Europy”. Jednym z głównych organizatorów „Marszu Tysiąca Tóg” było Stowarzyszenie Sędziów Polskich „Iustitia”. Organizacja zaapelowała w piątek do sędziów, prawników i obywateli o udział w sobotniej demonstracji.Odnosząc się do demonstracji, prezydent Andrzej Duda przypomniał  na Twitterze stanowisko KRS z 2009 roku. „Jak podsumował to pewien Mecenas, który przesłał mi przed chwilą poniższy dokument z 2009 roku (!): »Niezłe... najbardziej mordercza jest hipokryzja«. Rzeczywiście. Tyle powiem” – napisał. W dokumencie zamieszczonym przez prezydenta oraz wiceministra sprawiedliwości wskazano między innymi, że Rada zwraca uwagę, iż „apelowanie do sędziów o aktywny udział w tych akcjach protestacyjnych i podejmowanie działań zachęcających ich do tego, a przede wszystkim stwarzanie środowiskowej presji, może stanowić zagrożenie dla niezależności sądów i niezawisłości sędziów”.„Prowadzone działania mogą również nasuwać podejrzenie, że akcje protestacyjne ze względu na sposób i formę protestu stanowią obejście zakazu przynależności sędziego do związku zawodowego i zakazu prowadzenia strajku” – podkreślono w dokumencie KRS. Prawo do sąduPrezes Iustitii sędzia Krystian Markiewicz broni jednak Marszu. – To nie jest dla nas rzeczą zwyczajną, że wychodzimy w togach po to, aby protestować przeciwko odbieraniu ludziom prawa do sądu, przeciwko odbieraniu ludziom ich podstawowych praw, niszczenia trójpodziału władzy – zaznaczył podczas piątkowej konferencji prasowej. Jak zapowiedział, na marszu „będzie na pewno więcej niż tysiąc samych sędziów”.Nowelizacja ustaw sądowych, uchwalona w Sejmie 20 grudnia ub.r., wprowadza m.in. odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości oraz za działania kwestionujące skuteczność powołania sędziego i za „działalność publiczną niedającą się pogodzić z zasadami niezależności sądów i niezawisłości sędziów”.",,
Chichot historii [OPINIA],"Jednym z bardziej naiwnych sądów w polskiej polityce było przekonanie, że 2015 rok to koniec lewicy. Skoro bowiem SLD nie weszło do Sejmu, rozbijając się o zbyt wysoki dla swoich ambicji próg 8 proc., a partia Razem osłabiła inne siły polityczne, lecz nie nakarmiła się w ten sposób na tyle, by samemu wejść do Sejmu, przyjemnie było na pewno wyciągnąć z tego taki daleko idący wniosek. Początek roku 2019 pokazuje jednak coś zupełnie innego.","Lewica jest najważniejsza, najbardziej przez wszystkich oczekiwana i hołubiona, wydaje się być kluczowa dla przejęcia bądź zachowania władzy w 2019 roku. A przy tym wszystkim nadal nie ma żadnej gwarancji zaistnienia w polskiej polityce pod swoim własnym sztandarem. Skąd bierze się ten paradoks?  W jednym tylko tygodniu swój kongres ma partia Roberta Biedronia, o której niżej, zaś Platforma Obywatelska ogłasza powstanie Koalicji Europejskiej. Dziwnego tworu, który ni to faktycznie jest koalicją, ni to jedynie apelem, by taką koalicję stworzyć, sami twórcy nie mogą chyba jednoznacznie się zdecydować. Jest jednak faktem, że na jednej scenie w składzie politycznej supergrupy widzimy takie postaci, jak Kazimierz Marcinkiewicz (ostatnio znany głównie ze sposobu, w jaki potraktował najpierw swoją rodzinę, później zaś nieszczęsną Izabelę), Radosław Sikorski, Ewa Kopacz i Grzegorz Schetyna, a w raz z nimi Marka Belkę, Włodzimierza Cimoszewicza i Leszka Millera, trzech postkomunistycznych premierów.   Pierwszy z nich w swej karierze był nawet równocześnie premierem i członkiem opozycyjnego wobec rządu ugrupowania, drugi został po drodze pozbawiony szans na prezydenturę, o co sam oskarżał środowisko Platformy, trzeci zaś w swej karierze zdążył zaliczyć nawet Samoobronę. Teraz ci wieloletni gwiazdorzy lewicy stanowić mają symbol demokracji, nową ofertę dla Polski, a być może nawet obronę przed „recydywą PRL”, jaką stanowić mają ponoć rządy PiS. Bez dinozaurów postkomunizmu najwyraźniej obrona zdobyczy Trzeciej Rzeczpospolitej jest niemożliwa.   Ciekawe tylko, jak wiele są w stanie wytłumaczyć sobie ci spośród sympatyków Platformy, którzy jeszcze przywiązują wagę do solidarnościowego pochodzenia, na które partia ta lubiła się przecież powoływać.  Być może tak naprawdę nie chodzi jednak o kolejną odsłonę historycznego zjednoczenia reformatorów z PZPR i liberałów z dawnej opozycji, którą od lat wyśnić sobie próbuje Adam Michnik. Prawdopodobnie rzeczywistość jest o wiele mniej romantyczna i mamy do czynienia z całkiem sprytnym zagraniem Grzegorza Schetyny. Z jednej strony bowiem lider PO zrobił właśnie coś, na co kilka miesięcy temu ochotę sygnalizował Donald Tusk, z drugiej zaś, choć w rękawiczkach, powtórzył wobec Sojuszu Lewicy Demokratycznej manewr, jakim nie tak dano o mało co nie zniszczył Nowoczesnej. Przypomnijmy sobie, że z otoczenia Tuska wypływały informacje, że szef Rady Europejskiej myśli nad stworzeniem pod swoim patronatem ponadpartyjnej listy do Parlamentu Europejskiego. W tym kontekście padały zaś takie nazwiska jak Aleksander Kwaśniewski czy Bronisław Komorowski. Nie widzieliśmy ich na scenie w piątek, trudno jednak wyobrazić sobie, by w zaistniałej sytuacji były premier decydował się na stworzenie projektu z dwójką eksprezydentów niezależnie od koalicji innych byłych premierów. Wyborcy mogliby poczuć się bowiem zdezorientowani nadmiarem tego szczęścia. W zaistniałej sytuacji pozostaje mu jedynie pobłogosławić Schetynie lub… odebrać mu inicjatywę. SLD natomiast sprawę komentuje nad wyraz oszczędnie. Robert Biedroń odwołuje się w tym samym czasie do tych wyborców, którzy potrzebują na flagach więcej kolorów, niż tylko klasyczna czerwień. Choć bardzo nie lubi PiS, nie chce (bo i czemu miałby chcieć) pakować się w ryzykowną koalicję z Platformą. Woli więc grać kartą nowości i świeżości, na tyle autentyczną, na ile nie pamiętamy, że w polityce obecny jest od 21 lat. Jego droga do własnej inicjatywy politycznej wiodła przez SdRP i SLD, później zaś Ruch Palikota  (który zmienił nazwę na Twój Ruch).  W związku z pojawieniem się nowej partii, która ma szanse wyborcze, sytuacja robi się otwarta. Biedroń może bowiem zarówno osłabić opozycję i przyczynić się do wygranej PiS, jak i ją wzmocnić, zdobywając mandaty, których obecnym rządzącym może zabraknąć do większości. Platforma wydaje się bardziej liczyć z tym pierwszym wariantem, stąd bardzo mocny atak na Wiosnę ze strony jej sympatyków.",,
„Trwała i szczęśliwa rodzina to nasz wybór”,"Pod hasłem „Państwo przyjazne rodzinie” odbył się w Warszawie Marsz dla życia i rodziny. Jego uczestnicy chcieli zamanifestować przywiązanie do wartości rodzinnych i szacunek do życia, a także przekonywać, że rodzina to sfera, w którą warto inwestować.","Marsz dla Życia i Rodziny to inicjatywa Fundacji Narodowego Dnia Życia oraz Stowarzyszenia Kultury Chrześcijańskiej im. Ks. Piotra Skargi. W tym roku organizowany był po raz piąty. – Chcemy, żeby marsz był radosnym świętem rodzin, afirmacją rodziny i życia.Chcemy też w ten sposób dać sygnał rządzącym, że ta sfera powinna zajmowaćwiększą przestrzeń w debacie publicznej i być podmiotem w dyskusjach zarównoekonomicznych, jak i społecznych. O rodzinę warto dbać i warto w niąinwestować – mówiła rzeczniczka marszu Anna Szpindler.Dyrektor Biura Organizacyjnego marszu Jarosław Kniołek dodał, żeorganizatorzy zwrócili się do kandydatów na prezydenta z pytaniem, jaki jestich stosunek do uchwalonej na początku maja nowelizacji ustawy oprzeciwdziałaniu przemocy w rodzinie.– Naszym zdaniem jest to ustawa szkodliwa, która zagraża autonomii rodziny. Dotychczas dostaliśmy odpowiedzi od Jarosława Kaczyńskiego i Marka Jurka, którzy zadeklarowali, że nie podpisaliby tej noweli oraz od Andrzeja Olechowskiego, który ustawę bypoparł – poinformował Kniołek.Według organizatorów, w marszu wzięło udział ok. 4-5 tys. osób. Przeważałyrodziny z dziećmi, także wielopokoleniowe, było też dużo młodzieży orazstarszych osób. Marsz rozpoczął się na Nowym Świecie, a zakończył przedKościołem św. Anny. Uczestnicy marszu nieśli transparenty z hasłami: „Stop aborcji”, „Wybierzżycie”, „Trwała i szczęśliwa rodzina to nasz wybór, a nie przypadek”, „Jakiezawody mają największy wpływ na społeczeństwo? Mama i tata!”, „Nie słuchamradia, słucham mamy”, „Sexedukacja to deprawacja”, „Stop promocjihomoseksualizmu”, „Homoseksualiści żyją krócej”, „Heterofobia to choroba”. W ramach imprezy zorganizowano konkursy na najliczniejszą rodzinę, małżeństwoz najdłuższym stażem oraz dziadków z największą liczbą wnuków.W Marszu dla Życia i Rodziny w Warszawie, wziął udział Marek Jurek z Prawicy Rzeczypospolitej, a także Janusz Korwin-Mikke, kandydat Wolności i Praworządności.Marsz zakończył się w Mieście Miłosierdzia – festiwalu filantropii, podczasktórego swoją działalność zaprezentowało ponad 80 organizacji pozarządowych,instytucji i grup nieformalnych zajmujących się dobroczynnością.Organizatorem projektu jest Centrum Myśli Jana Pawła II.",,
Gersdorf przyszła do pracy. Trwa manifestacja „totalnej opozycji” przed SN,"W środę po godz. 8 sędzia Małgorzata Gersdorf stawiła się w Sądzie Najwyższym. Przed siedzibą instytucji zbierają się uczestnicy manifestacji zorganizowanej przez fundację Akcja Demokracja. Drogę torował Gersdorf m.in. Franciszek J. „Farmazon”, znany ochroniarz zgromadzeń KOD.","W środę rano przed budynkiem SN zgromadziło się kilkaset osób. Uczestnicy trzymają flagi Polski i UE, tabliczki z napisem „Konstytucja” oraz transparenty m.in. „Łapy precz od Sądu Najwyższego”. Przed wejściem do budynku Obywatele RP rozłożyli duży transparent z napisem „Zostańcie”. W trakcie manifestacji wznoszone są okrzyki „Wolne sądy!”, „Konstytucja!”, „Sędziowie są nieusuwalni!”. Manifestujący przed SN przywitali Małgorzatę Gersdorf oklaskami.Wśród obecnych są znani działacze „totalnej opozycji”, m.in. Borys Budka, Hanna Gronkiewicz-Waltz, Katarzyna Lubnauer i Bartosz Kramek. W zeszłym tygodniu Zgromadzenie Ogólne Sędziów SN jednogłośnie przyjęło uchwałę mówiącą, że sędzia Gersdorf pozostaje zgodnie z Konstytucją RP I prezesem SN do 30 kwietnia 2020 r. – Uznajemy, że nie można, zgodnie z regułami obowiązującymi w prawie, w trybie ustawy, zmieniać jasnej, kategorycznej i pełnej normy, wynikającej wprost z konstytucji. Tam kadencja I prezesa SN została uregulowana i zgodnie z zasadami prawodawstwa obowiązuje zakaz regulowania tej samej materii w drodze ustawy, a więc aktu, który zawsze powinien być zgodny z konstytucją – mówił wtedy rzecznik prasowy SN sędzia Michał Laskowski. We wtorek wiceszef Kancelarii Prezydenta Paweł Mucha powiedział, że nie ma wątpliwości, iż skutek w postaci przejścia w stan spoczynku „obejmuje wszystkie osoby, które nie podjęły żadnej aktywności, nie złożyły oświadczenia w trybie przewidzianym ustawą”. – Taką osobą, na skutek własnej także – jak rozumujemy – decyzji, jest też pierwsza prezes SN pani prof. Małgorzata Gersdorf. Jeżeli pani sędzia spełnia te warunki określone ustawą, a nie ulega żadnej wątpliwości, że spełnia, przechodzi ona w stan spoczynku z mocy prawa – zaznaczył prezydencki minister. – Prezydent wskazuje jednoznacznie, że ktoś, kto nie jest sędzią w stanie czynnym nie może pełnić funkcji I prezesa Sądu Najwyższego. W związku z tym nie ma I prezesa SN – powiedział Mucha po wtorkowym spotkaniu prezydenta Andrzeja Dudy z prezes Gersdorf. W związku z tym – jak informował we wtorek Mucha – wolą prezydenta było, żeby najstarszy stażem sędzia, prezes Izby Pracy i Ubezpieczeń Społecznych SN Józef Iwulski był osobą, która od środy będzie wykonywała funkcje związane z zastępowaniem i wykonywaniem obowiązków I prezesa SN.",,
Plebiscyty i walka z bronią w ręku. Zmagania o granice od Mazur po Kresy na wystawie IPN,"„Będzie wielka albo nie będzie jej wcale” to temat wystawy, którą IPN otworzył na Krakowskim Przedmieściu w Warszawie. Tematem ekspozycji jest walka o granice odrodzonej Polski. Walka z bronią w reku, a więc np. bitwa o Lwów w listopadzie 1918 r. czy powstania: wielkopolskie, sejneńskie oraz powstania śląskie, ale także plebiscyty na Warmii, Mazurach i Powiślu.","– „Będzie wielka albo nie będzie jej wcale”; te słowa marszałka Józefa Piłsudskiego mówią wszystko o miejscu, w jakim znajduje się Polska: dzisiaj między dwoma wielkimi państwami, a 100 lat temu między trzema zaborczymi potęgami – przypomniał w czasie wernisażu prezes Instytutu, Jarosław Szarek. – Naszym przodkom udało się rozerwać kajdany i przyszedł listopad 1918 r. To był jednak początek drogi. W jednej z anegdot mówiono, że Polska była najpotężniejszym państwem świata, ponieważ... nie miała granic. Te granice trzeba było wywalczyć. Zbrojnie i w gabinetach dyplomatycznych – wyjaśnił Szarek.  Szef IPN podkreślił, że polskie walki nie toczyły się tylko o kształt konkretnej granicy czy - jak w przypadku Lwowa - o miasto, ale także, w przypadku wojny z bolszewicką Rosją, o przetrwanie Polski jako bytu państwowego. – Polacy musieli stworzyć fundamenty niepodległego państwa polskiego, scalić trzy części Polski po zaborczych imperiach, stworzyć instytucje, które były konieczne do funkcjonowania państwa, zorganizować pierwsze wolne wybory. Pokazujemy tutaj gigantyczny wysiłek Polaków – tłumaczył prezes IPN. Dramatyczne walki o Lwów, miasto określane w literaturze jako semper fidelis (zawsze wierne), przedstawia jedna z pierwszych plansz ekspozycji. Był to pierwszy triumf niepodległej Polski.  Archiwalne fotografie, dokumenty i komentarze historyczne przedstawiają nie tylko zwycięską bitwę o Lwów na tle konfliktu polsko-ukraińskiego, ale także symbol dramatycznych zmagań - Orlęta Lwowskie.   „O mamo, otrzyj oczy, z uśmiechem do mnie mów, ta krew, co z piersi broczy, ta krew – to za nasz Lwów!” – to fragment zaprezentowanego na wystawie wiersza Artura Oppmana – polskiego poety i żołnierza wojny z bolszewikami. Wystawa przypomina m.in., że Lwów od wieków stanowiący ośrodek polskiej kultury i sztuki, przed I wojną światową stał się centrum polskiego życia narodowego. Po krwawych walkach Orlętom Lwowskim pomogła, jak czytamy na ekspozycji, odsiecz formującego się Wojska Polskiego, która 22 listopada wyparła Ukraińców z miasta. Wśród archiwalnych fotografii widzowie będą mogli zobaczyć m.in. patrol legionistek w czasie obrony Lwowa z listopada 1918 r., ale także polskich żołnierzy w walce z zachodnioukraińską Armią Halicką, do której doszło kilka miesięcy później, w kwietniu 1919 r. pod Lwowem. Pozostałe plansze – każda z nich bogato ilustrowana i z odrębnym tytułem – przedstawiają inne ważne wydarzenia z historii Polski z lat 1918-21.  To m.in. powstania śląskie i wielkopolskie, ale także mało znane powstanie sejneńskie - ważne wydarzenie historyczne dla mieszkańców Sejneńszczyzny. Powstańcy prawie 100 lat temu dążyli do opanowania Sejn, zajętych w sierpniu 1919 r. przez Litwinów, którzy kilkanaście dni wcześniej wycofali się z Suwałk. Wśród archiwalnych fotografii widzowie będą mogli zobaczyć m.in. patrol legionistek w czasie obrony Lwowa z listopada 1918 r., ale także polskich żołnierzy w walce z zachodnioukraińską Armią Halicką, do której doszło kilka miesięcy później, w kwietniu 1919 r. pod Lwowem. Pozostałe plansze – każda z nich bogato ilustrowana i z odrębnym tytułem – przedstawiają inne ważne wydarzenia z historii Polski z lat 1918-21.  To m.in. powstania śląskie i wielkopolskie, ale także mało znane powstanie sejneńskie - ważne wydarzenie historyczne dla mieszkańców Sejneńszczyzny. Powstańcy prawie 100 lat temu dążyli do opanowania Sejn, zajętych w sierpniu 1919 r. przez Litwinów, którzy kilkanaście dni wcześniej wycofali się z Suwałk.  Ekspozycja porusza także takie wydarzenia jak konferencja w Wersalu, zaślubiny Polski z morzem czy sojusz Józefa Piłsudskiego z Symonem Petlurą.  „Nasza wystawa pokazuje jak skomplikowane były losy Polaków, jak dotyczyły różnych terenów ówczesnej Polski, jak tworzyły się te granice, jak tworzyła się ta Polska. A zatem będzie ta wystawa będzie podróżować po całym kraju i w zasadzie wszędzie będzie zadomowiona, bo będzie pokazywać jakieś fragmenty Pomorza, Śląska czy Suwalszczyzny” - powiedział Adam Hlebowicz, dyrektor Biura Edukacji Narodowej IPN, które przygotowało ekspozycję.  Podał też, że na 19 planszach pokazano przede wszystkim wysiłek Polaków w ustalaniu granic odrodzonej Polski. Zarówno żołnierzy, ochotników, jak i dyplomatów. Dużo miejsca poświęcono również decydującej o losie młodego polskiego państwa wojnie z bolszewikami i Bitwie Warszawskiej. „Front wojny polsko-bolszewickiej był rozciągnięty od południa po północ kraju. W sierpniu 1920 r. w obronie Lwowa wsławili się m.in. piloci z polsko-amerykańskiej 7. Eskadry Myśliwskiej im. Tadeusza Kościuszki, którzy przez kilka decydujących dni bitwy skutecznie powstrzymywali pochód I Armii Konnej Budionnego” – przypomina wystawa. Prezes IPN pytany o najważniejsze wydarzenia z okresu, o którym opowiada wystawa, wspomniał nie tylko o bitwie o Lwów, której etos kształtował polską młodzież, ale także o plebiscytach na Warmii, Mazurach i Powiślu.  Wystawa przypomina, że Polska podjęła starania o ziemie odzyskane ostatecznie 25 lat później ze względu na licznych Polaków zamieszkujących te tereny. „To były niezwykle ważne zmagania Polaków z 1920 r., które także zasługują na przypomnienie” – zaznaczył Szarek.",,
Komisja Ochrony Środowiska Morskiego Bałtyku żąda informacji ws. zrzutu ścieków do Wisły,Komisja Ochrony Środowiska Morskiego Bałtyku (HELCOM) wezwała w trybie pilnym Polskę do przedstawienia informacji w związku ze zrzutem ścieków do Wisły. W czwartek stanowisko w tej sprawie przedstawi specjalista z Departamentu Zarządzania Środowiskiem Wód Polskich Jan Pryzowicz.,"Jak wyjaśnił rzecznik Wód Polskich Sergiusz Kieruzel, posiedzenie HELCOM w Tallinie było planowane wcześniej, jednak w ostatniej chwili zostało poszerzone o punkt dotyczący awarii kolektorów w Warszawie i zrzucie części ścieków do Wisły. Według rzecznika HELCOM interesują przede wszystkim wyniki Inspekcji Ochrony Środowiska, które biorą pod uwagę biogeny. Kieruzel wskazał, że Polska jest zobowiązana, aby nie dostarczać do Bałtyku zanieczyszczeń tego typu, do czego może się jednak przyczynić awaria w Warszawie.Stolica – zwrócił uwagę rzecznik – przed 2012 r. była jednym z miejsc, które najbardziej zanieczyszczały Bałtyk biogenami, a zaprzestanie funkcjonowania kolektorów i zrzut ścieków może być powrotem do tego stanu. Jak zaznaczył Kieruzel, to zaniepokoiło państwa zrzeszone w HELCOM.Na razie dostępne są jednak jedynie wstępne wyniki w tym zakresie, a na ostateczne należy zaczekać. Po potwierdzeniu badań i przedstawieniu ich członkom HELCOM Polska może zostać wezwana do podjęcia konkretnych działań. Jak zaznaczył Kieruzel, jest za wcześnie, aby mówić o ewentualnych karach.Pryzowicz na posiedzeniu ma m.in. potwierdzić, że doszło do awarii i zrelacjonować działania, jakie organy państwa podejmują w tej sprawie. Przedstawiciel opowie m.in. o budowie alternatywnego bypassa ściekowego na moście pontonowym na Wiśle.",,
Prezydent spotka się z premierem ws. wynagrodzeń nauczycieli,"Wieczorem dojdzie do spotkania prezydenta Andrzeja Dudy i premiera Mateusza Morawieckiego – poinformował rzecznik KPRP, Błażej Spychalski. Tematem rozmów polityków ma być sytuacja w oświacie i zapowiadany strajk nauczycieli.","Prezydent powiedział we wtorek podczas spotkania z mieszkańcami Wolsztyna (woj. wielkopolskie), że podejmie rozmowy z premierem Mateuszem Morawieckim w sprawie oczekiwań nauczycieli co do wzrostu wynagrodzeń.– Zapewniam państwa, że będę o tym rozmawiał z panem premierem. To jest sytuacja ważna i poważna i wierzę w to, że znajdziemy rozwiązanie – oświadczył Andrzej Duda. Jak podkreślił, „sytuacja nauczycieli nie jest łatwa, a oczekiwania, z którymi nauczyciele występują dzisiaj, są oczekiwaniami uzasadnionymi”. Referenda strajkoweReferenda strajkowe organizowane przez ZNP potrwają do 25 marca. Związek chce podwyżek płac nauczycieli o tysiąc złotych. We wtorek szef ZNP Sławomir Broniarz mówił, że w strajku chce uczestniczyć 80-90 procent nauczycieli.Ministerstwo edukacji narodowej informuje, że w ciągu niemal półtora roku nakłady na pensje dla nauczycieli wzrosną o ponad 16 procent. Resort oświaty w 2017 roku dokonał rewaloryzacji wynagrodzeń nauczycieli, a od ubiegłego roku rozpoczął realizowanie rządowego planu podniesienia pensji nauczycieli.",,
Lekarz aborcjonista: Nie mam problemu z zabijaniem dzieci,"– Nie mam problemu, jeśli znajduje się w macicy matki – przyznał w rozmowie z BBC Leroy Carhart, amerykański lekarz specjalizujący się późnych aborcjach.","Zwykle zwolennicy przerywania ciąży bronią się przed określeniem płodu mianem dziecka. Carhart nie miał z tym problemu. W wywiadzie wprost przyznał, że zabija dzieci.– Dla płodu to bez różnicy, czy jest urodzone czy nie. Dziecko nie ma na to wpływu, o ile mi wiadomo – przekonywał lekarz.Dziennikarka zwróciła uwagę, że Carhart użył słowa „dziecko”. – Myślę, że to jest dziecko, używam tego słowa przy pacjentkach – przyznał aborcjonista. Dopytany, czy nie ma problemu z zabijaniem dzieci odpowiedział: „Nie mam problemu, jeśli znajduje się w macicy matki”.",,
Wicemarszałek Sejmu z zakazem wjazdu do Rosji. Dowiedziała się o tym wjeżdżając na Białoruś,"Wicemarszałek Sejmu Małgorzata Gosiewska ma zakaz wjazdu do Federacji  Rosyjskiej. O sprawie dowiedziała się przekraczając granicę z Białorusią, gdy poinformował ją o tym białoruski strażnik. – Była to swego rodzaju manifestacja – komentuje sytuację w rozmowie z portalem tvp.info sama Gosiewska.","Jak mówi wicemarszałek Sejmu, strażnik chciał nawet sprawdzać bagażnik wiozącego ją samochodu, mimo że było to auto konsula generalnego. Również sam konsul jechał razem z nią. – Sam fakt nie jest dla mnie zaskoczeniem, natomiast sposób, w jaki się o tym dowiedziałam już tak. Jest dziwne, że wjeżdżając na Białoruś jestem przetrzymywana przez ponad pół godziny zupełnie bez sensu, moje dokumenty są sprawdzane, wypytuje się mnie w jakim celu jadę na Białoruś, w które miejsce i jak długo będę przebywać, po to tylko żeby na koniec, po jakichś konsultacjach, poinformować mnie, że oczywiście na Białoruś to jak najbardziej, ale panowie mają obowiązek poinformować mnie również o tym, że do Federacji Rosyjskiej wjechać nie mogę, ponieważ obowiązuje mnie tam zakaz wjazdu – powiedziała Gosiewska. Jak dodała, Mińsk był poinformowany o przyjeździe oraz o miejscach, w których będzie przebywać. – Była to swego rodzaju manifestacja, podobnie jak odmówienie zgody na pobyt dla dwóch nauczycieli w Grodnie. Jest to niepokojące – stwierdziła. Gosiewska stwierdziła, że na chwilę obecną nie wiadomo, jakie kroki podejmie w związku z sytuacją polski MSZ. Wicemarszałek Sejmu wzięła w niedzielę udział w rozpoczęciu roku szkolnego w polskiej szkole społecznej w Wołkowysku na Grodzieńszczyźnie, prowadzonej przez nieuznawany przez władze w Mińsku Związek Polaków na Białorusi (ZPB). Wcześniej w niedzielę Gosiewska odwiedziła wraz z przedstawicielami ZPB i polskimi dyplomatami z Mińska i Grodna miejsca pamięci na Grodzieńszczyźnie.",,
Seksafera w Olsztynie. Sąd odroczył sprawę Małkowskiego,"Sąd Okręgowy w Olsztynie odroczył rozpoznawanie sprawy apelacyjnej byłego prezydenta Olsztyna Czesława Jerzego Małkowskiego, ponieważ zainteresowany we wtorek ma mieć zabieg i przebywa w szpitalu. Małkowski, który jest oskarżony o gwałt, chce osobiście uczestniczyć w rozprawie.","Sąd w całości wyłączył jawność rozpoznawania sprawy Czesława Jerzego Małkowskiego. Sąd uzasadnił swoją decyzję możliwością obrazy dobrych obyczajów i ważnym interesem pokrzywdzonej. Małkowski w przeszłości zgodził się na podawanie jego personaliów.Pełnomocnik Małkowskiego adwokat Marek Gawryluk poinformował po wyjściu z sali rozpraw, że proces apelacyjny nie rozpoczął się z powodu wniosku Małkowskiego. – Pan Małkowski dotąd uczestniczył w każdej rozprawie i w tej także by chciał uczestniczyć. Niestety, z powodu nagłej zmiany terminu zabiegu, jaki pan Małkowski ma przejść we wtorek w szpitalu, nie mógł się dziś zjawić w sądzie. Dlatego poprosił o wyznaczenie nowego terminu – powiedział Gawryluk. Sąd uwzględnił ten wniosek i wyznaczył nowy termin na 9 grudnia.Mecenas Gawryluk zapewnił, że zabieg, jaki ma przejść Małkowski nie wiąże się z długim procesem rekonwalescencji; nie wymaga od Małkowskiego dłuższego pobytu w szpitalu. – Z całą pewnością 9 grudnia będzie mógł w rozprawie uczestniczyć – dodał mecenas. Pierwotnie Małkowski miał przejść zabieg w ubiegłym tygodniu, ale – jak mówił w lokalnej prasie – nagle zmieniono mu termin stawienia się w szpitalu.Czesław Jerzy Małkowski to były prezydent Olsztyna, którego w 2008 roku jedna z urzędniczek ratusza oskarżyła o gwałt. Miało do tego dojść, gdy kobieta była w zaawansowanej ciąży. Zarzuty urzędniczki potwierdziła prokuratura, która sformułowała wobec Małkowskiego akt oskarżenia.– Nadal uważamy, że do przestępstwa doszło, i że oskarżony powinien za to ponieść karę – powiedziała po wyjściu z sali rozpraw prokurator Iwona Kruszewska z Prokuratury Okręgowej w Białymstoku, która od początku prowadzi sprawę tzw. olsztyńskiej seksafery.W pierwszym rozpoznaniu sprawy przez sąd w Ostródzie Małkowski został skazany na 5 lat więzienia. W ponownym procesie, który w grudniu zakończył się w Olsztynie – został uniewinniony. Nie wiadomo, z jakiego powodu sąd tak diametralnie różnie ocenił sprawę, ponieważ w całości jej jawność jest wyłączona. Rzecznik sądu i prokurator informowali wcześniej, że w olsztyńskim procesie „materiał dowodowy został pogłębiony”.",,
Zamach samobójczy w Kabulu. Przyznało się Państwo Islamskie,Grupa bojowników Państwa Islamskiego przyznała się do dokonania w czwartek zamachu samobójczego na afgański Uniwersytet Obrony Narodowej w zachodnim Kabulu. Zginęło co najmniej sześć osób.,"Jak podaje w oficjalnym komunikacie afgańska policja, do eksplozji doszło w czwartek rano nieopodal bramy prowadzącej na teren Uniwersytetu im. Marszałka Fahima. Według afgańskich źródeł policyjnych w chwili, gdy studenci opuszczali wojskową uczelnię, zamachowiec samobójca zdetonował ładunek wybuchowy. Zginęło co najmniej sześć osób, a szesnaście odniosło rany. Komunikat wydany przez Państwo Islamskie mówi o „zabiciu pięćdziesięciu studentów wojskowej uczelni”. Afgańska akademia wojskowa założona w 2005 roku kształci kadry wyższych oficerów sił zbrojnych tego kraju.",,
Von der Leyen: Stanowisko Polski nie zmieni harmonogramu KE ws. neutralności,"To, że Polska potrzebuje więcej czasu ws. neutralności klimatycznej, nie zmienia harmonogramu Komisji Europejskiej, jeśli chodzi o propozycje w tej sprawie – oświadczyła po zakończeniu pierwszego dnia szczytu UE szefowa KE Ursula von der Leyen.","Państwa Unii Europejskiej porozumiały się podczas posiedzenia Rady Europejskiej w Brukseli ws. wyznaczenia celu neutralności klimatycznej do 2050 r. Szef RE Charles Michel poinformował jednak, że Polska potrzebuje więcej czasu ws. neutralności klimatycznej i dodał, że do tego tematu Rada Europejska powróci na szczycie w czerwcu 2020 r.– Propozycja ws. celu na 2050 r. została wpisana do komunikacji, która przyjęliśmy wczoraj. To jest propozycja dla całej Europy, żeby była pierwszym kontynentem neutralnym klimatycznie w 2050 r. Dobrze było dziś czuć silne wsparcie tego celu ze strony krajów członkowskich. Całkowicie akceptuję to, że Polska potrzebuje bliżej się przyjrzeć naszej propozycji Funduszu Sprawiedliwej Transformacji – powiedziała na konferencji prasowej von der Leyen.Jak podkreśliła, w kolejnych miesiącach kierowana przez nią instytucja będzie przedstawiać więcej szczegółów dotyczących mapy dojścia do neutralności klimatycznej.– Polska jest krajem, który musi dogonić resztę, potrzebuje więcej czasu, żeby przejść przez szczegóły, ale to nie zmieni harmonogramu Komisji – zaznaczyła Niemka.",,
"„AfD to groźne zjawisko polityczne, jak każda skrajna prawica w wydaniu niemieckim”","– Najlepsze, co by się mogło z polskiego punktu widzenia wydarzyć, to żeby Kanclerzem została Angela Merkel – stwierdził na antenie TVP Info, Jacek Saryusz-Wolski. Zaznaczył jednak, że wiele zależy od tego, z kim CDU stworzy koalicję. Jako najlepszy wariant wskazał koalicję CDU/CSU z Zielonymi.","Jutro ponad 61 milionów obywateli Niemiec będzie wybierać nowy skład Bundestagu. Najnowsze sondaże wskazują wygraną CDU/CSU . Oznacza to, że Angela Merkel zostanie kanclerzem na czwartą kadencję.– Najlepsze, co by się mogło z polskiego punktu widzenia wydarzyć, to żeby Kanclerzem została Angela Merkel – stwierdził na antenie TVP Info, Jacek Saryusz-Wolski.",,
Polacy z Białorusi upamiętnili ofiary Katynia i katastrofy smoleńskiej,"Stuosobowa grupa działaczy Związku Polaków na Białorusi odwiedziła w niedzielę Katyń i Smoleńsk, by jak co roku upamiętnić ofiary zbrodni NKWD oraz osoby, które w 2010 roku zginęły w katastrofie samolotu, w tym prezydenta Lecha Kaczyńskiego wraz z małżonką Marią.","– Dbamy o to, by co roku nasi przedstawiciele uczestniczyli w upamiętnieniu rodaków, którzy na skutek tragicznych wydarzeń pozostali tam na zawsze – powiedziała przebywająca w Grodnie Andżelika Borys, szefowa ZPB. W delegacji z Białorusi jest około stu osób, w tym działacze z Mińska i wschodu kraju, a także aktywiści i młodzież szkolna z Grodzieńszczyzny.  – Białoruscy Polacy wzięli udział w mszy polowej na cmentarzu wojskowym w Katyniu, a następnie mają się udać na lotnisko w Smoleńsku, by złożyć kwiaty i zapalić znicze na miejscu katastrofy prezydenckiego samolotu – powiedziała Borys.  10 kwietnia 2010 roku zginęli w niej prezydent Lech Kaczyński wraz z małżonką oraz 94 towarzyszące im osoby. – Pamiętamy o członkach delegacji państwowej, którzy udawali się do Katynia, by oddać hołd polskim oficerom zamordowanym tam w 1940 roku przez sowieckie NKWD – dodała Borys. Przedstawiciele mniejszości polskiej, zrzeszeni w nieuznawanym przez władze w Mińsku Związku Polaków na Białorusi, już w niedzielę wracają na Białoruś. W środę na Białorusi odbędą się uroczystości upamiętniające ofiary katastrofy. W Grodnie, Mińsku i Brześciu odbędą się msze św., organizowane przez polskie placówki dyplomatyczne oraz przez działaczy organizacji polskich. 10 kwietnia 2010 r. w katastrofie Tu-154M w Smoleńsku zginęli wszyscy pasażerowie i załoga samolotu – w sumie 96 osób, w tym prezydent Lech Kaczyński i jego małżonka, a także ostatni prezydent RP na uchodźstwie Ryszard Kaczorowski. Polska delegacja, w tym wielu przedstawicieli polskich elit politycznych, wojskowych i kościelnych oraz środowisk pielęgnujących pamięć o zbrodni katyńskiej, zmierzali na uroczystości w Lesie Katyńskim.",,
PO „schowała” Krzysztofa Brejzę. Politycy PiS: Obawia się pytań o hejt w Inowrocławiu,"Krzysztof Brejza nie pojawił się na porannej konferencji prasowej Platformy Obywatelskiej, mimo wcześniejszej zapowiedzi. Politycy Prawa i Sprawiedliwości łączą to z aferą hejterską w Inowrocławiu. – Skoro był zapowiadany, to jego nieobecność jest twardym dowodem na to, że obawia się pytań dziennikarzy o historię, która daje złe świadectwo nie tylko tej lokalnej polityce – powiedziała portalowi tvp.info eurodeputowana PiS Jadwiga Wiśniewska.","– 9:30 - briefing z udziałem Małgorzaty Kidawy-Błońskiej, przewodniczącego PO Grzegorza Schetyny, Krzysztofa Brejzy oraz warszawskich kandydatów Koalicji Obywatelskiej – informowała w poniedziałek po 21 Polska Agencja Prasowa. Jeszcze we wtorek rano informację o udziale Brejzy w konferencji powtórzyło twitterowe konto Platformy Obywatelskiej.  Nieobecność szefa sztabu wyborczego PO na konferencji zbiegła się jednak z informacjami portalu tvp.info o tym, że matka posła PO Krzysztofa Brejzy i żona prezydenta Inowrocławia Ryszarda Brejzy „ustawiała” hejt wobec przeciwników politycznych swojej rodziny. „Na mnie też możecie liczyć (…) jak się angażuję, to cała. Kurde super” – pisała w internetowej rozmowie z działaczem z Inowrocławia. W ujawnionych wiadomościach Aleksandra Brejza instruowała jak wpływać na internetowe ankiety i atakować przeciwników. Milczeniem Brejzy zaskoczeni są politycy Zjednoczonej Prawicy. B– Szef sztabu to powinna być osoba dostępna opinii publicznej za pośrednictwem przede wszystkim mediów. Sytuacja jest głęboko zastanawiająca i brak reakcji pana posła na temat zarzutów pojawiających się w przestrzeni medialnej na temat procederu hejtu w moim przekonaniu kładzie się cieniem na całym sztabie Platformy Obywatelskiej – stwierdził w rozmowie z portalem tvp.info senator PiS Jan Maria Jackowski. – To jest zadziwiające, bo z reguły szefowie sztabu są frontmanami kampanii wyborczej. Pan Brejza, jak rozumiem, ze względu na te kłopoty jest gdzieś schowany w cieniu. To są nieprzyjemne rzeczy. Z wystąpienia ministra sprawiedliwości i prokuratora generalnego wynika, że w postępowaniu, które się w tej sprawie toczy, są bardzo mocne dowody – mówił nam eurodeputowany PiS Zbigniew Kuźmiuk. Posłowie PO twierdzą jednak, że nieobecność Brejzy na konferencji to przypadek. – Nikt nie jest schowany. Plany konferencji prasowych bardzo często się zmieniają. Sam uczestniczyłem w różnych planach konferencyjnych. Wiem, że to wszystko jest bardzo dynamiczne. Często zmieniane są osoby, które mają wystąpić – powiedział portalowi tvp.info poseł PO Zbigniew Konwiński.  – Krzysztof Brejza pełni swoje obowiązki. Funkcja szefa sztabu wyborczego jest bardzo poważna. Nie sądzę, żeby tu była jakaś afera hejterska. To jest po prostu atak na bardzo pracowitego posła, który mocno dokuczył władzy – stwierdził z kolei poseł PO Grzegorz Furgo.",,
Wystąpienie Ludmiły Kozłowskiej w Bundestagu. Zdecydowana reakcja polskich władz,"Podsekretarz stanu w MSZ Andrzej Papierz spotkał się z ambasadorem Republiki Federalnej Niemiec Rolfem Nikelem w związku z wydaniem przez Niemcy wizy LTV Ludmile Kozłowskiej. Wiceminister poinformował ambasadora, że w ocenie strony polskiej przyznanie wizy było nieuzasadnione. Wystąpienie Kozłowskiej w Bundestagu było również tematem rozmowy prezydenta RP Andrzeja Dudy z prezydentem Niemiec Frankiem-Walterem Steinmeierem.","Ministerstwo Spraw Zagranicznych napisało w komunikacie, że Polska podtrzymuje swoje stanowisko o wpisaniu obywatelki Ukrainy Ludmiły Kozłowskiej do Systemu Informacyjnego Schengen (SIS) jako osoby niepożądanej.„Decyzja o wpisaniu Pani Kozłowskiej do SIS została podjęta na podstawie informacji uzyskanych przez Agencję Bezpieczeństwa Wewnętrznego. Zebrany materiał nie pozostawia wątpliwości co do nieprzejrzystości źródeł, z których finansowana jest Fundacja Otwarty Dialog. Polskie służby otrzymały również istotne informacje od służb partnerskich” – czytamy w komunikacie MSZ. Szef Agencji Bezpieczeństwa Wewnętrznego przekazał oficerom łącznikowym niemieckich służb specjalnych i policyjnych szczegółowe informacje, na podstawie których została podjęta decyzja o wpisaniu Ludmiły Kozłowskiej do SIS. Pismo z informacjami w tej sprawie ABW skieruje do służb partnerskich wszystkich krajów strefy Schengen. Spotkanie prezydentówSprawa wystąpienia Ludmiły Kozłowskiej w Bundestagu została również poruszona przez prezydenta RP w trakcie rozmowy z prezydentem Niemiec. Przebywający na Łotwie prezydent Andrzej Duda rozmawiał z Frankiem-Walterem Steinmeierem o wysłuchaniu w niemieckim parlamencie i składzie osób w nim uczestniczącym. Szef Gabinetu Prezydenta RP Krzysztof Szczerski powiedział Polskiemu Radiu, że zdaniem prezydenta „tego typu przedsięwzięcia nie służą budowie dobrych relacji i zaufania pomiędzy obu krajami”. – Piętnowanie w parlamencie innego kraju polskich władz za to, że realizują program wyborczy, który uzyskał demokratyczną legitymację ze strony społeczeństwa, jest w opinii prezydenta sprzeczne z europejskimi wartościami. Prezydent Niemiec obiecał zainteresowanie się tą sprawą – zaznaczył minister Krzysztof Szczerski. Poważne wątpliwości wobec fundacjiPowodem objęcia Ludmiły Kozłowskiej – szefowej Fundacji Otwarty Dialog – zakazem wjazdu do Polski i na teren Unii Europejskiej jest wpis z najwyższym alertem do Systemu Informacyjnego Schengen (SIS), którego dokonały polskie władze.  Rzecznik prasowy ministra koordynatora służb specjalnych Stanisław Żaryn poinformował, że szef Agencji Bezpieczeństwa Wewnętrznego wydał negatywną opinię dotyczącą złożonego przez mieszkającą od 10 lat w Polsce Ludmiłę Kozłowską wniosku o zezwolenie na pobyt rezydenta długoterminowego w UE. Odmowę uzasadniono m.in. „poważnymi wątpliwościami” dotyczącymi finansowania kierowanej przez nią Fundacji Otwarty Dialog, które „mogą mieć dalsze skutki prawne”.  Ludmiła Kozłowska pochodzi z Sewastopola. W marcu 2014 roku mieszkańcy w referendum opowiedzieli się za przyłączeniem miasta do Federacji Rosyjskiej. Po aneksji Krymu przez Rosję, jesienią 2014 roku, Ludmiła Kozłowska otrzymała rosyjski paszport.",,
Kaczyński o Pawłowicz: jest takim Korwin-Mikkem PiS,"– Chcemy naprawić polskie życie publiczne i wyeliminować tego rodzaju styl. Krystyna Pawłowicz jest takim Korwin-Mikkem Prawa i Sprawiedliwości – powiedział Jarosław Kaczyński, odnosząc się do ostatnich wypowiedzi Krystyny Pawłowicz. Chodzi o rozmowę z jedną ze stacji telewizyjnych, w której posłanka PiS nazwała Władysława Bartoszewskiego „pastuchem słabej klasy“.","Jarosław Kaczyński mówił w sobotę, że nie doszło jeszcze do zapowiadanej przez niego rozmowy z posłanką Pawłowicz. –  Pani profesor jest takim Korwin-Mikkem Prawa i Sprawiedliwości. My chcemy naprawić polskie życie publiczne i wyeliminować tego rodzaju styl – wyjaśniał lider PiS. Dodał, że pamięć społeczeństwa jest krótka, a ci, którzy teraz atakują PiS, sami w pogardliwy sposób wyrażali się o Polakach.Pawłowicz trafi na dywanik do prezesa?W piątek Jarosław Kaczyński zadeklarował, że porozmawia z Krystyną Pawłowicz o jej wypowiedzi dotyczącej Władysława Bartoszewskiego. – To są słowa pani profesor, a nie moje. Niczego takiego nigdy bym nie powiedział. Jeżeli tylko będę miał okazję, a na pewno będę miał, to z panią profesor na ten temat porozmawiam – zapewnił lider PiS.  Krystyna Pawłowicz, komentując dla jednej ze stacji telewizyjnych spotwyborczy PO z udziałem doradcy premiera Władysława Bartoszewskiego, mówiła m.in.: „Siedzi w fotelu jak przed egzekucją na krześle elektrycznym, i to już chyba po wykonaniu wyroku, bo wszystkie światła jakieś pogaszone dziwnie"".   CZYTAJ TAKŻE  Nowicka: Pawłowicz powinna się udać do psychiatry",,
Tusk składa życzenia prezesowi PiS – i dodaje postscriptum...,Przewodniczący Europejskiej Partii Ludowej Donald Tusk złożył życzenia noworoczne na platformie społecznościowej Twitter. W tweecie były premier zwrócił się do prezesa PiS Jarosława Kaczyńskiego i postanowił przy okazji „wbić szpilę” prezydentowi RP Andrzejowi Dudzie. Internauci nie pozostawili suchej nitki na byłym przewodniczącym Rady Europejskiej.,"„Kto wie, może przed nami też piękne lata dwudzieste? Życzę tego wszystkim bez wyjątku” – rozpoczyna swojego posta były premier. „Uśmiechnij się, Jarosławie, o północy - wzniosę wtedy toast też za twoje zdrowie” – dodał. W post scriptum wiadomości Tusk dodał: „Po raporcie Anodiny przerwałem urlop natychmiast, chociaż też kocham narty :)”. Ta uwaga wycelowana jest – jak się wydaje – w prezydenta Polski Andrzeja Dudę, któremu opozycja zarzuca brak reakcji na słowa prezydenta Rosji Władimira Putina, który w niedawnych wypowiedziach oskarżył Polskę o współodpowiedzialność za II wojnę światową.Jak zapewnia szef gabinetu prezydenta RP Krzysztof Szczerski, oświadczenie, które w odpowiedzi na słowa Putina wydał premier RP Mateusz Morawiecki, było konsultowane z Andrzejem Dudą. Raport w sprawie katastrofy smoleńskiej Międzypaństwowego Komitetu Lotniczego (MAK), zwanego potocznie raportem Anodiny, został opublikowany 12 stycznia 2011 r. Dzień wcześniej rzecznik rządu Paweł Graś podkreślił, że premier Donald Tusk nie przerwie urlopu w związku z tą publikacją.– Nie bardzo wiadomo, po co pan premier miałby przerywać urlop. Najpierw raport MAK musi dotrzeć do Polski, a potem zostać przetłumaczony i przeanalizowany pod kątem naszych uwag. Dopiero wtedy będzie sobie można wyrobić opinię co do niego – stwierdził wówczas Graś.W dniu publikacji, wobec rosnącej wrzawy wokół raportu, premier i rzecznik zmienili zdanie. Paweł Graś poleciał rządowym embraerem do Włoch i przywiózł premiera Tuska 13 stycznia. Tego samego dnia na specjalnie zorganizowanej konferencji prasowej Tusk m.in. proponował Rosji rozmowy o wspólnym raporcie.W badaniu MilliwardBrown SMG/KRC dla TVN24, którego wyniki stacja podała 14 stycznia, większość Polaków źle oceniła reakcję premiera na publikację raportu. Co więcej, następnego dnia tj. 15 stycznia, ówczesny premier wrócił w Dolomity. Jak poinformował stację TOK FM rzecznik rządu, „Tusk wrócił, żeby przywieźć rodzinę, którą tam zostawił”.",,
„Nasze pociski mogą dosięgnąć okręt oddalony o 700 km”. Iran chwali się osiągnięciami,Iran zwiększył zasięg swoich pocisków balistycznych typu ziemia-woda do 700 kilometrów – poinformował we wtorek wysoki rangą irański wojskowy. W 2008 r. Iran pokazał pociski typu ziemia-woda o zasięgu 290 kilometrów.,"Jedną z głównych przyczyn wypowiedzenia w maju przez prezydenta USA Donalda Trumpa porozumienia nuklearnego z Iranem było to, że nie obejmuje ono programu budowy pocisków balistycznych oraz nie powstrzymuje irańskiego zaangażowania militarnego w Syrii, Jemenie, Libanie i Iraku.  Iran twierdzi, że program rakietowy ma charakter obronny; zagroził zakłóceniami w transporcie ropy przez cieśninę Ormuz, jeśli USA spróbują poprzez sankcje zablokować irański eksport tego surowca.",,
„Unia Europejska jest nie do końca skuteczna i wymaga pewnych korekt”,"– Wola ożywienia formuły Trójkąta Weimarskiego była przez Francuzów manifestowana. Propozycje spotkań w tej formule, dotyczące również mojego biura, padły ze strony francuskiej, a nie naszej, polskiej. Niczego nie można wykluczyć w przyszłości – stwierdził w programie „Gość poranka” szef Biura Bezpieczeństwa Narodowego Paweł Soloch, oceniając szansę na reaktywację spotkań w ramach Trójkąta Weimarskiego.","Zdaniem Solocha „cała Grupa Wyszehradzka prezentowała nieco inną perspektywę niż część państw UE”. – Jeśli chodzi o migracje i związki migracji z bezpieczeństwem, to nie ulega wątpliwości, że polityka Unii Europejskiej jest nie do końca skuteczna i wymaga pewnych korekt – powiedział. Niemcy zmieniają stanowisko Szef BBN zwrócił uwagę na zmianę polityki niemieckiej w kwestii imigrantów. – Związana jest ona ze zbliżającymi się wyborami. Przekaz władz profilowany jest pod kątem późniejszych decyzji wyborców przy urnach. Na pewno nastąpią pewne korekty. Sytuacja jest o tyle skomplikowana, że jednym z kluczowych państw zewnętrznych, jeśli chodzi o migracje, pozostaje Turcja. Unia Europejska powinna mieć spójna strategię. My również do tego dążymy w ramach Grupy Wyszehradzkiej i w rozmach z naszymi partnerami z Niemiec i Francji. To musi trochę potrwać – poinformował.   „Jest wola do podtrzymania dialogu”  W jego opinii kwestia kupna od Francuzów Caracali to „sprawa biznesowa”. – To boli, ale przechodzi się dalej do następnych spraw. Moje doświadczenie z ostatniej wizyty we Francji jest takie, że jest wola do podtrzymania dialogów i kontaktów. Trzeba pamiętać, że Francja jest teraz w perspektywie wyborczej i to najbardziej absorbuje Francuzów – stwierdził na koniec szef BBN.",,
Schetyna chciał być groźny. Rabiej wszystko popsuł,"Grzegorz Schetyna, lider PO-KO robi wszystko, by skupić na sobie uwagę. Chętnie sięga do gróźb, tym razem próbuje zastraszyć sędziów. To nie nowość. Z ust podległych mu parlamentarzystów padały już groźby kierowane do nieposłusznych polityków. A nawet do ich rodzin. Zapachniało mafią, wyglądało to nawet niebezpiecznie. Nastrój grozy rozładował dopiero Paweł Rabiej. Choć intencje miał zgoła inne.","Wybory do władz Platformy Obywatelskiej już za kilka tygodni. Od jakiegoś czasu Grzegorz Schetyna wydaje się nie zwracać uwagi, co mówi, byle było głośno i wyraziście. Nikt o nim łatwo nie zapomni, a przeciwnicy zapamiętają, że nie warto z nim zaczynać.  W jeszcze większym lęku i niepewności mają pozostawać przeciwnicy spoza opozycji. Ci już w ogóle nie powinni spać spokojnie. – Po zwycięskich wyborach rozliczymy wszystkich polityków PiS – grzmiał niezmiennie Schetyna na wiecach i partyjnych przemowach przed kolejnymi klęskami wyborczymi. – Gdy w październiku wygramy wybory, pan będzie siedział na moim miejscu – tak z kolei wybrnął, gdy nie wiedział, jak odpowiedzieć jednemu z członków komisji śledczej ds. wyłudzeń VAT. W każdym razie jak przestrzegała posłanka PO Kinga Gajewska: – Bójcie się Boga i Grzegorza Schetyny!   Podobną narrację utrwalali inni politycy i sprzymierzeńcy Platformy. Stanisław Gawłowski straszył posłów PiS z sejmowej mównicy więzieniem, skąd zresztą dopiero co wyszedł. Sędzia Irena Kamińska, (autorka określenia „nadzwyczajna kasta”) szczerze przyznała, że chce zemsty na obecnej władzy, ale najdalej zaszedł chyba senator PO i były świetny aktor Jerzy Fedorowicz, który groził nie tylko samym politykom, którzy mogliby  przejść na stronę Prawa i Sprawiedliwości, ale też ich rodzinom w kolejnych pokoleniach.   Przez moment zrobiło się naprawdę nieprzyjemnie. Zapachniało wendetą, mafijnym sposobem myślenia. Znaleźli się jednak ludzie, którzy rozrzedzili gęstą atmosferę, bo w swojej zapalczywości stali się wręcz rozbrajająco śmieszni.   Najpierw sędzia Igor Tuleya, który chyba lepiej czuje się już w roli wiecowego celebryty niż sędziego w todze, wyprzedził wspomnianą obietnicę prof. Matczaka i już poczuł się bohaterem. I to bohaterem męczennikiem, straceńcem za lepsze jutro. – A gdyby nas kiedyś zabrakło, powiedzcie dzieciom, że były kiedyś wolne sądy... – zwrócił się do zebranych na manifestacji. To prawie jak sentencja wyryta na obelisku bohaterskiego Leonidasa: Przechodniu, powiedz Sparcie, tu leżym jej syny, wierni jej prawom do ostatniej godziny.   Sędzia Tuleya ubrany na wiecu w zieloną kurtkę poczuł się na scenie jak żołnierz na barykadzie.     Dwa dni później pomścił go Paweł Rabiej. Wiceprezydentowi Warszawy, nie wystarczyły już obiecanki, że zwykłe sądy i Trybunał Stanu (po zwycięstwie w wyborach) zajmą się posłami PiS, prezes TK oraz „ich hersztem Kaczyńskim”. Według wiceprezydenta stolicy „potrzebne będzie coś jak Trybunał Norymberski” osądzający zbrodnie przeciwko ludzkości.   Po takim wpisie w mediach społecznościowych wypada jedynie parsknąć śmiechem i podziękować panu Rabiejowi, że w rzeczywistości zamienił w groteskę dotychczasowe groźne pomruki Schetyny i jego kolegów. W sumie to miły gest przed świętami.",,
Potajemnie nagrywał Sarkozy'ego,"Afera wywołana ujawnieniem nagrań byłego doradcy Nicolasa Sarkozy'ego, który bez jego wiedzy rejestrował rozmowy byłego prezydenta, monopolizuje uwagę mediów nad Sekwaną. Sarkozy pozwał autora przecieku, a dziennik „Le Monde” ujawnił w piątek, że również sąd podsłuchiwał Sarkozy'ego.","Doradca Sarkozy'ego, dziennikarz, polityk i idol skrajnej prawicy PatrickBuisson nagrywał w latach pracy dla prezydenta rozmowy z nim, jegowspółpracownikami i drugą żoną, Carlą Bruni. Transkrypt tych nagrańopublikowały w środę portal Atlantico.fr i tygodnik satyryczny „CanardEnchaine”. To afera na „skalę państwową” W czwartek Sarkozy i Bruni pozwali autora przecieków; politycy prawicy ilewicy nazwali praktyki Buissona „odrażającymi”, a rzeczniczka rządu NajatVallaud-Belkacem uznała tę sprawę za aferę „na skalę państwową”. Ministersprawiedliwości Christiane Taubira nazwała postępowanie Buissona „zamachem na moralność publiczną i instytucje (państwa)” - podaje Atlantico.fr.W piątek dyrektor Atlantico.fr Jean-Sebastien Ferjou powiedział w mediach, że znany z kontrowersyjnych poglądów jak i metod działania Buisson „przyznawał w rozmowach z bliskimi, że traktował te nagrania jako ubezpieczenie na życie (...), zdając sobie sprawę, że ma wielu wrogów”.Były prezydent „czuje się zdradzony”Autor przemówień Sarkozy'ego Henri Guaino powiedział w piątek w wywiadzieradiowym, że były prezydent, który nie skomentował publicznie praktykBuissona, „czuje się zdradzony” przez niego. Francuskie media uważają, żeafera ta może uniemożliwić Sarkozy'emu powrót do polityki i start w wyborach w 2017 roku, którymi jest on tym bardziej zainteresowany, że wewnętrzne spory w jego partii UMP przysporzyły mu ostatnio popularności.Dziennik „Le Monde” ujawnił też w piątek, że również sąd nakazał w 2013 roku podsłuchiwanie rozmów telefonicznych byłego prezydenta, w ramach śledztwa ws. domniemanych kontrybucji finansowych byłego dyktatora Libii Muammara Kadafiego na rzecz kampanii wyborczej Sarkozy'ego.Sarkozy mógł „sprzedawać wpływy polityczne”Ten nowy skandal może definitywnie pogrzebać szanse byłego prezydenta nareelekcję - komentuje AFP. Z nakazu sądu podsłuchiwani byli też jego dwajbyli ministrowie spraw wewnętrznych: Claude Gueant i Brice Hortefeux.Informacje zebrane w ten sposób mogą okazać się wystarczające, by sądpostawił Sarkozy'emu zarzut „sprzedawania wpływów politycznych” i zapewneparę innych - pisze AFP i przypomina, że choć nie ma jeszcze oficjalnejdeklaracji Sarkozy'ego, to jednak jego ambicje dotyczące powrotu do władzy„są już tajemnicą poliszynela”.Nie wiadomo, co kryją nieopublikowane jeszcze nagrania Buissona; adwokaciSarkozy'ego i Bruni zabiegają o to, by zakazano ich ujawniania. Niektórewypowiedzi prezydenta, prywatne jak i dotyczące polityki, zbulwersowałybypodobno Francję. Lewica wzywa do wszczęcia oficjalne śledztwa w tej sprawie i nakazu zajęcia nagrań.Dla Sarkozy'ego i jego szans na powrót do polityki i tak na razie„szczególnie groźny jest sam Buisson, który ma dziesiątki godzin nagrań z okresu jego prezydentury” - powiedział Ferjou w wywiadzie dla telewizji BFMTV.",,
RPO krytycznie o akcji „Nie świruj”: Kampania oparta o stereotypy,"„Język stosowany wobec osób z niepełnosprawnością psychiczną i innych osób z niepełnosprawnościami powinien służyć włączeniu tych osób do społeczeństwa oraz przezwyciężaniu negatywnych stereotypów, nie zaś pogłębiać ich dyskryminację” – napisał w oświadczeniu Rzecznik Praw Obywatelskich Adam Bodnar. Odniósł się on w ten sposób do akcji „Nie świruj, idź na wybory”, w ramach której, zachęcając do pójścia na wybory znane postaci sympatyzujące z opozycją parodiują osoby niepełnosprawne.","W ramach akcji „Nie świruj, idź na wybory” znane osoby m.in. aktorzy oraz anonimowi użytkownicy mediów społecznościowych w krótkich filmikach opatrzonych hasztagiem #nieświrujidźnawybory zachęcają, aby 13 października wziąć udział w wyborach parlamentarnych. W materiałach wideo wystąpili m.in. aktorzy Janusz Gajos i Wojciech Pszoniak. Akcja wywołała oburzenie m.in. wśród polityków PiS, którzy ocenili, że w filmikach parodiowane są osoby niepełnosprawne. „Rzecznik Praw Obywatelskich, jako konstytucyjny organ ochrony praw człowieka wyraża poparcie dla inicjatyw, których celem jest zachęcenie obywatelek i obywateli do udziału w zbliżających się wyborach parlamentarnych. Takie inicjatywy służą niewątpliwie budowie społeczeństwa obywatelskiego. Niemniej jednak Rzecznik stanowczo sprzeciwia się konstruowaniu kampanii profrekwencyjnych w oparciu o stereotypy dotyczące grup narażonych na dyskryminację, w tym osób chorujących psychicznie” – wskazano w oświadczeniu RPO. Rzecznik podkreśla, że osoby z niepełnosprawnościami są jedną z grup w sposób szczególny narażonych na wykluczenie społeczne. Wśród nich, w stosunkowo najgorszej sytuacji znajdują się osoby chorujące psychicznie. RPO wskazuje, że doświadczają one odrzucenia zarówno w obszarze życia prywatnego, jak i publicznego. Wciąż około 40 proc. obywateli i obywatelek nie chciałoby, aby osoba chorująca psychicznie była ich sąsiadem lub sąsiadką czy pracowała z nimi w jednym zespole, a około 30 proc. Polek i Polaków odmówiłaby osobom należącym do tej grupy praw obywatelskich. RPO przypomina, że wielokrotnie zwracał uwagę na potrzebę używania języka wolnego od stereotypów i uprzedzeń wobec osób chorujących psychicznie. „Język stosowany wobec osób z niepełnosprawnością psychiczną i innych osób z niepełnosprawnościami powinien służyć włączeniu tych osób do społeczeństwa oraz przezwyciężaniu negatywnych stereotypów, nie zaś pogłębiać ich dyskryminację” – podkreśla Adam Bodnar. W ocenie rzecznika „język używany w stosunku do przedstawicieli grup narażonych na dyskryminację niezmiennie obrazuje poziom debaty publicznej w demokratycznym państwie, a nadużycia dotyczące osób z zaburzeniami psychicznymi stanowią szczególny rodzaj radykalizacji języka publicznego”.",,
Po odbyciu kary Julian Assange zostanie w więzieniu,"Brytyjski sąd zdecydował, że założyciel Wikileaks Julian Assange po  odbyciu kary 50 tygodni pozbawienia wolności ma zostać w więzieniu. W kwietniu, po siedmiu latach przebywania w ambasadzie Ekwadoru w Londynie, Assange został aresztowany przez brytyjskie władze. Za uchylanie się od stawienia przed sądem został skazany na karę 50 tygodni więzienia.","Assange, który odbywa wyrok w londyńskim więzieniu Belmarsh, miał zostać wypuszczony 22 września. Dziś w Westminster Magistrates' Court odbyło się posiedzenie sądu, na którym Assange wziął udział za pośrednictwem łącza wideo. Sędzia Vanessa Baraitser powiedziała skazanemu, że jego wyrok dobiega końca. Dodała, że gdy do tego dojdzie, Assange przestanie być skazanym odbywającym karę, a stanie się tymczasowo aresztowanym oczekującym na ekstradycję. Jednocześnie, sąd wyraził przekonanie, że istnieją poważne podstawy, by przypuszczać, że jeśli Assange zostanie zwolniony, to ucieknie. 48-letni Australijczyk jest w Szwecji podejrzany o gwałt. Dochodzenie w tej sprawie zostało wznowione w maju. Ekstradycji Assange'a domagają się Stany Zjednoczone, które założycielowi Wikileaks postawiły 18 zarzutów, w tym szpiegostwa, publikowania tajnych informacji wojskowych oraz dokumentów dyplomatycznych, a także usiłowania włamania się do jednego z systemów resortu obrony. Proces o ekstradycję Assange'a ruszy w lutym 2020 r. W Stanach Zjednoczonych założycielowi Wikileaks może grozić 170 lat więzienia. Assange odpiera zarzuty.",,
Wałęsa do byłego sekretarza premiera: Krawat mózg ściska za bardzo,Były prezydent Polski Lech Wałęsa w krytyczny sposób odniósł się do wpisu Andrzeja Pawluszka – byłego sekretarza premiera Mateusza Morawieckiego. „Posłuchaj młody człowieku bo nie będę panu i innym kolejny raz powtarzał a widzę że krawat również mózg ściska za bardzo” – napisał.,"Pawluszek zamieścił na Twitterze wpis, w którym – nawiązując do wizyty prezydenta Andrzeja Dudy w USA – wskazał, że obecny prezydent i premier nie mają problemów z komunikacją w języku angielskim. „To w sumie normalne w dzisiejszym Świecie. Wyobraźmy sobie jednak, że prezydentem jest Komorowski a premierem Kopacz” – napisał Pawluszek.",,
Po co orkom (i nam) babcia?,"Menopauza to trudne doświadczenie. Podobnie jak zostanie „młodą babcią”. Kobiety robią dziś wiele, by maksymalnie odsunąć od siebie oba te doświadczenia. Ewolucja naszego – i nie tylko – gatunku wyraźnie jednak wskazuje, że z jej „punktu widzenia”, nie jest to postawa całkiem słuszna. Babcia bowiem tak u ludzi, jak waleni, zwiększa szansę wnuków – a zatem i samej babci – na ewolucyjny sukces.","„Kiedy coś się smokowi nie uda, albo żal jakiś serce mu ściska, wtedy marzy: ach, gdybym miał babcię! Taką własną, kochaną i bliską. Bo babcia to uśmiech i cisza, bo babcia to dobre ręce, które zawsze przytulą i sprawią, że smutki nie wrócą więcej” – śpiewał smok Telesfor w programie „Pora na Telesfora”, który był telewizyjnym towarzyszem mojego dzieciństwa. Piosenka powoduje łzy w oczach, jak się jest po czterdziestce i babci już często z nami nie ma, choć nie wspomina części babcinych zasług.   Na przykład tego, że babcia często karmi – zwłaszcza przysmakami, ma dla wnuków czas, zdolna jest także ze względu na wiek przekazać małemu dziecku koncepcję zakorzenienia i pamięć zbiorową oraz doświadczenie – chociażby pod postacią doskonałych recept kulinarnych i wielu innych. To zupełnie kluczowe dla naszego rozwoju. Nauka wypracowała zatem w zakresie ewolucji „hipotezę babci” już pod koniec lat 90. ubiegłego wieku. A antropolodzy, psycholodzy i biolodzy potwierdzili wtedy, że szanse na przeżycie wnuków zwiększają się poważnie przez sam fakt posiadania babci. Już w 1997 r. zatem Ann Gibbons – korespondentka tego magazynu naukowego „Science”, komentująca zagadnienia dotyczące ewolucji, pisała: „To ewolucyjna zagadka, że kobiety żyją tak długo po tym, jak przestają się rozmnażać. Badanie antropologiczne afrykańskich łowców-zbieraczy sugerują, że kobiety żyją do późnej starości, aby mieć pewność, że ich wnuki jedzą. Zaopatrując wnuki, babcie zapewniają ich liczne przetrwanie, zwiększają efektywną płodność córek, a zatem zwiększają szanse na przekazanie własnych genów”. Nawet najsurowsza matka – kto nie wierzy, niech zapyta własnych rodziców – okazuje się najczęściej babcią co najmniej dopieszczającą, a bywa – rozpieszczającą wnuki. Podejście kobiety do własnego dziecka i do własnego wnuka jest częstokroć zupełnie inne. Powstaje zatem inna relacja. Ile w tym „złagodnieniu na starość” skutków złożonej i nie do końca poznanej gigantycznej zmiany hormonalnej, która kobieta przechodzi, gdy przestaje być płodna?   Najbardziej zasadnicze pytanie, które ewolucjonizm współczesny stawia zatem wobec babć, jest aż boleśnie proste: po co żyjecie i mimo wszystko trwacie, skoro nie jesteście już w stanie wydawać potomstwa? Przypomnijmy bardzo prosto – aż za prosto – ujęte streszczenie całej teorii ewolucji: przeżywa najlepiej przystosowany, a sukces ewolucyjny osiąga ten, który ma najwięcej zdrowego, płodnego potomstwa. Ale to nie takie proste. Bo tak naprawdę to powyższe zdanie oznacza, że sukces ewolucyjny osiąga ten, kto ma wnuki.   Wielkie, długo żyjące ssaki, jak ludzie czy wieloryby, charakteryzuje zatem menopauza, czas bezpłodności i pogłębiającej się niedołężności samicy. Jej życie jest energetycznie kosztowne dla populacji, a jednak selekcja naturalna utrwaliła jej pozycję. Dlaczego? U ludzi – afrykańskich łowców-zbieraczy – ze względów opisanych powyżej przez Ann Gibbons. W ten sposób babcie osiągają niesamowicie ważne w naturze świata istot żywych, aczkolwiek niekoniecznie bezpośrednio odczuwane „korzyści genetyczne”. Zadawanie pytania o „sens ewolucyjny” babć w przypadku ludzi jest jednak o tyle coraz trudniejsze, że my coraz mniej ulegamy selekcji naturalnej. Ale wieloryby? Da się im zadać naukowo takie pytanie. Drapieżni, a nawet zabójczy, przedstawiciele delfinowatych waleni – orki – żyją bowiem w sztucznych, zamkniętych akwenach, nienarażone na atak drapieżników czy inne naturalne przyczyny zgonów. Hodowane jako atrakcja akwaparków i ogrodów zoologicznych, a także ściśle kontrolowanych przybrzeżnych chronionych populacji, mają szansę pomóc realnie w zrozumieniu „sensu ewolucyjnego” menopauzy. Trzeba je tylko pracowicie i długo poobserwować.  Zadania analizy tak zebranych danych podjęli się brytyjscy uczeni z Uniwersytetów w Yorku i w Exeter, pod kierunkiem informatyka i statystyka, Daniela W. Franksa. Co sprawozdali na łamach najnowszego „Proceedings of the National Academy of Sciences” („PNAS”).   Ewolucja zjawiska takiego, jak menopauza, jest bowiem nadal niejasna, a orki mogą pomóc wiele tu zrozumieć. Zresztą oddajmy głos samym autorom: „Badamy tutaj [efekt babki – przyp. aut.] u orek przebywających w warunkach pozwalających samicom żyć przez dziesięciolecia po ostatnim zdarzeniu reprodukcyjnym. Pokazujemy, że babcie zwiększają szansę przeżycia swoich wnuków, a te efekty są największe, gdy babcie już się nie rozmnażają. Odkrycia te mogą pomóc wyjaśnić, dlaczego orki charakteryzuje najdłuższy ze wszystkich zwierząt postprodukcyjny okres życia”. U orek menopauza może trwać równie długo, jak u ludzi, czyli przez całe dziesięciolecia. Krótsza menopauza charakteryzuje narwale jednozębne, grindwale krótkopłetwe i białuchy arktyczne.  Za pomocą swoich obliczeń dr Franks i jego współpracownicy analizowali dane o przeżywalności dwóch niezależnych, od wielu dekad bacznie obserwowanych grup orek: jednej u wybrzeży stanu Waszyngton (USA), drugiej w Kolumbii Brytyjskiej (Kanada). W tych obserwacjach korzysta się z podwodnych kamer, które pozwalają naukowcom identyfikować poszczególne wieloryby po ich charakterystycznych cechach i śledzić je w miarę starzenia się. Wśród ponad 700 wielorybów tworzących obie grupy znaleziono 378 ze znanymi babciami ze strony matki. Zespół przeanalizował wskaźniki przeżycia, i jednocześnie miał kontrolę naukową (czyli znał i brał pod uwagę zmiany) nad dostępnymi zapasy żywności. Zgon babci, zwłaszcza, jeśli już weszła w menopauzę, okazał się narażać wnuki na 4,5-krotnie wyższe ryzyko śmierci, w ciągu kolejnych dwóch lat. Jak twierdzą naukowcy, kluczową rolę dla tak poważnego wyniku miał fakt, że w sytuacji ograniczenia dostępu do naturalnego pokarmu, którym jest gatunek łososia zwany czawyczą. Wtedy babcie dzielą się z wnukami swoim łupem oraz – dzięki pamięci zdarzeń przeszłych, takich jak sezony niedoboru żywności – potrafią poprowadzić na łowiska, które okazywały się lepsze w poprzednich „latach chudych”. Babcia zatem posiada wiedzę, która jest bardzo istotna dla przeżycia całego rodu. Co ciekawe, w przypadku orek korzyść z babci (czyli większą szansę na przeżycie) odnoszą zarówno wnuki-samce, jak i samice. Zdziwiło to uczonych, gdyż generalnie u tego gatunku delfinów młode samce są znacznie gorszymi myśliwymi, niż młode samice. Taki wynik oznacza, że ta część wsparcia polegająca na przywództwie i wskazywaniu kierunku oraz przekazywaniu mądrości i doświadczenia jest bardzo w tym wypadku istotną rolą babci. Zatrzymując własne rozmnażanie, babcie unikają konfliktu rozrodczego ze swoimi córkami i oferują większe korzyści swoim wnukom – podsumowują uczeni.",,
Okładka książki Arbitrora o Marku Falencie plagiatem? Lars Grant: Zostałem oszukany,"Wydawnictwo Arbitror, znane z publikacji Tomasza Piątka atakujących Antoniego Macierewicza, a ostatnio Mateusza Morawieckiego, zapowiedziało, że 17 czerwca ukaże się nowa książka o Marku Falencie. Zanim trafiła do księgarni już pojawiły się zarzuty o plagiat.","Wydawnictwo Arbitror znane jest z kontrowersyjnych publikacji nt. polityków polskiego rządu. Po wydaniu książki Tomasza Piątka o Antonim Macierewiczu, historyk Sławomir Cenckiewicz przeanalizował ją i napisał, że „jest w niej wiele manipulacji i fantasmagorii”, a „prostować bzdury i błędy Tomasza Piątka można by bez końca”.Niedawno wydana została kolejna książka Piątka, tym razem o Mateuszu Morawieckim, która została wyśmiana przez dziennikarzy jako zawierająca mocne tezy w oparciu o wątpliwe związki przyczynowo-skutkowe.",,
Trump: W połowie czerwca rozpocznę kampanię prezydencką,"Prezydent Donald Trump poinformował w piątek, że w połowie czerwca oficjalnie ogłosi, iż będzie się ubiegał o reelekcję. „18 czerwca na Florydzie ogłoszę rozpoczęcie kampanii przed wyborami prezydenckimi w 2020 roku” – napisał Trump na Twitterze.","Donald Trump ogłosi rozpoczęcie kampanii w hali Amway Center w Orlando, która może pomieścić 20 tysięcy ludzi. „Zaprezentuję tam moją kandydaturę na drugą kadencję razem z pierwszą damą Melanią i wiceprezydentem Mikiem Pencem. Weź udział w tym historycznym wydarzeniu!” – zaapelował prezydent.Trump uważa Florydę za swój drugi dom, nie tylko ze względu na to, że ma tam swoją rezydencję, ale także na to, że w tym stanie wygrał wybory w 2016 roku. Zwycięstwo na Florydzie miało kluczowe znaczenie w wyborze Trumpa na prezydenta USA.",,
Ksiądz próbował sprostować fake newsa Warzechy o Franciszku. Dostał bana,"Dziennikarz „Do Rzeczy” oraz komentator Onetu i TVN24 Łukasz Warzecha wybrał się do Watykanu. Stamtąd wysłał zdjęcie pomnika „imigrantów, którzy zginęli w drodze do Europy”, za który skrytykował papieża. To fake news. Wspomniana rzeźba poświęcona jest wszystkim przybyszom w historii świata, w tym m.in. Polakom uciekającym przed komunizmem. Gdy ksiądz prof. Marek Lis z Uniwersytetu Opolskiego zwrócił Warzesze na to uwagę – został zablokowany.","Rzeźba „Aniołowie nieświadomi” autorstwa Timothy’ego Schmalza w rzeczywistości nie przedstawia „imigrantów, którzy zginęli w drodze do Europy”, jak sugeruje Warzecha – 140 migrantów, tylko wszystkich przybyszów od czasów antycznych. Papież Franciszek odsłonił ją 29 września podczas niedzielnej mszy upamiętniającej 105. Światowy Dzień Migranta i Uchodźcy.  Autorem jest znany z realistycznych dzieł kanadyjski artysta, który wcześniej przygotował m. in. rzeźbę zatytułowaną „Bezdomny Jezus”. Dzieło przedstawia Chrystusa leżącego na ławce w parku. Pomysłodawcą projektu jest również Kanadyjczyk, jezuita o. Michael Czerny. Rzeźba przedstawia grupę ponad stu migrantów i uchodźców, którzy pochodzą z różnych okresów historii i różnych kultur, a którzy razem podróżują na łodzi. Poszczególne postaci pomnika to m.in. Polacy uciekający przed komunizmem, uciekający przed nazistami Żydzi, syryjscy uchodźcy czy uciekający przed wojną Syryjczycy i Afrykanie. Z grupy wyłaniają się skrzydła anioła. W wywiadzie dla „Crux” Schmalz wyjaśnił, że monument jego autorstwa przedstawia 140 osób, bo na placu św. Piotra znajduje się właśnie 140 posągów świętych. Tym samym chciał stworzyć pewną symetrię między starym a nowym, między świętymi a świętością ludzkiego życia. W rozmowie z „The Canadian Press” Schmalz dodał, że zamysłem rzeźby było podkreślenie, iż każde ludzkie życie jest święte, a przez to godne szacunku. Jak przyznawał artysta, przy pracy inspirował się tekstem z Pisma Świętego: „Nie zapominajmy też o gościnności, gdyż przez nią niektórzy, nie wiedząc, aniołom dali gościnę” (Hbr 13,2).  Dwa miesiące temu monument osobiście odsłonił papież Franciszek. – Chciałem tej rzeźby na placu świętego Piotra. Ma przypominać wszystkim o ewangelicznym wezwaniu do gościnności i przyjmowania przybyszów – powiedział. Komentujący to inni użytkownicy Twittera próbowali wyjaśnić dziennikarzowi, że albo nie ma świadomości znaczenia i intencji twórcy oraz papieża, albo dokonał świadomej manipulacji. Mimo tych uwag, post nadal wisi.Głos w sprawie wpisu Warzechy zabrał również jego kolega z redakcji.",,
Zełenski: To Ukraina jest gotowa nadawać obywatelstwo Rosjanom,"Ukraina jest gotowa nadawać swoje obywatelstwo tym Rosjanom, którzy cierpią z powodu autorytaryzmu panującego w ich kraju – zapowiedział na Facebooku ukraiński prezydent elekt Wołodymyr Zełenski. Wcześniej rosyjski prezydent Władimir Putin podpisał dekret umożliwiający nadanie obywatelstwa mieszkańcom okupowanego Donbasu i nie wykluczył rozszerzenia takiego prawa na wszystkich obywateli Ukrainy.","W odpowiedzi na deklaracje Władimira Putina Wołodymyr Zełenski podkreślił, że z propozycji Rosji mogą skorzystać jedynie ci, którzy są pod wpływem rosyjskiej propagandy, ale też osoby winne przestępstw korupcyjnych, którzy będą szukać schronienia w Rosji.               Prezydent elekt Ukrainy zapewnił, że jego kraj, w odróżnieniu od Rosji, jest państwem demokratycznym i wolnym; rosyjskie obywatelstwo oznacza natomiast możliwość zostania  zatrzymanym za udział w pokojowym proteście oraz brak wolnych wyborów i swobód obywatelskich. Dlatego, jak podkreślił Wołodymyr Zełenski, to Ukraina jest gotowa nadawać swoje obywatelstwo Rosjanom, którzy cierpią z powodu panującego u nich skorumpowanego, autorytarnego reżimu.Jednocześnie Wołodymyr Zełenski podkreślił, że jest gotów do rozmów z Rosją, ale – jak zaznaczył – warunkiem normalizacji stosunków jest zakończenierosyjskiej okupacji Krymu i Donbasu.",,
"Kto zaskoczył, kto wygra? Wnioski po fazie grupowej","Mądrzejsi o 48 meczów fazy grupowej, coraz śmielej możemy przewidywać, co jeszcze wydarzy się na mundialu w Rosji. Faza grupowa pozwoliła wyciągnąć pięć ważnych wniosków.","„Nie ma już słabych drużyn”Słynne powiedzenie, uwielbiane szczególnie przez polskich piłkarzy i trenerów, tłumaczących kolejne porażki czy to reprezentacji, czy klubów Ekstraklasy na arenie międzynarodowej, wreszcie znalazło zastosowanie na wielkiej imprezie. Choć po triumfie Grecji na mistrzostwach Europy w 2004 roku nic już kibiców dziwić nie powinno, te mistrzostwa są pod wieloma względami wyjątkowe.Przede wszystkim: rzadko się zdarza, by już w fazie grupowej odpadali Niemcy. Ściślej rzecz ujmując – dzieje się tak raz na… 80 lat. Porażka z Meksykiem? Wymęczone zwycięstwo ze Szwecją? Porażka z Koreą w kuriozalnych okolicznościach? Tego nikt nie mógł przewidzieć. Tak jak i tego, że Hiszpanie i Portugalczycy będą mieli problemy ze strzeleniem gola w starciach z Maroko i Iranem, Urugwaj do ostatnich minut będzie męczył się z Egiptem, a Argentyńczycy awans do 1/8 finału zapewnią sobie dopiero po rozpaczliwej próbie środkowego obrońcy. Z wyjątkiem mistrzostw Europy w 2016 roku, niezmiennie słabi pozostają tylko… Polacy. To trzeci mundial z rzędu, na którym przerosło ich choćby wyjście z grupy. Stado „czarnych koni”Brazylia, Hiszpania, Francja czy Belgia to zdecydowani faworyci bukmacherów. Nic dziwnego: gdyby piłka nożna była prosta i przewidywalna, najpewniej właśnie ta czwórka zagrałaby ze sobą w półfinałach. Teraz nie dość, że to niemożliwe (tak chciała drabinka…), to jeszcze prawdopodobnie nikogo nie zdziwi, jeśli w gronie walczących o medale będzie zupełnie ktoś inny.Kto? Do głowy przychodzą przede wszystkim Chorwaci. W popisowy sposób uporali się z rywalami w grupie (Argentyna, Islandia, Nigeria), w środku pola mają barcelońsko-madrycki duet Ivan Rakitić-Luka Modrić, w ataku skutecznie uprzykrzającego życie obrońcom Mario Mandzukicia, no i jedną z najbardziej solidnych defensyw. Do tego trener-strateg, szeroka ławka rezerwowych i spora dawka pewności siebie. Złoty medal? Czemu nie!Podobnie nastawieni muszą być Urugwajczycy, którzy przez fazę grupową przeszli – jako jedyni – bez straty gola. Pokonanie Egiptu, Arabii Saudyjskiej i Rosji wielkiego wrażenia może nie robi, ale styl gry piłkarzy Oscara Tabareza czyni ich jednym z najbardziej niewdzięcznych przeciwników w stawce. To w największej mierze zasługa duetu środkowych obrońców: Diego Godin i Jose Gimenez znają się już jak łyse konie, stanowiąc w Atletico Madryt zaporę niemal nie do przejścia. A skoro problemy mają z nimi Barcelona czy Real, to będą miały też wszystkie reprezentacje świata. Zresztą, walecznych Urusów coraz częściej porównuje się do Atletico właśnie…Kto jeszcze? Być może Kolumbia, która co prawda przegrała z Japonią, ale najpewniej głównie przez otrzymaną już w 4. minucie czerwoną kartkę. Polakom i Senegalczykom nie pozwolili na zbyt wiele, popisując się nie tylko dyscypliną taktyczną, ale i ciekawymi pomysłami na rozgrywanie stałych fragmentów gry. Gdy w polu karnym jest Yerry Mina, żaden bramkarz nie może czuć się bezpiecznie.Nie skreślajmy zawsze groźnej Szwajcarii czy mistrzów Europy, Portugalii, którą jednak – choćby ze względu na obecność w składzie Cristiano Ronaldo – trudno jednak nazywać „czarnym koniem”. Piłka potrzebuje VARuByły wątpliwości, były protesty, nadal nie wszystkim się podoba, ale trudno wyobrazić sobie ten mundial bez VARu. System powtórek wideo wciąż ma oczywiście swoje wady, wciąż jest wokół jego działania sporo niejasności, ale poziom szeroko rozumianej sprawiedliwości w futbolu wzrósł na tyle, że na wszelkie niedogodności można (trzeba?) przymknąć oko. Jak poinformowała FIFA, VAR przeanalizował łącznie 335 sytuacji w fazie grupowej, czyli ponad siedem na mecz. Siedemnaście razy sędziowie podbiegali do specjalnych stanowisk z monitorem, umieszczonych przy linii bocznej, by zweryfikować swoje decyzje. Na tej podstawie, aż czternastokrotnie zmieniali zdanie. – VAR nie jest perfekcyjny i nigdy nie będzie, bo wiele sytuacji wciąż zależy od takiej, a nie innej interpretacji. Pomimo tego, jesteśmy zadowoleni – mówił szef Komisji Sędziowskiej, Pierluigi Collina. Włoch przyznał, że niektóre interwencje zajmowały za dużo czasu, ale zapewnił, że „czasem to konieczne, by być absolutnie pewnym”. Kibice też mogą być zadowoleni. Choć przez wiele lat słyszeliśmy, że „błędy sędziowskie są elementem piękna futbolu”, i bez nich mundial jest całkiem przyjemny. Króluje dyscyplinaTaktyka, taktyka i jeszcze raz taktyka. Gdy w 2006 roku jechaliśmy na mistrzostwa świata do Niemiec, selekcjonerem Polski był Paweł Janas. Ten sam, o którym mówiło się, że w nic się nie wtrąca, po prostu wybiera skład, daje piłkę zawodnikom, a ci mają „grać swoje”. Już wtedy taka postawa miała wątpliwą rację bytu (choć udało się awansować na mundial), dziś prawdopodobnie poleglibyśmy nawet z Panamą.Piłka nożna ewoluowała, a najlepiej radzą sobie ci, którzy potrafią perfekcyjnie zestawić zespół. Carlos Queiroz, selekcjoner Iranu, doskonale zorientował się w mocnych i słabych stronach swoich oraz rywali, idealnie dopasowując ją do możliwości. Awansować do 1/8 finału im się co prawda nie udało, ale byli naprawdę blisko sensacji. Walecznością, zgraniem i dyscypliną podbili też serca wielu fanów.Fernando Santos, Oscar Tabares, Zlatko Dalić… Znakomity fachowiec na ławce to niemal połowa sukcesu. Coś na ten temat wiedzą Argentyńczycy. Jorge Sampaoli „stracił szatnię”, a faktyczną władzę w zespole przejęli Lionel Messi i Javier Mascherano. Czy przygotowywana przez zawodników taktyka to klucz do sukcesu? Bardzo wątpliwe. Brazylia jest bardzo mocnaTo niby żadne zaskoczenie, ale… na mundialu, na którym faworyci raczej nie radzą sobie ze swoją rolą, Brazylijczycy wyglądają lepiej z każdym meczem. Po niespodziewanym remisie ze Szwajcarią, w końcówce „wyrwali” wygraną z Kostaryką. Z Serbią, gdy w końcu nie musieli radzić sobie z postawionym w polu karnym autobusem, złapali luz, strzelili dwa gole i kontrolowali przebieg spotkania. Meksyk, ich najbliższy rywal, też nie należy do zespołów szczególnie usposobionych defensywnie. W potencjalnie otwartym meczu, gdy Kanarki mogą rozwinąć skrzydła, naprawdę trudno ich pokonać…",,
Platforma i jej obietnice ws. wieku emerytalnego. Nowy spot wyborczy PiS,"Prawo i Sprawiedliwość przedstawia kolejny spot przed wyborami samorządowymi. Portal tvp.info publikuje go jako pierwszy. Klip jest odpowiedzią na obietnice Platformy Obywatelskiej ws. wieku emerytalnego, który zgodnie ze słowami lidera partii Grzegorza Schetyny ma zostać utrzymany po tym, jak został obniżony przez rząd. Wcześniej Platforma podniosła ustawowo wiek emerytalny, mimo przedwyborczych obietnic prezydenta Bronisława Komorowskiego i premiera Donalda Tuska, o jego utrzymaniu.","Schetyna na ostatniej konwencji wyborczej PO zapowiedział, że gdy dojdzie do władzy utrzyma wiek emerytalny. Za wcześniejszych rządów PO-PSL kwestia wieku emerytalnego również była podnoszona. Zgodnie z przedwyborczymi zapowiedziami Donalda Tuska pułap emerytalny miał nie być podwyższony. Po objęciu rządów Platforma Obywatelska  w koalicji PSL podwyższyła wiek emerytalny.",,
„Nasza Zjednoczona Europa potrzebuje silnego głosu swoich obywateli”,Nasza Zjednoczona Europa potrzebuje silnego głosu swoich obywateli – wzywają przed wyborami do Parlamentu Europejskiego prezydenci państw Unii. Apel 21 przywódców  opublikowała „Rzeczpospolita”.,"„Integracja europejska pomogła w realizacji wielowiekowej nadziei na pokój w Europie po tym, jak nieposkromiony nacjonalizm i inne skrajne ideologie doprowadziły Europę do barbarzyństwa dwóch wojen światowych. Również i dzisiaj nie możemy i nie powinniśmy uznawać, że pokój i wolność, dobrobyt i pomyślność są dane raz na zawsze. Konieczne jest, abyśmy wszyscy aktywnie angażowali się na rzecz wielkiej idei Europy pokojowej i zintegrowanej” – ocenili prezydenci.„Wybory w 2019 r. są szczególnie ważne: to Wy, Obywatele Europy decydujecie, którą ścieżką ma podążać Unia Europejska. Dlatego też my, głowy państw: Bułgarii, Czech, Niemiec, Estonii, Irlandii, Grecji, Francji, Chorwacji, Włoch, Cypru, Łotwy, Litwy, Węgier, Malty, Austrii, Polski, Portugalii, Rumunii, Słowenii, Słowacji oraz Finlandii wzywamy wszystkich uprawnionych do głosowania obywateli Europy do wzięcia udziału w wyborach do Parlamentu Europejskiego, które odbędą się pod koniec maja 2019 r.” – czytamy.Przywódcy wskazali, że „Narody Europy z własnej, wolnej woli zjednoczyły się w Unii Europejskiej, opartej na zasadach wolności, równości, solidarności, demokracji, sprawiedliwości i lojalności w ramach państw członkowskich oraz pomiędzy nimi”. „W Unii Europejskiej, która nie ma precedensu w historii Europy. W naszej Unii Europejskiej wybrani do Parlamentu Europejskiego posłowie, wraz z Radą Unii Europejskiej, czyli rządami wszystkich państw członkowskich, decydują jakie reguły należy stosować w Europie oraz w jaki sposób wydawać środki z budżetu europejskiego” – zwrócono uwagę.„Dla wielu osób w Europie, szczególnie dla młodego pokolenia, europejskie obywatelstwo stało się drugą naturą. Dla nich nie istnieje sprzeczność między miłością do własnej wsi, miasta, regionu czy narodu i postawą zaangażowanego Europejczyka” – podkreślili prezydenci. Poważne wyzwania „W tych miesiącach, bardziej niż kiedykolwiek, Unia Europejska mierzy się z poważnymi wyzwaniami. Po raz pierwszy od początku integracji europejskiej pojawiają się głosy o cofnięciu jednego lub kilku etapów procesu integracji, takich jak swoboda przemieszczania się, czy o zniesieniu wspólnych instytucji. Po raz pierwszy państwo członkowskie zamierza opuścić Unię. Jednocześnie, wzywa się do pogłębionej integracji w UE lub w strefie euro, bądź do ustanowienia Europy wielu prędkości” – zauważyli.W dokumencie przyznano, że w Europie są różne poglądy na te kwestie. „Jednak wszyscy zgadzamy się co do tego, że integracja europejska oraz jedność są sprawą zasadniczą i chcemy nadal realizować ideę Europy jako Unii. Tylko silna wspólnota będzie w stanie stawić czoła globalnym wyzwaniom naszych czasów. Skutki zmian klimatu, terroryzmu, globalizacji gospodarczej oraz migracji nie zatrzymują się na granicach państwowych. Jedynie przez współpracę na poziomie instytucjonalnym, jako równi sobie partnerzy, będziemy w stanie sprostać tym wyzwaniom i nadal podążać drogą ku spójności społeczno-ekonomicznej i rozwojowi” – oświadczyli szefowie 21 państw UE. „Potrzebujemy zatem silnej Unii Europejskiej. Unii, która ma wspólne instytucje. Unii, która nieustannie, w krytyczny sposób, dokonuje przeglądu swojej pracy i która jest w stanie się reformować. Unii, zbudowanej na obywatelach i państwach członkowskich, stanowiących jej niezbywalne fundamenty” – oceniono. „Taka Europa potrzebuje ożywionej debaty politycznej na temat najlepszej drogi ku przyszłości, biorąc za podstawę i punkt wyjścia Deklarację Rzymską z dnia 25 marca 2017 r. W Europie jest miejsce na szeroką gamę opinii i idei. Jednak absolutnie nie może być powrotu do Europy, w której państwa byłyby przeciwnikami, a nie równymi sobie partnerami” – podkreślono.",,
Koale zostały uznane za funkcjonalnie wymarłe,"W wyniku pożarów trawiących Australię koale zostały uznane za „funkcjonalnie wymarłe” – informuje „Forbes”.  Eksperci zwracają uwagę, że ogień zniszczył ok. 80 proc. naturalnych siedlisk tych zwierząt.","Prezes Australijskiej Fundacji Koali, Deborah Tabart, szacuje, że w wyniku pożarów zginęło ponad tysiąc tych zwierząt. Jak dodaje, ogień zniszczył ok. 80 proc. naturalnych siedlisk koali oraz ich główne źródło pożywienia, czyli liście eukaliptusa. Z tych powodów  uznano je za „funkcjonalnie wymarłe”. Oznacza to, że populacja stała się tak ograniczona, że zwierzęta te nie odgrywają znaczącej roli w ekosystemie, a obecnie żyjące osobniki nie są w większości zdolne do reprodukcji. Niektórzy badacze zwracają jednak uwagę, że trudno jest zmierzyć całkowitą populację koali i dlatego nie można stwierdzić, czy gatunek ten rzeczywiście wymiera.  W zaistniałej sytuacji rząd Australii po raz kolejny został wezwany do uchwalenia napisanej w 2016 r. ustawy o ochronie koali.",,
Nie chciałbym być znów premierem,"– Bycie premierem to najbardziej wyczerpująca posada, jaką można sobie wyobrazić. Dlatego nie chciałbym być znów szefem rządu – mówi szef klubu SLD Leszek Miller, odpowiadając na pytania internautów tvp.info. Opowiada też, czy zastanawiał się nad pójściem na księdza, co dała mu służba na okręcie podwodnym ORP Bielik i czy żałuje startu z list Samoobrony.",   ,,
Film Agnieszki Holland powalczy o Złotego Niedźwiedzia,"17 filmów, w tym obraz „Mr. Jones” Agnieszki Holland, rozpoczęło rywalizację o statuetkę Złotego Niedźwiedzia na 69. Międzynarodowym Festiwalu Filmowym w Berlinie. W czwartek wieczorem odbyła się gala otwierająca festiwal oraz premierowa projekcja filmu „The Kindness of Strangers” Lone Scherfig.","W ceremonii otwarcia udział wzięła m.in. przewodnicząca jury francuska aktorka Juliette Binoche i minister spraw zagranicznych Niemiec Heiko Maas. Do zgromadzonej publiczności kilkuminutową przemowę wygłosił burmistrz Berlina Michael Mueller.W tegorocznym Konkursie Głównym znalazły się 23 produkcje. Sześć z nich wyświetlonych zostanie poza konkurencją, a 17 ubiegać się będzie o najważniejsze nagrody – Złotego i Srebrne Niedźwiedzie. 20 spośród filmów z Konkursu Głównego będzie miało podczas festiwalu swoją światową premierę. Łącznie we wszystkich sekcjach Berlinale zaplanowano 196 światowych premier.Z „The Kindness of Strangers” o statuetkę Złotego Niedźwiedzia konkurować będzie „Mr. Jones”. Film Holland to oparta na faktach historia młodego walijskiego dziennikarza Garetha Jonesa (w tej roli James Norton) piszącego w latach 30. XX wieku, który odkrył tajemnicę Wielkiego Głodu na Ukrainie. Publikacje Jonesa nie tylko pokazały Zachodowi, co działo się na Ukrainie, ale także zainspirowały George'a Orwella do napisania „Folwarku zwierzęcego”. W polsko-brytyjsko-ukraińskiej koprodukcji wystąpili m.in. Vanessa Kirby, Peter Sarsgaard, Michalina Olszańska i Krzysztof Pieczyński.W Konkursie Głównym wystartują także m.in. filmy: „One Second” (reż. Zhang Yimou, Chiny), „The Golden Glove” (reż. Fatih Akin, Niemcy, Francja), „By the Grace of God” (reż. Francois Ozon, Francja, Belgia), „Out Stealing Horses” (reż. Hans Petter Moland, Norwegia, Szwecja, Dania), „Ghost Town Anthology” (reż. Denis Cote, Kanada), „The Ground beneath my feet” (reż. Marie Kreutzer, Austria), „So Long, My Son” (reż. Wang Xioashuai, Chiny), „Elisa & Marcela” (reż. Isabel Coixet, Hiszpania), „System Crasher” (reż. Nora Fingscheidt, Niemcy), „God Exists, Her Name is Petrunija” (reż. Teona Strugar Mitevska, Macedonia, Belgia, Słowenia, Chorwacja, Francja).Poza konkurencją wyświetlone zostaną filmy: „Amazing Grace” (reż. Alan Elliott, Stany Zjednoczone), „Farewell to the Night” (reż. Andre Techine, Francja, Niemcy), „Marighella” (reż. Wagner Moura, Brazylia), „The Operative” (reż. Yuval Adler, Niemcy, Izrael, Francja, Stany Zjednoczone), „Varda by Agnes” (reż. Agnes Varda, Francja) oraz „Vice” (reż. Adam McKay, Stany Zjednoczone).Obok Binoche w międzynarodowym jury Konkursu Głównego zasiadają: amerykański krytyk filmowy Justin Chang, niemiecka aktorka Sandra Hueller, chilijski reżyser, scenarzysta i producent filmowy Sebastian Lelio, amerykański kurator Rajendra Roy oraz brytyjska aktorka i reżyser Trudie Styler. ",,
Sondaż: PiS z ogromną przewagą. Partia Biedronia weszłaby do Sejmu,"Z sondażu IPSOS przeprowadzonego dla OKO.press wynika, że gdyby wybory odbyły się w sierpniu, w Sejmie znalazłoby się 6 partii. Prawo i Sprawiedliwość z 41 proc. poparciem mogłoby dalej rządzić samodzielnie. Pod progiem wyborczym znalazłaby się Nowoczesna (4 proc.).","Z badania wynika, że oprócz Prawa i Sprawiedliwości (41 proc.) i PO (20 proc.) do Sejmu dostałyby się Kukiz’15 (8 proc.), SLD (6 proc.), PSL (6 proc.), i partia Roberta Biedronia (5 proc.), gdyby taka powstała.Pod progiem wyborczym znalazłyby się natomiast Nowoczesna (4 proc.), Korwin (4 proc.) i Partia Razem (2 proc.).5 procent badanych wyrażających gotowość udziału w wyborach nie umiało określić, na które ugrupowanie oddałoby głos.Przy takim rozkładzie sił PiS mogłoby dalej rządzić samodzielnie.",,
USA chcą rozszerzyć walkę z tzw. Państwem Islamskim poza Irak i Syrię,Stany Zjednoczone chcą wspólnie z sojusznikami rozszerzyć walkę z organizacją terrorystyczną Państwo Islamskie (IS) poza Irak i Syrię. Taką deklarację złożył w Monachium pełniący obowiązki szefa Pentagonu Patrick Shanahan.,"Szef Pentagonu ocenił, że koalicja powinna zacząć działać także w Afganistanie, na Filipinach i w Sahelu. Amerykański polityk zapewnił jednocześnie, że również po wycofaniu wojsk z Syrii, jego kraj będzie wspierał walkę z terroryzmem w regionie. – Walka powinna być kontynuowana, aż IS zostanie pokonane – oświadczył Shanahan w piątek na spotkaniu państw koalicji walczącej z tą przestępczą i terrorystyczną organizacją. Do rozmów doszło przed rozpoczęciem Monachijskiej Konferencji Bezpieczeństwa. Minister obrony RFN Ursula von der Leyen wtórowała Shanahanowi, stwierdzając, że walka z IS się nie skończyła, chociaż „kalifat ugrupowania w Syrii i Iraku został rozbity”.",,
Odnalazł się program PO. W planach m.in. reforma 500 Plus i podniesienie wieku emerytalnego,"Dobrze, że pojawiły się jakieś hasła, bo chcemy rozmawiać merytorycznie. Nasz program jest znany, mieliśmy konwencję programową, za chwilę będziemy mieli duży program na jesienne wybory – mówił w programie „#Jedziemy” szef KPRM Michał Dworczyk, pytany o program Platformy Obywatelskiej, który – jak wskazał Michał Rachoń – jest związany z reformą 500 Plus, przywróceniem wyższego wieku emerytalnego i przywróceniem gimnazjów.","Michał Rachoń na antenie TVP Info przytoczył program Platformy Obywatelskiej, zamieszczony na oficjalnej stronie partii, który dotyczy m.in. zreformowania programu społecznego 500 Plus i utrzymanie go jako formy pomocy socjalnej, powrotu do podwyższonego wieku emerytalnego oraz przywrócenia zlikwidowanych gimnazjów.Szef KPRM zapewnił, że rząd PiS zamierza utrzymać wiek emerytalny na obecnym poziomie. – Nie będzie żadnych podwyżek wieku emerytalnego – stwierdził.– Program 500 plus, to też jest bardzo charakterystyczne, my traktujemy  jako program prorodzinny, prorozwojowy, który ma wpłynąć również na wsparcie rodziny i poprawę demografii, a nie jak tzw. socjal, bo tak – rozumiem – to PO dzisiaj traktuje – powiedział. Minister tłumaczył, że wokół projektu pojawiły się prawnicze wątpliwości, które trzeba wyjaśnić. – Dlatego ta ustawa będzie omawiana na posiedzeniu rządu nie dzisiejszym, ale za tydzień, dokładnie we wtorek – poinformował. Polityk podkreślił, że projekt ma dalej niezwłocznie trafić jeszcze na lipcowe posiedzenie Sejmu.Minister wyjaśnił , że celem jest powstanie 7-osobowej komisji. Jej przedstawicieli mieliby być wybierani w sposób – jak powiedział – otwarty. – Trzy osoby będą wybierane przez Sejm większością 3/5 głosów. Żadna partia polityczna nie ma takiej większości, więc musi tutaj nastąpić konsensus – dodał.– Liczymy na merytoryczną pracę, a nie rozgrzewanie emocji społecznych i polityczne wykorzystywanie tego tematu – zaznaczył szef KPRM.",,
Mosbacher: Do końca przyszłego roku zajmiemy się wizami,"– Prezydent Trump, gdy usłyszał, że Polacy potrzebują wiz, żeby pojechać do USA, był zszokowany. Wykorzystałam ten szok i stwierdziłam, że wtedy trzeba działać. (…) Damy radę, jeśli miałaby to być ostatnia rzecz, którą zrobię – powiedziała Georgette Mosbacher. Agencja Informacyjna Polska Press ujawniła kolejne wypowiedzi ambasador USA podczas spotkania z posłami.","Mosbacher miała zadeklarować na spotkaniu: „Nie jestem od dyplomatycznej mowy, jestem bizneswoman, która służy na rzecz swojego kraju. Jeśli mi się nie uda, wracam do kraju, mogę jechać na plażę”. Ambasador na zeszłotygodniowym spotkaniu z posłami odniosła się również do tematu wolności mediów, który poruszyła w liście do premiera Mateusza Morawieckiego. O sprawie zrobiło się głośno po tym, gdy treść listu ujawniły media. – Jeśli chodzi o wolność prasy, to w niczym Państwu nie pomogę. Wiem, ze Kongres nie będzie tolerował takich rzeczy. To tylko, żebyście państwo mieli świadomość. Nie mogę pomóc – mówiła. Temat ten jednak nie zdominował spotkania. Sporo czasu poświęcono m.in. sprawom energetyki. – Po pierwsze, bezpieczeństwo gospodarcze, czyli zapewnienie, że amerykańskie firmy są sprawiedliwie traktowane w Polsce, że współpracujemy na rzecz naprawdę pozytywnego klimatu dla biznesu. Druga rzecz to bezpieczeństwo energetyczne po to, aby Polska mogła zdywersyfikować swoje źródła energii, zwiększyć bezpieczeństwo energetyczne, żeby nie była uzależniona od Rosji – mówiła ambasador USA. Ambasador USA uważa, że Polska powinna dokonać tzw. rebrandingu. – Uważam, że Polska powinna zainwestować w jakiś brand, zatrudnić przedstawiciela od marketingu. Polska powinna tworzyć swoją markę. Z badań niedawno przeprowadzonych w USA wynika, że większość Amerykanów uważa, że Polska jest krajem rolniczym, a jest to kraj, w którym są wysokie technologie – mówi ambasador. Jak uważa, „firmy chcą tu inwestować. Ale Polska jest nadal postrzegana inaczej. Nawet ja nie zdawałam sobie sprawy, jak Polska jest nowoczesna. Jest to naprawdę imponujące. Chciałabym, żeby w taki sposób Polska była promowana na świecie”.",,
Nie ma porozumienia. Szczyt w Astanie ws. Ukrainy na razie nie odbędzie się,"Planowany na czwartek w Kazachstanie szczyt przywódców Niemiec, Francji, Rosji i Ukrainy ws. konfliktu na Ukrainie nie dojdzie do skutku. Rozmowy szefów dyplomacji czterech krajów w Berlinie nie przyniosły wyników – powiedział Frank-Walter Steinmeier.","Szef MSZ Niemiec Steinmeier wyjaśnił, że ministrowie muszą jeszcze popracować nad stworzeniem warunków dla spotkania na szczycie. – Różnice zdań sprawiają, że postęp jest sprawą bardzo trudną – tłumaczył niemiecki polityk. Niewykluczone, że przedstawiciele resortów spraw zagranicznych spotkają się ponownie już w przyszłym tygodniu.Rozmowy na szczycie z udziałem kanclerz Angeli Merkel oraz prezydentów Francji,Rosji i Ukrainy – Francois Hollande'a, Władimira Putina i Petro Poroszenki –planowane były w stolicy Kazachstanu, Astanie, na najbliższy czwartek. Berlin zastrzegał jednak od początku, że warunkiem udziału Merkel jest uzyskanie podczas wcześniejszych negocjacji „widocznego postępu”.Oprócz Steinmeiera w spotkaniu w berlińskiej rezydencji MSZ, willi Borsig,uczestniczyli Laurent Fabius (Francja), Pawło Klimkin (Ukraina) i SiergiejŁawrow z Rosji. „Ogień artyleryjski separatystów staje się coraz mocniejszy”W opublikowanym po spotkaniu oświadczeniu ministrowie podkreślili, żepodstawą dla poszukiwania pokojowego rozwiązania muszą być porozumienia zMińska. Podpisane przez Ukrainę, Rosję i prorosyjskich separatystów z Donbasu umowy przewidują zawieszenie broni, utworzenie strefy buforowej, ustalenie linii demarkacyjnej między stronami konfliktu i wycofanie wojska, a także przekazanie Ukrainie kontroli nad granicą z Rosją. Podpisane we wrześniu w obecności przedstawicieli OBWE porozumienia są stale naruszane. Ukraina i Rosja oskarżają się wzajemnie o łamanie ustaleń.W oświadczeniu ministrowie opowiedzieli się za „dalszą pracą” na rzeczspotkania na szczycie, nie podali jednak żadnego nowego terminu. Miejscemspotkania ma być nadal stolica Kazachstanu.Nowy ambasador Ukrainy w Berlinie Andrii Melnyk powiedział telewizji ARD, że ostrzał ze strony prorosyjskich separatystów jest coraz bardziej dokuczliwy. – Wraz z każdym tak zwanym konwojem humanitarnym ogień artyleryjski separatystów staje się coraz mocniejszy – powiedział dyplomata. Melnyk złożył w poniedziałek w Berlinie listy uwierzytelniające. „Kijów może podjąć próbę rozwiązania kryzysu przy użyciu siły”Z kolei Ławrow oznajmił przed spotkaniem w Berlinie, że Rosja jest wposiadaniu danych, świadczących o tym, że władze w Kijowie mogą podjąćkolejną próbę rozwiązania kryzysu przy użyciu siły. Rosyjski ministerostrzegł, że doprowadzi to do katastrofy.Czterostronne rozmowy trwają od zeszłego lata. Negocjacje w tym gronie – bezudziały Polski – przywódcy Niemiec, Francji, Rosji i Ukrainy uzgodnili przyokazji obchodów 70. rocznicy lądowania zachodnich aliantów w Normandii.Od wybuchu zbrojnego konfliktu na Ukrainie w walkach zginęło 4 700 osób.",,
Handlarze śmiercią zarobili miliony. Zyski z dopalaczy inwestowali w kryptowaluty,"Policjanci CBŚP zatrzymali sześciu członków gangu, który w ciągu czterech lat sprzedał w internecie ponad pół tony dopalaczy o wartości 14 mln zł. Klientami grupy mogło być nawet kilkanaście tysięcy osób. Co najmniej cztery z nich zmarły po zażyciu specyfiku o nazwie U-47700. W śledztwie lubelskich „pezetów” Prokuratury Krajowej, zatrzymano ponad 20 osób.","– Dwóch zatrzymanych zajmowało się produkcją i konfekcjonowaniem substancji psychoaktywnych sprowadzanych z Chin. Słowo „produkcja” jest mocno na wyrost, ponieważ niemal każda partia dopalaczy z tego samego rodzaju miała inny skład chemiczny.  Po prostu „chemicy” brali po kilka części z różnego rodzaju substancji i mieszali to, nie przejmując się tym co wyszło spod ich rąk – mówi jeden z lubelskich śledczych.„Chemicy” usłyszeli zarzuty udziału w zorganizowanej grupie przestępczej oraz „wyrabiania i wprowadzania do obrotu znacznych ilości szkodliwych dla zdrowia substancji chemicznych w postaci środków zastępczych »dopalaczy« (…) i sprowadzenia niebezpieczeństwa dla życia i zdrowia wielu osób”. Za te przestępstwa mogą spędzić w więzieniu nawet 15 lat. Kolejnym zatrzymanym jest informatyk, który miał odpowiadać za obsługę sklepów internetowych takich jak: Demoon.co, Rcwolf.us, Ozz.cool i 13rc.eu. Mężczyzna przekonywał, że nie wiedział do czego są wykorzystywane doglądane przez niego witryny. Trzech kolejnych zatrzymanych przez CBŚP to tzw. słupy. W zamian za 500 zł otwierali rachunki bankowe, wykorzystywane przez gangsterów do prania pieniędzy i bezpiecznych wypłat zysków. Co najmniej cztery ofiaryNa trop gangu handlującego dopalaczami w sieci natrafiono po tym jak w wakacje 2018 r. w województwie łódzkim zmarło dziesięć osób zażywających tzw. nowe narkotyki. Zdaniem śledczych, rozbita grupa była jednym z największych sprzedawców tego typu środków psychoaktywnych. Prokuratorzy z Lubelskiego Wydziału Zamiejscowego Departamentu ds. Przestępczości Zorganizowanej i Korupcji Prokuratury Krajowej, ustalili, że po zażyciu dopalaczy sprzedanych przez gangsterów, zmarły cztery osoby w wieku 16, 19, 27 i 32 lat. Wiadomo, że gang działał od kwietnia 2015 r. do sierpnia 2018 r., a swoje „mieszalnie” i magazyny miał na terenie całego kraju, choć najwięcej w województwach: śląskim, mazowieckim, pomorskim, lubelskim i opolskim.Dopalacze produkowano w wynajętych mieszkaniach. Potem towar konfekcjonowano i sprzedawano za pośrednictwem wspomnianych sklepów internetowych. Oferowano tam sprzedaż detaliczną jak i hurtową. W sklepach rozbitego gangu miało zaopatrywać się wielu dilerów z centralnej Polski. Tysiące transakcjiProkuratorzy z lubelskich „pezetów” ustalili, że grupa wprowadziła do obrotu 580 kg dopalaczy o wartości około 14 mln zł. Analiza działalności sklepów internetowych grupy wykazała, że dokonano w nich ponad 20 tys. transakcji w ciągu trzech lat. W ręce śledczych wpadły komputery z informacjami o klientach.Przestępcy otworzyli ponad 380 rachunków bankowych, wykorzystując do ich rejestracji tzw. słupy, które otrzymywały za „fatygę” około 500 zł. Pieniądze z tych rachunków były szybko wypłacane z bankomatów m.in. we Wrześni, Gnieźnie czy Opolu. Przestępcy potrafili urządzić swoisty rajd i w ciągu jednego dnia wypłacić pieniądze z kilku bankomatów. Znaczną część zysków zainwestowano w kryptowaluty. Z zebranych danych wynika, że obroty za pomocą wirtualnych pieniędzy wyniosły ponad 1,5 mln dolarów. Teraz śledczy usiłują zabezpieczyć kryptowaluty, należące do członków gangu.",,
Rosja szuka sposobu na uzasadnienie aneksji Krymu. Chce zdelegalizować dekret Chruszczowa,"Rosja próbuje uzasadnić prawnie aneksję Krymu. Rosyjscy senatorowie chcą przyjąć uchwałę delegalizującą decyzję Nikity Chruszczowa o przekazaniu półwyspu Ukrainie. Według dziennika „Rossijskaja Gazieta”, w ten sposób Rada Federacji podkreśli, że w 1954 r. władza radziecka złamała prawo.","W 1954 r., Nikita Chruszczow, I sekretarz KPZR  ogłosił  przyłączenie Krymu do Ukrainy. Oficjalnie było to upamiętnienie 300-lecia Rady Perejasławskiej, podczas której Ukraina przyjął zwierzchność Rosji.Teraz Moskwa chce unieważnić tą decyzję. Rosyjscy senatorowie tłumaczą, że dokument jest niezbędny przyszłym pokoleniom Rosjan, jako „akt prawnej sprawiedliwości”. Zdaniem szefowej Rady Federacji nie chodzi o kolejny argument w politycznej batalii, ale o wyjaśnienie, że w okresie ZSRR nikt nie zapytał mieszkańców Krymu, czy chcą znaleźć się w granicach Ukrainy. - Natomiast ubiegłoroczne zjednoczenie Krymu z Rosją jest faktem dokonanym i nie wymaga żadnych dodatkowych argumentów - cytuje Walentinę Matwijenko „Rossijskaja Gazieta”.  Aneksja Krymu W marcu ubiegłego roku prorosyjscy separatyści, wspierani przez rosyjskie wojsko zorganizowali bez porozumienia z władzami Ukrainy referendum o przyłączeniu się do Rosji. Łamiąc międzynarodowe prawo i naruszając terytorialną integralność Ukrainy, władze w Moskwie anektowały Krym.",,
Most nad Sundem bez kontroli. Dania i Szwecja rezygnują ze sprawdzania dokumentów,O północy przestanie obowiązywać wymóg kontroli dokumentów podróżujących między Danią i Szwecją. Jednocześnie szwedzki rząd zapowiada zaostrzenie kontroli granicznych.,"Informacja o zniesieniu przez rząd, wprowadzonego w styczniu 2016 roku, wymogu kontroli dokumentów, jest dla Szwedów zaskoczeniem. Co prawda jego zniesienia domagali się politycy koalicyjnej partii Zielonych, ale szczególnie po zamachu z 7 kwietnia w Sztokholmie, wydawało się że kontrola dokumentów podróżujących z i do Danii, zostanie przez władze utrzymana. Jednocześnie szwedzki rząd zapowiada zaostrzenie i zintensyfikowanie kontroli granicznych. – Chcemy wprowadzić monitoring z systemem identyfikacji tablic rejestracyjnych pojazdów, oraz zwiększyć możliwość ich prześwietlania. Wprowadzimy mobilne kontrole służb w strefach przygranicznych – mówi szwedzkiemu radiu publicznemu minister spraw wewnętrznych Anders Ygeman.",,
"„Nie ma u rządzących politycznego zapotrzebowania na burdy, to nie ma na marszu burd”","– Wystarczy, że nie ma u rządzących politycznego zapotrzebowania na burdy tego dnia. Niestety między rokiem 2010 a 2014 takie zapotrzebowanie było – tak Robert Winnicki, lider Ruchu Narodowego odpowiedział na pytanie – dlaczego w tym roku nie było awantur na Marszu Niepodległości.","Podczas Święta Niepodległości nad bezpieczeństwem uczestników marszów, które odbyły się w Warszawie czuwało ponad 7 tys. policjantów. – Na Marszu Niepodległości, podobnie jak i m.in. manifestacji KOD nie doszło do żadnych incydentów; było bardzo spokojnie – informował w piątek rzecznik komendanta głównego policji mł. insp. Mariusz Ciarka.Robert Winnicki, lider Ruchu Narodowego powiedział, że w poprzednich latach rozróby wynikały z „politycznego zapotrzebowania”. – Wystarczyło, że lewica po porażkach frekwencyjnych ubiegłych lat nie zdecydowała się na blokady, a w ministerstwie nie siedzi już chłopiec z zapałkami, czyli Bartłomiej Sienkiewicz, to okazuje się, że można manifestować spokojnie – mówił Winnicki.",,
Wielka Brytania może uniknąć recesji z powodu Brexitu?,"Nowe, optymistyczne oceny wzrostu sektora usługowego w Wielkiej Brytanii sugerują, że kraj ten uniknie w tym roku recesji, wróżonej mu z powodu Brexitu.","Dane wynikają z opublikowanego w Londynie Indeksu PMI, który mierzy skalę zakupów, inwestycji i poziom zatrudnienia w brytyjskich firmach.Co miesiąc brytyjski Instytut Zaopatrzenia i Zakupów publikuje taki indeks, będący wskazówką tempa wzrostu gospodarki – osobno dla sektora budowlanego, przemysłowego i usługowego. Pierwsze dwa – opublikowane kilka dni temu – sugerowały, że i budownictwo, i przemysł otrząsnęły się z szoku po referendum. Teraz również usługi wykazały najwyższe tempo wzrostu od 20 lat. A sektor usług odpowiada za prawie 80 proc. brytyjskiego produktu krajowego.",,
Koniec z banknotami 500 euro. Będą nowe 100 i 200 euro,Od soboty niemieckie i austriackie banki emisyjne nie będą wypuszczały banknotów o nominale 500 euro. Europejski Bank Centralny o zakończeniu ich emisji zdecydował trzy lata temu.,"17 państw strefy euro emisję banknotów zakończyło w styczniu. Niemcy i Austria, ze względu na sporą popularność tego nominału, kontynuowały ją do piątku. Decyzja Europejskiego Banku Centralnego dla 19 państw eurostrefy podyktowana była tym, że właśnie te banknoty najczęściej były używane w działalności przestępczej. Przede wszystkim w praniu brudnych pieniędzy oraz przy finansowaniu działalności terrorystycznej. Najłatwiej można je na przykład niepostrzeżenie przewozić. Milion euro w takich banknotach waży nieco ponad dwa kilogramy i z łatwością mieści się w torbie od laptopa. Banknoty znajdujące się obecnie w obiegu pozostają bezterminowo legalnym środkiem płatniczym. Europejski Bank Centralny zdecydował, że wraz z końcem ich emisji rozpocznie się nowa - banknotów o nominałach 100 i 200 euro, z poprawionymi zabezpieczeniami.",,
Afera z wyższych sfer. Harry i Meghan pozwali bulwarówkę,"Wnuk brytyjskiej królowej Elżbiety II książę Harry i jego żona księżna Meghan podjęli kroki prawne przeciwko gazecie „Mail on Sunday”, niedzielnemu wydaniu bulwarówki „Daily Mail”. Sprawa ma związek z publikacją prywatnego listu księżnej Sussexu.","„Moja żona stała się jedną z najnowszych ofiar brytyjskiej prasy brukowej, która prowadzi kampanie przeciwko ludziom bez zastanowienia się nad konsekwencjami” – napisał książę Harry w oświadczeniu. „Widziałem, co się dzieje, gdy ktoś, kogo kocham, zostaje upokorzony do tego stopnia, że nie jest już traktowany ani postrzegany jako prawdziwa osoba. Straciłem matkę i teraz patrzę, jak moja żona pada ofiarą tych samych potężnych sił” – podkreślił syn następcy brytyjskiego tronu księcia Karola.Reprezentująca książęcą parę kancelaria prawna Schillings oskarżyła gazetę o opublikowanie listu w ramach „kampanii tej grupy medialnej, mającej na celu publikowanie historii fałszywych i celowo uwłaczających księżnej, a także jej mężowi”. „Wszczęliśmy postępowanie w związku z naruszeniem prywatności, naruszeniem praw autorskich i wspomnianym wyżej programem medialnym” – napisała w komunikacie kancelaria. Nie podano szczegółowych informacji na temat ujawnionego listu oraz daty jego publikacji. Wyjaśniono jedynie, że wniesienie pozwu zostało opłacone prywatnie przez księcia Harry'ego i jego żonę.35-letni książę Harry to syn księcia Karola i Diany, księżnej Walii, która w 1997 roku zginęła w Paryżu w wypadku samochodowym, gdy auto, którym jechała, uciekało przed paparazzi.",,
„Wrogowie narodu” – Trump o dziennikarzach „New York Timesa”,"„New York Times” pisze, że Amerykanie umieścili złośliwe oprogramowanie w rosyjskim systemie energetycznym. Dzięki temu w razie wybuchu konfliktu na linii Waszyngton – Moskwa będą mogli doprowadzić do wyłączenia tego systemu. Zastrzegający sobie anonimowość wysoki rangą urzędnik amerykańskiej administracji powiedział gazecie, że w ciągu ostatniego roku tego typu działania stały się dużo bardziej agresywne.","Artykuł spotkał się z ostrą reakcją Donalda Trumpa. Prezydent oskarżył gazetę o „wirtualny akt zdrady” i „działanie bez zastanowienia się nad konsekwencjami”. We wpisie na Twitterze nazwał jej dziennikarzy „prawdziwymi tchórzami i – bez wątpienia – wrogami narodu”. „New York Times” pisze, że ostatnie działania Amerykanów na tym polu idą dalej niż kiedykolwiek. Z jednej strony ma to być rodzaj ostrzeżenia dla Rosjan, z drugiej – da faktyczną możliwość błyskawicznego unieszkodliwienia rosyjskiego systemu energetycznego. Tego rodzaju działania miały nabrać tempa latem zeszłego roku po tym, jak prezydent Donald Trump przekazał amerykańskim siłom cybernetycznym nowe, tajne dyrektywy. Dowódca tych sił, generał Paul M. Nakasone, ma teraz prawo przeprowadzać ofensywne operacje cyfrowe nawet bez wcześniejszej aprobaty prezydenta. Doradca Trumpa do spraw bezpieczeństwa narodowego – John Bolton potwierdził kilka dni temu, że Stany Zjednoczone intensyfikują swoje działania na tym polu i nie pozostawią bez odpowiedzi ataków z którejkolwiek strony.",,
„Nie zbaczamy z wytyczonej drogi”. Prezes PiS ostrzega przed przeciwnikami,Rząd nie zrezygnuje z realizacji programu – zapewnili premier Beata Szydło i prezes Prawa i Sprawiedliwości Jarosław Kaczyński w listach do uczestników odbywającego się w Spale zjazdu Klubów „Gazety Polskiej”.,"Prezes PiS podkreślił, że „obóz naprawy Rzeczypospolitej” konsekwentnie kroczy wyznaczoną drogą, choć „siły broniące starego porządku” starają się powstrzymywać działania władz.BarbarzyństwoZdaniem Kaczyńskiego, przeciwnicy rządzących postępują w sposób „coraz bardziej barbarzyński”, profanując majestat śmierci i szydząc z modlitwy.W liście odczytanym przez posłankę PiS Annę Milczanowską pisał o ludziach, drwiących z rodzin ofiar katastrofy smoleńskiej, których bolą przypadki zamiany szczątków ich bliskich zmarłych. Ocenił, że są to „przeciwnicy wewnętrzni”. „Ci zewnętrzni zaś, których o pomoc, wbrew polskiej racji stanu, proszą ci pierwsi, wywierają coraz większą presję, grożą wprowadzeniem rozwiązań niezgodnych z ideami, które legły u podstaw integracji europejskiej, sprzecznych z istotą demokracji” – zaznaczył. Podwójny standardPrezes PiS przekonywał w liście, że przeciwnicy ideowi i polityczni „z obu stron granic” uważają, iż „demokracja jest tylko wtedy, gdy to oni sprawują władzę”. Kiedy zaś w wolnych wyborach zwycięża ktoś inny, wtedy mówią o końcu demokracji lub „co najmniej śmiertelnym jej zagrożeniu”.„Rodzi się pytanie, dlaczego tak się dzieje, skąd bierze się ta nienawiść. Odpowiedź nasuwa się prosta – dlatego, że się nie poddajemy, nie zbaczamy z wytyczonej drogi” – pisał Kaczyński.W liście odczytanym przez ministra sportu Witolda Bańkę, premier Beata Szydło zapewniła, że jej rząd dokłada wszelkich starań, by spełnić pokładane w nim nadzieje. Napisała, że stawia on na gospodarkę, rozwój, bezpieczeństwo i rodzinę.",,
Sprawa frankowiczów znów w Trybunale Sprawiedliwości UE,"Do Trybunału Sprawiedliwości Unii Europejskiej wpłynęło pytanie prawne gdańskiego sądu, które może – korzystnie dla banków – wydłużyć procesy o unieważnienie tysięcy umów – informuje poniedziałkowa „Rzeczpospolita”.","Gazeta podaje, że Sąd Okręgowy w Gdańsku skierował do TSUE pięć pytań dotyczących umów frankowych. W efekcie mogą przyhamować procesy frankowe tak, jak to się już zdarzyło po pytaniach w sprawie państwa Dziubaków, kiedy sądy zawiesiły kilkaset spraw frankowych w oczekiwaniu na werdykt Luksemburga. W tym samym czasie rozpatrzyły jednak około tysiąca spraw, w większości na niekorzyść frankowiczów. Teraz zmieniają te rozstrzygnięcia na korzyść klientów.„Jak będzie w tym przypadku? Sądząc po treści pytań kierowanych do TSUE, stanowią one odzwierciedlenie wątpliwości podnoszonych przez prawników banków, a ich efektem może być przedłużenie postępowań sądowych” – mówi „Rzeczpospolitej” dr Jacek Czabański, pełnomocnik frankowiczów. „Na odpowiedź TSUE możemy czekać nawet półtora roku. Zadziała to w interesie banków, ciągle pobierających nienależne im korzyści, a konsumentów narazi na konieczność ponoszenia kolejnych strat” – dodaje. „Rz” wskazuje, że pytania dotyczą m.in. tego, czy umowa kredytowa jest nieważna od początku, czy od wydania wyroku, a także, czy sąd rozstrzygający spór frankowicza z bankiem ma informować klienta o skutkach unieważnienia umowy i potencjalnych roszczeniach banku, nawet niezgłoszonych w danym postępowaniu. Tak było np. w sprawie Dziubaków – bank dopiero zapowiada wystąpienie z żądaniem zapłaty wynagrodzenia za korzystanie przez kredytobiorców z gotówki udostępnionej im na podstawie unieważnionej umowy kredytu.„To nie bank ani jego prawnicy składają takie pytania, ale sąd, gdy uznaje, że niezbędna jest wykładnia dyrektywy” – ripostuje mec. Jerzy Bańka, wiceprezes Związku Banków Polskich.Sędziowie rozpatrujący pozwy frankowiczów sami decydują, czy po skierowaniu do TSUE kolejnego pytania zawiesić postępowanie w takiej sprawie. Obecnie w sądach jest ok. 20 tys. pozwów. Szacuje się, że zawarto ok. 450 tys. umów kredytów frankowych.",,
Imigranci szturmują Włochy. Na Morzu Śródziemnym giną ludzie,13 tys. migrantów przybyło w ciągu ostatnich sześciu  dni do Włoch. W tym czasie zatonęło kilka   łodzi. Dotychczas potwierdzono śmierć 65 osób. Tylko w sobotę międzynarodowe okręty uratowały 668 migrantów starających się dotrzeć na Sycylię z Libii.,"Włoskie, niemieckie oraz irlandzkie okręty patrolowe przeprowadziły w sobotę kilka akcji ratunkowych w południowej części Morza Śródziemnego, w pobliżu Sycylii. Irlandzki okręt Le Roisin uratował 123 migrantów z tonącego kutra. Niemiecki okręt patrolowy, którego zadaniem jest tropienie i przechwytywanie łodzi przemytniczych, przeprowadził cztery udane operacje ratownicze.  Szlak przez Morze Śródziemne znowu otwarty Do portu w Reggio Calabria przybył zaś okręt włoskiej marynarki wojennej „Vega” ze 135 uratowanymi migrantami oraz 45 ciałami rozbitków wyłowionymi dzień wcześniej. Kolejna grupa uciekinierów, którym udało się przeżyć zatonięcie statku rybackiego, którym mieli zamiar dotrzeć do wybrzeży Włoch, przybyła w sobotę do portu w Pozzallo. Statystyka minionego tygodnia potwierdza tezę powtarzaną od kilku miesięcy przez ekspertów, że zamknięcie innych tras przerzutu migrantów do Europy ponownie otworzy szlak wiodący przez Morze Śródziemne. Cieśnina Sycylijska jest obecnie najczęściej wykorzystywaną trasą przerzutu ludzi – w większości wysyłanych przez przemytników – z Afryki do Europy. Agencja Ansa przypomina zapowiedzi, że Włochy czeka bardzo trudne lato, jeśli nie zostaną podjęte przez Unię Europejską konkretne działania, w pierwszej kolejności – w Afryce, by ograniczyć stamtąd napływ migrantów. Większość uchodźców zmierzających do UE wypływa z wybrzeży Libii, co – jak się podkreśla – wskazuje na to, że rząd powołany w tym pogrążonym w chaosie kraju nie jest w stanie położyć kresu działalności przemytników ludzi. W ostatnich dniach wypłynęło stamtąd około 70 zatłoczonych łodzi i pontonów. Oznacza to, że w ciągu doby w stronę Włoch wypływa ponad 15 łodzi.  Łodzie coraz częściej ulegają awariom Ponadto zauważono, że z Libii wypływają łodzie w coraz gorszym stanie technicznym, które jeszcze na tamtejszych wodach często ulegają awarii. Włoska Straż Przybrzeżna i inne jednostki przychodzą z pomocą rozbitkom blisko wybrzeża libijskiego, tuż po odbiciu łodzi i kutrów od brzegu. Włoska marynarka wojenna potwierdziła, że w tych dniach doszło do trzech katastrof łodzi, w których zginęło co najmniej 65 osób. W sobotę pracownicy organizacji Save the Children przekazali na podstawie relacji migrantów informację o zatonięciu czwartej łodzi z 500 osobami. Mówi się o setkach zaginionych. Żadna służba morska nie potwierdziła dotąd tych doniesień.  140 tys. uchodźców w ośrodkach Rośnie też liczba łodzi odpływających z Egiptu, bo i tam działają potężne gangi przemytników. Sytuację w ośrodkach dla uchodźców i migrantów ubiegających się o azyl we Włoszech określa się jako skrajnie trudną. Przebywa w nich 120 tys. dorosłych i prawe 20 tys. nieletnich. Od początku tego roku do Włoch przybyło około 40 tys. migrantów.",,
Rosja izoluje ukraińskich marynarzy,"Rosja utrudnia dostęp do ukraińskich marynarzy przetrzymywanych w Moskwie. Według informacji publikowanych w mediach społecznościowych, do tej pory z częścią uwięzionych Ukraińców nie mogą się bezpośrednio skontaktować ich adwokaci i służby konsularne ich kraju.","24 marynarzy zostało tydzień temu wziętych do niewoli po tym, gdy rosyjskie służby graniczne staranowały i ostrzelały ich statki. Incydent w rejonie Cieśniny Kerczeńskiej potępiła Polska oraz inne kraje NATO i Unii Europejskiej.  Według radia Echo Moskwy o spotkanie z uwięzionymi marynarzami intensywnie zabiega Konsulat Generalny Ukrainy w Moskwie. Odpowiednie wnioski zostały wysłane do rosyjskiego MSZ oraz dwóch aresztów śledczych „Lefortowo” i „Matrosskaja Tiszyna”.  Wcześniej rosyjski adwokat Nikołaj Połozow, który ma reprezentować interesy jednego z wziętych do niewoli marynarzy, poinformował, że do tej pory nie miał kontaktu z klientem, a także nie zna nazwiska śledczego prowadzącego postępowanie karne.",,
Imigranci pracujący w Polsce mają lepiej,Inspekcja pracy dostrzega poprawę warunków zatrudniania cudzoziemców. Nadal jednak często pracują oni bez pisemnych umów – informuje „Puls Biznesu”.,"W latach 2010-12 inspektorzy pracy przeprowadzili prawie 6,3 tys. kontroli dotyczących legalności zatrudnienia i wykonywania pracy przez cudzoziemców. Zbadano firmy, które powierzyły pracę łącznie 39,2 tys. obcokrajowców.W ub.r. tylko 59 z nich przebywało w Polsce nielegalnie, co oznacza spadek liczby takich przypadków o 23 proc. w porównaniu z 2011 r. – wynika z najnowszego raportu Głównego Inspektoratu Pracy przygotowanego dla Rady Ochrony Pracy działającej przy Sejmie.W 2012 r. znacznie zmniejszyła się też skala nieprawidłowości przy zatrudnianiu cudzoziemców z Ukrainy, Białorusi, Rosji, Mołdowy i Gruzji na podstawie oświadczeń pracodawców, rejestrowanych w powiatowych urzędach pracy.Ujawniono  86 przypadków braku rejestracji oświadczenia we właściwym urzędzie, w 2011 r. było ich 125, a w 2010 r. – 181. Inspekcję niepokoi jednak wzrost, o 39 proc., przypadków niesporządzania na piśmie umów o pracę lub cywilnoprawnych.",,
Oszukał kobiety na miliony dolarów. Obiecywał miłość i sztabki złota,"Ponad 2 mln dolarów wyłudził Amerykanin od kobiet poznanych na portalu randkowym. Departament Sprawiedliwości USA informuje, że ofiar 35-letniego Rubbina Sarponga są dziesiątki.","Sarpong z okręgu w Cumberland w stanie News Jersey podrywał kobiety w sieci, pozując na żołnierza służącego za granicą. Przekonywał je, żeby przelewały mu pieniądze, w zamian obiecywał miłość i sztabki złota z Bliskiego Wschodu.Śledczy ustalili, że mężczyzna używając wielu różnych adresów e-mailowych i komunikatorów internetowych wraz ze wspólnikami oszukał około 30 kobiet. „Między styczniem 2016 a 3 września 2019 r. Sarpong i jego wspólnicy, z których wielu mieszka w Ghanie, uczestniczyło w oszustwie internetowym polegającym na wyłudzaniu pieniędzy od kobiet w New Jersey i innych miejscach” – napisał Departament Sprawiedliwości w oświadczeniu.Według prokuratury Sarpong założył wiele kont na portalach randkowych, wykorzystując cudze zdjęcia, m.in. amerykańskich żołnierzy służących w zagranicznych kontyngentach. „Kontaktował się z kobietami i obiecywał romantyczną znajomość. Następnie namawiał do przelania mu pieniędzy, często pod pozorem opłacenia wysyłki do USA złotych sztabek, które miał rzekomo otrzymać Syrii”.",,
"Lewica idzie do wyborów pod szyldem SLD, ze znakiem graficznym „Lewica”","Dopóki sąd nie zarejestruje zmiany skrótu „SLD” na „Lewica” ugrupowania lewicowe idą do wyborów pod nazwą Komitet Wyborczy SLD, ale ze znakiem graficznym „Lewica”, który został zarejestrowany – poinformowali na konferencji prasowej liderzy SLD, Razem i Wiosny.","Liderzy SLD, Wiosny i Lewicy Razem zwołali w czwartek konferencję prasową w sprawie nazwy, z jaką idą do wyborów. Poinformowali, że do momentu aż sąd nie zarejestruje zmiany skrótu w rejestrze partii politycznych z „SLD” na „Lewica”, komitet wyborczy będzie występował pod nazwą KW SLD, ale z logotypem „Lewica” na fioletowo-różowo-czerwonym tle.  – Jest to komitet wyborczy partii politycznej, oficjalnie nazywającej się Komitetem Wyborczym Sojuszu Lewicy Demokratycznej, ze znakiem logotypowym Lewica  – powiedziała rzeczniczka SLD Anna Maria Żukowska.  Lider SLD Włodzimierz Czarzasty dodał, że „od strony prawnej nic się nie zmienia – wehikułem organizacyjnym i strukturalnym będzie SLD”. – Logo jest, a na zmianę nazwy czekamy na decyzję sądu – powiedział. Dodał, że jeśli tylko sąd wpisze do rejestru zmianę skrótu z „SLD” na „Lewica”, komitet dokona odpowiedniego uzupełnienia dokumentów w PKW.  – Jesteśmy razem, bez względu na to, co się będzie działo nikt tego nie rozwali – dodał Czarzasty.  Lider Lewicy Razem Adrian Zandberg zaznaczył, że organy statutowe wszystkich trzech organizacji zaakceptowały to rozwiązanie, że komitet lewicowy „startuje w tej formie prawnej, z zarejestrowanym tym znakiem, który jest oficjalnym znakiem naszego komitetu”. Dopytywany przyznał, że w Razem odbyło się referendum w sprawie akceptacji m.in. posługiwania się na razie nazwą Komitet Wyborczy SLD i dwie trzecie uczestników poparło referendum to rozwiązanie. – Jeżeli sąd wpisze to o czym marzymy, to na listach wyborczych będzie Komitet Wyborczy Lewica, z tym znakiem (logo „Lewica”). Jeśli sąd nie zdąży, bo w sumie to jest trudna decyzja, wpisanie skrótu nazwy do rejestru, to w tym momencie z naszych marzeń zostanie logo, które jest zarejestrowane, a komitet będzie się nazywał KW SLD – powiedział Czarzasty.  Zandberg zaznaczył przy tym, że zaprezentowany znak graficzny „Lewica” będzie szeroko wykorzystywany w kampanii wyborczej. – Ten szyld znajdzie się na bilbordach, na ulotkach wyborczych, ten znak graficzny znajdzie się wreszcie na kartach wyborczych  – podkreślił.  Lider Lewicy Razem zapewnił, że Lewica „idzie do przodu”. – Organy statutowe naszych partii podjęły decyzje, które pozwalają nam wszystkim wystartować we wspólnej formule na wspólnej jednej lewicowej liście. Będzie jedna lista na lewo od PO. Dotrzymaliśmy obiecanego słowa danego wyborcom. Jesteśmy przekonani, że ta lista zawalczy o bardzo silną reprezentację lewicy w parlamencie – wskazał Zandberg.  Sekretarz generalny Wiosny Krzysztof Gawkowski poinformował, że „Lewica” rozpoczęła w środę zbieranie podpisów w 41 okręgach wyborczych. – Zaplanowaliśmy kalendarz działań, które będziemy podejmowali. Chcemy do końca sierpnia mieć zarejestrowane listy wyborcze we wszystkich okręgach – mówił Gawkowski.  Jak dodał, listy lewicy będą parytetowe i będą składały się z przedstawicieli m.in nauki, mediów, samorządu, przedsiębiorców i studentów. – Będą to listy bogate mądrością i przeświadczone, że idziemy po zwycięstwo – podkreślił polityk. W środę PKW zarejestrowała Komitet Wyborczy Sojusz Lewicy Demokratycznej. Pierwotnie komitet ten, z którego list oprócz polityków SLD wystartować mają m.in. politycy Wiosny oraz Lewicy Razem, miał startować pod nazwą KW Lewica, a jego bazę stanowić miały struktury SLD.  Zgodnie z kodeksem wyborczym, nazwa komitetu wyborczego partii politycznej musi zawierać nazwę tej partii lub jej skrót, przy czym muszą one odzwierciedlać zapis w ewidencji partii politycznych. Aby umożliwić rejestrację komitetu pod nazwą Lewica, w zeszłym tygodniu Konwencja Krajowa SLD przyjęła zmianę w statucie partii, zgodnie z którą słowo „Lewica” miało stać się oficjalnym skrótem nazwy ugrupowania. Zmiana dokonana w statucie została następnie zgłoszona do Sądu Okręgowego w Warszawie, który prowadzi ewidencję partii politycznych. Sąd jednak dotąd nie dokonał zmiany wpisu.  O odrzucenie przez sąd zgłoszonej przez SLD zmiany wniósł jednak lider ugrupowania Polska Lewica Jacek Zdrojewski, argumentując, że nowy skrót nazwy ugrupowania niewystarczająco odróżnia się od nazw partii już istniejących. Polityk zgłosił też sądowi, że decyzja SLD o zmianie skrótu swojej nazwy mogła zostać podjęta z naruszeniem statutu tego ugrupowania.",,
Prezydent: Polska opowiada się za polityką solidarności i otwartości,"– Bez integracji Bałkanów Europa nie zacznie oddychać pełną piersią – ocenił podczas szczytu Bałkanów Zachodnich w Poznaniu prezydent Andrzej Duda. Podkreślił, że Polska popiera politykę rozszerzenia UE, bo opowiada się za Europą solidarności i otwartości, a nie Europą wzajemnych uprzedzeń.","Trwają główne rozmowy na szczycie Bałkanów Zachodnich. W Poznaniu obraduje 14 premierów z krajów Unii Europejskiej oraz z Bałkanów, w tym polski premier Mateusz Morawiecki, niemiecka kanclerz Angela Merkel oraz premierzy Wielkiej Brytanii i Francji – Theresa May i Eduard Philippe.Politycy dyskutują o integracji krajów Bałkanów Zachodnich ze Wspólnotą oraz o rozwoju gospodarczym tego regionuPrezydent podkreslił, że zaangażowanie Polski w Proces Berliński wynika z głębokiego przekonania o znaczeniu Bałkanów Zachodnich dla stabilności i rozwoju Europy.Duda przypomniał też słowa papieża Jana Pawła II z 1988 r.: „Do reprezentowanych tu dziś narodów w przyszłości będą mogły z pewnością przyłączyć się także inne. Pragnieniem moim jako najwyższego pasterza Kościoła powszechnego, który pochodzi ze wschodniej Europy, tego drugiego płuca naszej wspólnej europejskiej ojczyzny jest to, by Europa suwerenna i wyposażona w wolne instytucje rozszerzyła się kiedyś aż do granic, jakie wyznacza jej geografia, a bardziej jeszcze historia”.Zdaniem prezydenta, przesłanie to nie przestaje być aktualne także i dziś. – Bałkany to integralna część Europy, zarówno pod względem geograficznym, kulturowym, jak i właśnie historycznym –  zaznaczył.– Bez integracji Bałkanów wraz z ich pięknymi tradycjami oraz różnorodnymi kulturami, Europa nie zacznie oddychać pełną piersią. Wypowiadam te słowa świadomie, jako prezydent kraju, który korzysta ze środków rozwojowych UE, a w przyszłości będzie zobligowany do podzielenia się tymi zasobami z nowymi państwami – podkreślił Duda.– Polska jest państwem opowiadającym się za polityką rozszerzenia Unii, bo opowiada się za Europą solidarności i otwartości, a nie Europą wzajemnych uprzedzeń, zamykającą się w partykularnych interesach i obawach. Nie takiej Europy chcemy – oświadczył prezydent. „Rozszerzenie UE nie powinno być spychane na boczny tor przez nowe władze Unii” – Kwestia rozszerzenia UE nie powinna być spychana na boczny tor przez nowe władze instytucji europejskich – podkreślił podczas szczytu Bałkanów Zachodnich w Poznaniu prezydent Andrzej Duda. Jego zdaniem rozszerzanie Unii musi znaleźć się w kolejnych wizjach określających przyszłość wspólnej Europy.Zdaniem prezydenta dzisiejsza Europa znajduje się w trudnym położeniu, ponieważ doświadcza kryzysów, zarówno finansowych, jak i społecznych. – Jednak kryzysy występowały zawsze, niezależnie od tego, czy Europa miała 6, 10 czy przeszło 20 krajów członkowskich. Nigdy jednak nie było tak, że stopień kryzysów zwiększał się wraz z liczbą państw członkowskich. Wręcz odwrotnie. Nowe kraje członkowskie wnoszą nową energię do procesu integracji – mówił Duda.Prezydent zwracał uwagę, że UE miała zawsze wewnętrzną siłę i zdolność do adaptacji, by pokonać kolejne przeszkody. – Wierzę głęboko, że tak jest także i w tym momencie. Dlatego kwestia rozszerzenia nie powinna być spychana na boczny tor przez nowe władze instytucji UE. Zwłaszcza w tym momencie, kiedy Wielka Brytania być może, prawdopodobnie opuszcza UE, w tym momencie powinno dojść do otwarcia na nowe kraje członkowskie – oświadczył Duda. „UE jako wspólnota powinna dać świadectwo”   Zdaniem prezydent  UE jako wspólnota powinna dać świadectwo, że projekt europejski żyje, że jest atrakcyjny, ma realną przyszłość i są chętni, którzy chcą do Unii wstąpić. – To właśnie powinno być ambicją nowych władz UE, a kwestia rozszerzenia musi znaleźć się w kolejnych wizjach określających przyszłość wspólnej Europy – wskazywał.– Niestety dostrzegam, że nie wszyscy nasi partnerzy w Unii dostrzegają ten punkt widzenia. Jestem wyjątkowo zasmucony i rozczarowany, gdy dowiaduję się o kolejny przełożeniu terminu otwarcia negocjacji akcesyjnych z kandydującymi państwami, w tym przypadku z Albanią i Macedonią Północną – podkreślił Duda.Przypominał, że Komisja Europejska pozytywnie oceniła reformy przeprowadzone w obu krajach i rekomendowała rozpoczęcie negocjacji. – Oba państwa wywiązały się ze swoich zobowiązań, łącznie z tak radykalnym krokiem, jak zmiana nazwy kraju w przypadku Macedonii Północnej – mówił prezydent.– Tymczasem wewnątrz Unii dochodzi do politycznego sporu i to nie w sprawie przyjęcia, lecz zaledwie w sprawie decyzji o otwarciu negocjacji. UE nie powinna tak traktować państw, które przeprowadzają trudne reformy na drodze ku przyszłej integracji. Co więcej, polityka Unii wobec tych krajów powinna być oparta przede wszystkim na kryteriach merytorycznych. Łamiąc złożone obietnice, Unia podważa wiarygodność całej wspólnoty. Taki brak konsekwencji będzie wykorzystany przez środowiska antyzachodnie oraz państwa, które dążą do osłabienia euroatlantyckich aspiracji całego regionu – podkreślił prezydent. „Nie należy odwlekać procesu rozszerzania Unii Europejskiej” Polska nie godzi się na to, aby państwa regionu Bałkanów Zachodnich brały udział w biegu, w którym nie widać mety – powiedział prezydent Duda. Przestrzegł przed odwlekaniem procesu rozszerzania Unii Europejskiej.Prezydent powiedział, że będąc niedawno w Tiranie na szczycie państw Europy Południowo-Wschodniej rozmawiał z wieloma liderami regionu; wszyscy oni podkreślali, że idea integracji europejskiej jest dziś najważniejszą ideą jednoczącą ten obszar, natomiast jej przekreślenie może prowadzić do „naprawdę poważnej destabilizacji”.– Jako wspólnota europejska jesteśmy zobowiązani, by wyznaczać jasną datę akcesji, a nie mnożyć kolejne słowne deklaracje. Powtórzę tu słowa, które już wypowiedziałem podczas szczytu w Tiranie: Polska nie godzi się na to, aby państwa tego regionu brały udział w biegu, w którym nie widać mety – powiedział Andrzej Duda.– Zachęcam, żeby właśnie to przesłanie stało się jasną deklaracją szczytu poznańskiego. Jesteśmy to po prostu winni państwom Europy Południowo-Wschodniej. Tylko wówczas możemy oczekiwać pełnej mobilizacji oraz będziemy dysponować mandatem także do rozliczania osiągniętych efektów – dodał.Prezydent Duda podkreślił, że wszyscy znają trudną historię Bałkanów; powinniśmy zrobić wszystko, żeby ona się nigdy nie powtórzyła. – Dzisiaj mamy tę niepowtarzalna szansę, by otworzyć się na autentyczne oczekiwania społeczeństw zamieszkujących ten region. Nie możemy zmarnować tego czasu – powiedział prezydent. „Przystąpienie do UE jest warte poniesionych trudów i kosztów” – Przystąpienie do Unii Europejskiej jest warte poniesionych trudów i kosztów – powiedział  Andrzej Duda. Jak dodał nikt nie zagwarantuje im „bezbolesnego i bezkosztowego” dołączenia do wspólnoty.Prezydent podkreślił, że „z własnego doświadczenia my, Polacy wiemy, że to bardzo skomplikowany oraz wymagający proces, który wymaga także wielkich zmian i wielkich poświęceń”.– Tak, będziecie musieli nadal mierzyć się z reformami, które są niepopularne społecznie. Tak, będziecie również musieli liczyć się z niezadowoleniem pewnych uprzywilejowanych grup, których interesy zostaną naruszone oraz wypracować w pełni demokratyczne instytucje i wolnorynkowe zasady działania gospodarki. Jednak chcę to bardzo mocno podkreślić, że przystąpienie do Unii Europejskiej jest tego wszystkiego warte – mówił.Andrzej Duda zastrzegł, że „oczywiście sam proces integracji nie jest wartością samą w sobie”. – On staje się wartościowy dopiero wraz z podjęciem decyzji wspólnoty o jej rozszerzeniu. Mówiąc za Owidiuszem: finis coronat opus – koniec wieńczy dzieło. Polska będzie dokładać starań, by to dzieło, okupione tak wielkim wysiłkiem, doczekało się pięknego zakończenia, a nie zostało porzucone niczym nieukończona księga – zapewnił.",,
Szefowa CDU najpoważniejszym kandydatem na kanclerza Niemiec,Dziś po raz pierwszy nowa przewodnicząca CDU Annegret Kramp-Karrenbauer będzie przewodniczyć posiedzeniu prezydium partii. W posiedzeniu weźmie też udział nowy sekretarz generalny Paul Ziemiak. Według sondaży nowa przewodnicząca CDU jest najpoważniejszym kandydatem na przyszłego kanclerza Niemiec.,"Jak wynika z najnowszego badania instytutu „Forsa”, gdyby wyborcy mogli wybierać kanclerza, to Annegret Kramp-Karrenbauer wygrałaby ze wszystkimi kontrkandydatami z SPD. Z szefową CDU w bezpośrednim pojedynku Sigmar Gabriel uzyskałby 21 proc. głosów, Olaf Scholz 20 proc., a przewodnicząca SPD Andrea Nahles – 12 proc. głosów.  Szef instytutu „Forsa” Manfred Guellner powiedział, że Annegret Kramp-Karrenbauer w krótkim czasie w tak zwanym sondażu „kanclerskim” osiągnęła tak samo wysokie poparcie, jak poprzednio osiągała Angela Merkel. Najnowsze badanie instytut „Forsa” przeprowadził od 10 do 14 grudnia na reprezentatywnej grupie 2507 dorosłych uprawnionych do głosowania obywateli.  Na zjeździe partyjnym CDU w Hamburgu o zwycięstwie określanej jako kontynuatorka linii kanclerz Angeli Merkel Kramp-Karrenbauer nad bardziej konserwatywnym Merzem zadecydowała 7 grudnia niewielka różnica głosów delegatów. Dzięki ich decyzji Kramp-Karrenbauer stała się główną kandydatką do zastąpienia Merkel na czele rządu Niemiec. W październiku kanclerz Merkel zapowiedziała, że po 2021 r. nie będzie ubiegać się o żadne polityczne stanowiska.  „Financial Times” spekuluje 17 grudnia, że do walki o stanowisko kanclerza może włączyć się również premier landu Nadrenia Północna-Westfalia – Armin Laschet. Uznawany jest on za polityka liberalnego oraz wiernego obecnej szefowej rządu. Stał po jej stronie podczas kryzysu uchodźczego w 2015 r. „FT” przypomina, że jeden z politycznych komentatorów nazwał go nawet „ochroniarzem Merkel”.",,
„Spiegel”: ślad zabójcy czeczeńskiego bojownika prowadzi do rosyjskich służb,"Niemiecki tygodnik „Der Spiegel” informuje w najnowszym wydaniu, że za zabójstwem byłego czeczeńskiego bojownika Zelimchana Changoszwilego w Berlinie mogą stać rosyjskie tajne służby. Świadczy o tym paszport, którym posługiwał się zabójca.","Dziennikarskie śledztwo przeprowadzone przez „Spiegla” oraz portale „Bellingcat” i „The Insider” wykazało, że paszport, którym posługiwał się zabójca Czeczena, został prawdopodobnie wystawiony przez specjalną komórkę rosyjskiego MSW. Zajmowała się ona w przeszłości załatwianiem dokumentów tożsamości agentom wywiadu wojskowego GRU. Dodatkowo „Wadim Sokołow”, na którego został wystawiony paszport, nie istnieje w rosyjskim rejestrze paszportowym. Jeśli podejrzenia o dokonanie zamachu przez rosyjskie służby się potwierdzą, może dojść do kolejnego poważnego kryzysu w relacjach między Rosją a Zachodem. W ubiegłym roku GRU próbowało zamordować w Wielkiej Brytanii byłego agenta Siergieja Skripala i jego córkę. W efekcie państwa zachodnie wydaliły ponad stu rosyjskich dyplomatów. – Jeśli w tym przypadku mamy również do czynienia z czymś podobnym, to jest to nie do zaakceptowania i wymaga wyciągnięcia konsekwencji – mówi cytowany przez „Spiegla” wysoko postawiony urzędnik rządowy. – Ale również z tego powodu przedwczesne oskarżenia nie są teraz wskazane – ostrzega. Śledczy z niemieckiej prokuratury generalnej wychodzą z założenia, że było to zabójstwo na zlecenie. Byli funkcjonariusze tajnych służb Gruzji i Ukrainy, na których powołuje się „Spiegel”, twierdzą, że zarówno GRU, jak i czeczeński przywódca Ramzan Kadyrow mieli motyw, by wyeliminować Changoszwilego. „Spiegel” powątpiewa, by „Sokołow” był etatowym oficerem GRU, i skłania się ku wersji, że to płatny morderca. Przemawia za tym tak błahy szczegół, jak posiadanie przez zatrzymanego tatuaży: węża na prawym ramieniu i pantery i korony na lewym. Jest mało prawdopodobne, by oficer tajnych służb miał tatuaże – zbyt łatwo można by go było po nich zidentyfikować. Urodzony w Gruzji Czeczen brał czynny udział w II wojnie czeczeńskiej u boku prezydenta Asłana Maschadowa. Podczas rosyjskiej agresji na Gruzję w 2008 roku zorganizował oddział 200 ochotników do walki z Kremlem. Dwukrotnie uchodził z życiem przed zamachowcami – w 2009 i 2015 roku. Od 2017 roku starał się o azyl w Niemczech. Jego wniosek został ostatnio odrzucony. Changoszwili był uważany przez Urząd Ochrony Konstytucji za niebezpiecznego islamistę. Ekkehard Maass, prezes Niemiecko-Kaukaskiego Towarzystwa w Berlinie (DKG), a prywatnie dobry znajomy Zelimchana Changoszilego zaprzecza, by był on muzułmańskim radykałem. Nie ma też wątpliwości, że za zamachem stoją rosyjskie służby lub Ramzan Kadyrow. – Sokołow przyjechał do Berlina z Paryża w przeddzień zabójstwa. Świadczy to o tym, że ktoś za niego przeprowadził zwiad i dostarczył mu informacji o przyzwyczajeniach i zwyczajach ofiary. Najprawdopodobniej byli to mieszkający w Berlinie Czeczeni sympatyzujący z Kadyrowem – mówi w rozmowie z PAP Maass, który znakomicie orientuje się w podziałach wśród czeczeńskiej diaspory w Niemczech. Przypomina też, że w 2006 roku rosyjska Duma ustaliła, że Rosja ma prawo zwalczać swoich wrogów również za granicą. – W dniu, kiedy podjęto tę uchwałę, gościłem w Londynie u Aleksandra Litwinienki. Powiedział wówczas, że jest ona skierowana przeciwko takim ludziom jak on. Po to, by ich zabijać. Litwinienko był pierwszą ofiarą – opowiada Ekkehard Maass. Jego zdaniem, demonstracyjny mord na Changoszwilim ma napędzić strachu antykadyrowowskiej emigracji w Europie. Maass oburza się też na wyjątkowo powściągliwą reakcję Berlina. – Nie rozumiem polityki Niemiec wobec Rosji. W Anglii po zabójstwie Litwinienki i próbie zabójstwa Skripala wyglądało to zupełnie inaczej. Może chodzić o to, że Niemcy próbują naprawić relacje z Rosją i zależy im na rozwoju handlu – spekuluje.",,
Papież: Logika przebaczenia i miłosierdzia zawsze zwycięża,"Papież  przypomniał wiernym w drugi dzień świąt Bożego Narodzenia, że święty Szczepan, ofiara ukamienowania, tak jak Jezus przebaczył swoim oprawcom. – Logika przebaczenia i miłosierdzia zawsze zwycięża, otwierając horyzont nadziei – podkreślił Franciszek. Wezwał do wyboru takiej drogi w relacjach w rodzinie, w szkole, miejscu pracy i we wspólnotach.","Swoje rozważania przed południową modlitwą Anioł Pański w Watykanie papież poświęcił pierwszemu męczennikowi, świętemu Szczepanowi, którego uroczystość obchodzona jest w drugi dzień świąt Bożego Narodzenia. Franciszek przypomniał, że święty, który został ukamienowany, przebaczył swoim prześladowcom naśladując gest Jezusa.  – Jesteśmy wezwani do tego, by od niego nauczyć się zawsze przebaczać; przebaczenie powiększa serce, prowadzi do dzielenia się z innymi, daje pogodę ducha i pokój – mówił papież. Następnie zaznaczył: „św. Szczepan wskazuje nam, jaką drogą podążać w relacjach międzyludzkich w rodzinie, w szkole i w miejscu pracy, w parafii i w różnych wspólnotach”.",,
"Tusk o końcu strefy Schengen: UE ma dwa miesiące, by opanować kryzys migracyjny","– Unia Europejska ma nie więcej, niż dwa miesiące, by zapanować nad kryzysem migracyjnym – ostrzegł we wtorek w europarlamencie Donald Tusk. Zdaniem szefa Rady Europejskiej jeśli strategia Unii w tej sprawie będzie nieskuteczna, grozi nam rozpad strefy Schengen.","– Zgadzam się z opinią premiera Holandii Marka Rutte, że mamy nie więcej niż dwa miesiące, by opanować sytuację. Nie są zachęcające statystyki Fronteksu, które mówią o ponad dwóch tysiącach osób przybywających do UE dziennie – powiedział Tusk, relacjonując europosłom w Strasburgu wyniki grudniowego szczytu UE, którego głównym tematem był kryzys migracyjny.Tusk dodał, że marcowy szczyt UE będzie „ostatnim momentem, by przekonać się, czy nasza strategia działa”. – Jeśli nie, to staniemy w obliczu poważnych konsekwencji, jak upadek strefy Schengen. Na pewno taka alternatywa nie jest dobra, dlatego apeluję do krajów UE o pełne wdrożenie naszej strategii – powiedział szef Rady Europejskiej. Tusk o działaniach UE ws. uchodźców  Tusk powtórzył, że warunkiem koniecznym dla skutecznej polityki migracyjnej UE jest ochrona granic zewnętrznych. – Jeśli nie będziemy w stanie właściwie chronić naszej granicy zewnętrznej, to poniesiemy porażkę jako wspólnota polityczna – ocenił Tusk.Jego zdaniem po decyzjach grudniowego szczytu Unii „możemy być nieco bardziej optymistyczni w tej sprawie”, bo wszyscy przywódcy uznali, iż ochrona strefy Schengen wymaga trudnych decyzji i zgodzili się szybko przeanalizować propozycję Komisji Europejskiej w sprawie utworzenia wspólnej straży granicznej i przybrzeżnej. Przyznał jednak, że „na wielu frontach ciągle jest deficyt działań”. Dotyczy to, jak mówił, utworzenia w Grecji i we Włoszech tzw. hotspotów, czyli punktów rejestracji uchodźców, odsyłania nielegalnych imigrantów do krajów pochodzenia, a także realizacji uzgodnionego w listopadzie przez UE i Turcję planu działań, który ma pomóc zahamować falę migracji do UE. UE o relokacji uchodźców Jesienią ub. roku UE zgodziła się na propozycję KE w sprawie nadzwyczajnej relokacji 160 tysięcy uchodźców docierających do Włoch i Grecji. Od października program relokacji nie działa jednak zgodnie z oczekiwaniami; udało się przesiedlić jedynie nieco ponad 4200 uchodźców, a rejestracja uchodźców i odsyłanie nielegalnych imigrantów przebiega bardzo opornie. Do UE ciągle napływa fala migrantów, dla których celem są najczęściej Niemcy. Kilka unijnych krajów wprowadziło tymczasowo kontrole na wewnętrznych granicach w UE w związku z falą migracyjną.",,
Wiceszef MF: Poprawka o przejmowaniu banków przywraca stan prawny z 2016 r.,"Poprawka do ustawy o zmianie niektórych ustaw w związku ze wzmocnieniem nadzoru, przyjęta w Sejmie, przywraca stan prawny z 2016 r. – powiedział na posiedzeniu senackiej Komisji Budżetu i Finansów wiceminister finansów Piotr Nowak.","Komisja rozpatrywała w piątek ustawę o zmianie niektórych ustaw w związku ze wzmocnieniem nadzoru nad rynkiem finansowym.W ustawie jest artykuł umożliwiający przejmowanie przez banki innych banków znajdujących się w kłopotach. Zdaniem opozycji artykuł ten ma najprawdopodobniej związek z zarzutami korupcyjnymi, jakie pod adresem b. szefa KNF Marka Chrzanowskiego wysunął Leszek Czarnecki w związku z ich nagraną i opublikowaną przez „Gazetę Wyborczą” rozmową z marca br. Jak powiedział referujący dokument wiceminister finansów Piotr Nowak, w Sejmie „wprowadzono przepisy, na podstawie których możliwe będzie przejmowanie banków komercyjnych i spółdzielczych, znajdujących się w trudnej sytuacji finansowej lub zagrożonych upadłością, przez banki znajdujące się w lepszej kondycji, z możliwością wsparcia tego procesu przez środki z BFG”. Dodał, że przejęcia będą realizowane decyzją KNF za zgodą banku przejmującego. Podkreślał, że przepisy analogiczne funkcjonowały w latach 1997-2016, a zostały uchylone w wyniku implementacji unijnej dyrektywy BRR. Dyrektywa miała być bowiem uniwersalna dla wszystkich banków. – Okazało się, że w związku z sytuacją na rynku, szczególnie na rynku banków spółdzielczych, zasadne jest przywrócenie także tych istniejących wcześniej przepisów, które stanowiłby uzupełnienie istniejącego katalogu instrumentów restrukturyzacyjnych – przekonywał Nowak. Obecnie jest bowiem, dodał, ograniczony zestaw „instrumentów wczesnego reagowania jeszcze przed wszczęciem procesu przymusowej restrukturyzacji”. Nowak zwracał uwagę, że dofinansowanie procesu przejmowania przez BFG – jako pomoc publiczna – będzie wymagać notyfikacji Komisji Europejskiej. Wiceszef komisji Kazimierz Kleina (PO) powiedział, że artykuł ten w wersji przyjętej przez Sejm wzbudza jednak wątpliwości konstytucyjne, więc proponuje poprawkę skreślającą z ustawy o wzmocnieniu nadzoru artykuł dotyczący przejmowania banków. – Dlaczego, skoro to tak ważna sprawa, zostało to zrobione tak nagle? – pytał Kleina. Przekonywał, że przepisy te nie pasują do ustawy o nadzorze, a wymagałyby oddzielnej regulacji. Nowak odpowiadał, że w kwestii poprawki pojawiła się nieprawdziwa narracja, „być może wynikająca z niewłaściwego zrozumienia”. Tak naprawdę, dodał, przepisy zawarte w poprawce były znane od dawna i podlegały konsultacjom. Nikt do nich nie zgłaszał też uwag. Teraz jednak jest potrzeba pilnego przyjęcia tego rozwiązania, przede wszystkim dlatego, że niebawem przestają obowiązywać dotychczasowe umowy zrzeszenia banków spółdzielczych i niektóre z tych banków mogłyby znaleźć się w trudnej sytuacji. – Bez tego przepisu być może trzeba by likwidować te podmioty, a tak można będzie je po prostu przejąć, co jest lepsze dla społeczeństwa – podkreślał wiceminister finansów. Stąd poprawka, dodał, została przesunięta do ustawy o wzmocnieniu nadzoru. – Nie możemy sobie pozwolić na to, że będziemy opóźniali potrzebne rozwiązania tylko dlatego, że dwaj panowie prowadzili rozmowy – powiedział Nowak.",,
Graś się wkurzył. Poszło o brak reakcji Tuska na działania przeciwko Polsce,Czy Donald Tusk zareaguje na obraźliwe dla Polski słowa izraelskich polityków? Odpowiedź na to pytanie próbował uzyskać na Twitterze od Pawła Grasia (PO) szef portalu tvp.info Samuel Pereira. „Jak trwoga to do Tuska???” – odpowiedział pytaniem na pytanie starszy doradca ds. polityki i komunikacji Tuska. Dyskusja była gorąca.,"Zaczęło się od programu „Woronicza 17”, którego goście dyskutowali o wypowiedziach polityków z Izraela, obarczających Polaków odpowiedzialnością za Holokaust. – Głos, który w tym momencie powinien zabrzmieć, to głos Donalda Tuska – powiedział Marcin Horała (PiS).   – Donald Tusk jest najwyższym przedstawicielem Polski, Polakiem zajmującym najwyższe stanowisko w organizacjach międzynarodowych – mówił Jan Grabiec (PO). Wskazał, że „trochę jak Jan Paweł II reprezentował Polskę w Watykanie, tak Tusk reprezentuje Polskę w UE” i ocenił, że „nie ma sensu mieszać wojny podjazdowej, jaką środowisko PiS prowadzi z przewodniczącym Tuskiem, z relacjami międzynarodowymi Polski”. Dyskusja szybko przeniosła się do Internetu. Szef portalu tvp.info zwrócił się w tej sprawie do Pawła Grasia, rzecznika rządu za czasów Donalda Tuska.  „»Trochę jak Jan Paweł II reprezentował Polskę w Watykanie, tak Tusk reprezentuje Polskę w UE« – mówi Jan Grabiec. Dlaczego więc Donald Tusk od wczoraj milczy ws. #GermanDeathCamps?” – zapytał na Twitterze.   Odpowiedź była krótka. „Pan się lepiej paskami w TVP Info zajmie” – napisał polityk PO.  „Nie zajmuję się paskami tvp.info, a Pan chyba ma jakiś wpływ na Donalda Tuska. Jak długo będzie milczał?” – nalegał Pereira.  „Jak trwoga do do Tuska??? Niech Pan się przestanie kompromitować i zajmie tym za co podatnik Panu płaci” – brzmiała odpowiedź. „Ostatni raz spróbuję. Co zamierza zrobić PDT w związku ze stanowiskiem Izraela ws. #GermanDeathCamps? Jeśli nic, to proszę po prostu powiedzieć, że nic” – nie dawał za wygraną Pereira. Wówczas polityk PO przypomniał rolę, jaką w założonej w 2009 r. przez Władysława Bartoszewskiego fundacji Auschwitz-Birkenau odegrał Donald Tusk.  „Zamiast przypomnień wolałbym prostą odpowiedź na pytanie: Dlaczego Donald Tusk od wczoraj milczy ws. #GermanDeathCamps?” – powtórzył Pereira, jednak nie uzyskał już odpowiedzi.",,
Juszczyszyn bez delegacji do Kancelarii Sejmu. Prezes sądu nie chce łamać konstytucji,"Prezes Sądu Rejonowego w Olsztynie i członek KRS Maciej Nawacki nie wydał sędziemu Pawłowi Juszczyszynowi delegacji na wyjazd do Warszawy do Kancelarii Sejmu. Juszczyszyn ma się tam zapoznać z listami poparcia do KRS. Prezes Sądu Okręgowego w Olsztynie zapowiada, że w poniedziałek „rozwiąże ten problem”. – Jakbym mu wydał tę delegację, to bym się przyczynił do realizacji deliktu dyscyplinarnego – podkreślił Nawacki.","Sprawa delegacji sędziego Pawła Juszczyszyna obejmująca wyjazd z Olsztyna do Kancelarii Sejmu w Warszawie toczy się od środy. Prezes Sądu Rejonowego i zarazem członek KRS Macieja Nawacki powiedział PAP, że tego dnia otrzymał e-mailowo prośbę Juszczyszyna o delegację na wyjazd do Warszawy.– Sprawdziłem, jakie sprawy, które rozpoznaje, wymagają wyjazdu, i okazało się, że w sądzie rejonowym nie toczy się żadna taka sprawa. Dlatego odmówiłem – wyjaśnił sędzia Nawacki. Dodał, że wówczas otrzymał z Sądu Okręgowego pismo wyjaśniające, iż chodzi o wyjazd sędziego Juszczyszyna do Kancelarii Sejmu.We wtorek 21 stycznia sędzia Juszczyszyn ma się w Kancelarii Sejmu zapoznać z listami poparcia do KRS. Sędzia – pod groźbą nałożenia grzywny – domaga się list poparcia złożonych przez obywateli i sędziów. Sejm zapowiedział, że udostępni mu tylko te pierwsze. Juszczyszyn wykonuje tę czynność w ramach rozpoznawania sprawy apelacyjnej, którą w pierwszej instancji w Lidzbarku Warmińskim rozpoznawał sędzia powołany przez prezydenta na wniosek KRS w nowym składzie. Sprawa ta toczy się w Sądzie Okręgowym, gdzie sędzia Juszczyszyn był delegowany, ale na skutek jego decyzji dotyczących KRS Ministerstwo Sprawiedliwości delegację tę mu cofnęło. Ponieważ Sąd Rejonowy w Olsztynie jest dla sędziego Juszczyszyna macierzystym, to prezes tego sądu decyduje o jego delegacjach.Nawacki wskazał, że po otrzymaniu z Sądu Okręgowego pisma wyjaśniającego, iż chodzi o wyjazd w sprawie list poparcia do KRS, ponownie odmówił wydania delegacji. – Pan sędzia Juszczyszyn zażądał informacji od Kancelarii Sejmu, a ja w tej sytuacji jestem związany uchwałą Izby Dyscyplinarnej Sądu Najwyższego, która stwierdziła wprost, że tego rodzaju żądanie jest niezasadne. Nie stanowi tym samym sytuacji czynności orzeczniczej. Sędzia Juszczyszyn nie zajmuje się sprawą o powołanie sędziego sądu w Lidzbarku i nie wolno mu naruszać prerogatywy prezydenta co do powołania sędziego z Lidzbarka. Jakbym mu wydał tę delegację, to bym się przyczynił do realizacji deliktu dyscyplinarnego i złamania konstytucji – powiedział Nawacki. Obowiązek służbDecyzjom Nawackiego dziwi się prezes Sądu Okręgowego w Olsztynie Danuta Hryniewicz. – Pani prezes prosiła, by przekazać mediom w jej imieniu, że nie wyobraża sobie, by sędzia, wykonując swoje obowiązki służbowe poza siedzibą sądu, nie dostał delegacji służbowej. Taki obowiązek muszą spełnić służby administracyjne sądu i zostanie to uczynione w poniedziałek – przekazał rzecznik prasowy i wiceprezes Sądu Okręgowego w Olsztynie Olgierd Dąbrowski-Żegalski. Dodał on, że „sądy zrobią to wewnętrznie”.Prezes Sądu Okręgowego w Olsztynie może uchylić decyzję prezesa Sądu Rejonowego i – wszystko na to wskazuje – tak się w poniedziałek stanie. Sędzia Dąbrowski-Żegalski zapewnił, że wtorkowy wyjazd Juszczyszyna od strony formalnej będzie możliwy.Kancelaria Sejmu jesienią odmówiła Sądowi Okręgowemu w Olsztynie nadesłania list poparcia do KRS, argumentując, że administruje w tej sprawie danymi osobowymi 3124 obywateli i jest zobowiązana do ochrony tych danych. Podniosła też, że dane są zgromadzone na papierze gazetowym i ich przesłanie do sądu w Olsztynie lub nawet kopiowanie groziłoby uszkodzeniem tych dokumentów.",,
Sędzia Juszczyszyn przyznaje: Zdarzały się uchybienia,"Sędzia Paweł Juszczyszyn napisał w środę, że z pewnością zdarzały mu się uchybienia w pracy, ale – jak podkreślił – jego decyzje podlegały kontroli odwoławczej. W mediach pojawiają się  informacje, z których wynika, że w jego pracy występowały nieprawidłowości.","Juszczyszyn w środę rano zamieścił w mediach społecznościowych wpis, który rozpoczął od stwierdzenia „zawsze byłem niezależny”.  „Przez niemal 20 lat wydałem tysiące orzeczeń. Do stron odnosiłem się z szacunkiem. Służbę sędziowską niezmiennie wykonuję z pełnym zaangażowaniem. Zdarzały się z pewnością uchybienia. Nietrudno też znaleźć osoby niezadowolone z rozstrzygnięć sądu. Niemniej wydawane przeze mnie orzeczenia podlegają kontroli odwoławczej” – napisał Juszczyszyn, odnosząc się w ten sposób do pojawiających się od kilku dni w mediach informacji o nieprawidłowościach w jego orzekaniu.  W mediach wskazywana jest m.in. sprawa niesprawiedliwej licytacji komorniczej wobec nieżyjącego już Zbigniewa Parowicza. Juszczyszyn miał nie wyegzekwować należnych Parowiczowi pieniędzy za sprzedane przez komornika gospodarstwo. Parowiczowi przyszła z pomocą senator Lidia Staroń.  „Sędzia nie może cofnąć się przed wydaniem bezstronnego orzeczenia z obawy przed grożącymi mu atakami. Apeluję jeszcze raz do sędziów: Nie dajcie się zastraszyć! Bądźcie niezawiśli i odważni!” – napisał w mediach społecznościowych Paweł Juszczyszyn.",,
Trump spotka się w czerwcu z Mun Dze Inem,Prezydent USA Donald Trump spotka się w końcu czerwca z prezydentem Korei Płd. Mun Dze Inem w ramach swojej podróży do Japonii na szczyt G20. Spotkanie ma odbyć się w Korei Płd. – poinformował Biały Dom.,"„Obaj przywódcy będą kontynuować wysiłki na rzecz ostatecznej, w pełni weryfikowalnej denuklearyzacji Korei Północnej” – głosi komunikat. Mają też rozmawiać o wzmocnieniu stosunków dwustronnych.Szczyt G20 odbędzie się w dniach 28-29 czerwca w japońskiej Osace.Napięcie między Waszyngtonem i Pjongjangiem znacznie zwiększyło się po załamaniu ostatniego szczytu Trump - Kim Dzong UN w lutym w Hanoi.W ostatnich tygodniach Korea Północna dokonała serii prób rakietowych po dłuższej przerwie trwającej od listopada, kiedy to dokonała próby z międzykontynentalnym pociskiem balistycznym.Mun wyraził niedawno pogląd, że próby te były prawdopodobnie wyrazem niezadowolenia Pjongjangu wobec USA po nieudanym szczycie.",,
"Andrzej Duda o „ubeckich metodach”: Powiedziałem, co myślę","Wypowiedź ws. szefa MON traktuję jaką prywatną, chodziło przede wszystkim o sprawę gen. Jarosława Kraszewskiego, powiedziałem to, co myślę - podkreślił prezydent Andrzej Duda w wywiadzie dla TVP Info. Dodał, że sprawę generała traktuje jako utrudnianie mu wykonywania konstytucyjnej funkcji zwierzchnika sił zbrojnych.","Gen. bryg. Jarosław Kraszewski to dyrektor Departamentu Zwierzchnictwa nad Siłami Zbrojnymi Biura Bezpieczeństwa Narodowego. W czerwcu Służba Kontrwywiadu Wojskowego wszczęła wobec. gen. Kraszewskiego postępowanie sprawdzające wobec. Wszczęcie postępowania – które zgodnie z przepisami ustawy o ochronie informacji niejawnych może trwać do 12 miesięcy – oznacza czasowe odebranie dostępu do informacji niejawnych, a tym samym – jak stwierdziło Biuro – uniemożliwienie generałowi wykonywania w pełnym zakresie obowiązków służbowych w BBN. Chodzi o wypowiedź prezydenta nagraną podczas obchodów Święta Niepodległości. Pytany przez jednego z uczestników obchodów, czy „dogada się” z ministrem obrony Antonim Macierewiczem, Andrzej Duda odpowiedział, że „pan minister musi sobie parę rzeczy przemyśleć”. Po chwili dodał: – Jak będzie wobec uczciwych oficerów stosował takie ubeckie metody, jak Platforma stosowała wobec niego, to będzie kiepsko. Prezydent podkreślił, że powiedział to, co myśli. – Nie będę ukrywał, o jaką sprawę chodziło, chodziło przede wszystkim o sprawę gen. Kraszewskiego, odebrania mu de facto dostępu do informacji niejawnych – mówił. Dodał, że generał to jego współpracownik i „człowiek, który (...) w jakimś sensie ocenia i weryfikuje politykę realizowaną przez ministra obrony narodowej względem polskiej armii”. – To, że mojego ważnego współpracownika pozbawia się możliwości de facto współpracy ze mną, to jest coś, z czym nie mogę się pogodzić; próbuje się w ten sposób utrudnić mi wykonywanie mojej konstytucyjnej funkcji zwierzchnika sił zbrojnych – ocenił. – Nie jest tajemnicą, nie będę ukrywał, że pan generał miał krytyczny stosunek do całego szeregu działań, jakie prowadził i prowadzi pan minister Antoni Macierewicz. Do tego, żeby mógł wykonywać swoje zadania, niezbędny jest dostęp do informacji niejawnych, który miał – powiedział prezydent. Zastrzegł też, że nie ma żadnych wątpliwości, iż postępowanie wobec Kraszewskiego zostało wszczęte „na polecenie ministra obrony narodowej Antoniego Macierewicza”. – Zresztą on się nie odżegnuje od tego – prezydent.",,
"„Gdańsk to mała Rosja”, „układ gdański przypomina układ mafijny”","Platforma wyhodowała sobie w Gdańsku politycznego potwora, nad którym straciła całkowicie kontrolę – powiedział w „Minęła Dwudziesta” Marek Formela  z „Gazety Gdańskiej” komentując decyzję prezydenta Gdańska, który zapowiedział, że będzie ubiegał się o reelekcję. – Można powiedzieć: układ gdański trzyma się mocno – powiedział i Marek Król z tygodnika „Sieci”  i dodał, że przypomina układ mafijny.","W „Minęła dwudziesta” publicyści komentowali decyzję prezydenta Gdańska Pawła Adamowicza, który ogłosił, że będzie ubiegał się o reelekcję. Marek Formela z „Gazety Gdańskiej” stwierdził, że „Platforma wyhodowała sobie w Gdańsku politycznego potwora, nad którym straciła całkowicie kontrolę”. – Moim zdaniem stojący pod zarzutami, oskarżony o składanie fałszywych oświadczeń majątkowych i stojący pod zarzutami oszustw podatkowych prezydent Gdańska wziął sprawy w swoje ręce i uznał, że ma własną Platformę i te Platformę stworzył przez lata swojej władzy – mówił Formela. – Nastąpiła olbrzymia wasalizacja środowiska gospodarczego, ludzi kultury, ludzi sportu. To są wielorakie powiązania, które czasami znajdują ujście zewnętrzne, jak w przypadku Amber Gold, ciągnięcia samolotu, czy zabiegania o pieniądze na zoo czy film o Lechu Wałęsie, ale na ogół są dyskretnie skrywane i starannie przez Pawła Adamowicza prowadzone  – powiedział Formela. „Gdańsk to mała Rosja”–Gdańsk to jest mała Rosja. To przypomina bardzo taki system, gdzie władza oligarchiczna jest tak rozdzielona, że kluczowa linia przebiega: albo jesteś za prezydentem, albo nie jesteś za prezydentem – powiedział Maciej Kożuszek z „Gazety Polskiej”.Jego zdaniem,  Paweł Adamowicz wypowiada się w mediach jak Władimir Putin. – Nie udziela odpowiedzi, tak żeby w jak największym stopniu zamazać swoją winę czy przedstawić PR-ową interpretację faktów; on udziela odpowiedzi w taki sposób, żeby pokazać dziennikarzom, że nic nie mogą mu zrobić. ",,
Program „500+” najważniejszą reformą rządu Beaty Szydło. Wyniki sondy tvp.info,"Wprowadzenie programu „500+” najważniejszą reformą gabinetu premier Beaty Szydło w sondzie przeprowadzonej przez portal tvp.info. Internauci przez 24 godziny mogli głosować na 32 reformy wprowadzone przez rząd obozu Zjednoczonej Prawicy. Na drugiej pozycji znalazła się poprawa ściągalności podatków (walka z mafiami podatkowymi, zaostrzenie kar za wyłudzenia VAT). Trzecią, według Was, najistotniejszą zmianą wprowadzoną w ciągu dwóch lat rządów jest obniżenie wieku emerytalnego."," 25,6 proc. internautów zagłosowało za „500+” – sztandarową reformą rządu Beaty Szydło. Drugie miejsce zajęła – „poprawa ściągalności podatków (walka z mafiami podatkowymi, zaostrzenia kara za wyłudzenia VAT)”. Na tę pozycję głosowało 19,5 proc. osób. Trzecia z reform – „obniżenie wieku emerytalnego” – zdobyła 14 proc.Na kolejnych pozycjach w naszej sondzie znalazły się: „zmiany w mediach publicznych” (5,5 proc. głosów) i „Wojska Obrony Terytorialnej” (5,3 proc. głosów). Ex aequo szóste miejsce w ankiecie, z wynikiem 2,7 proc., zajęły „reforma edukacji” i „podnoszenie płacy minimalnej”. Na kolejnym miejscu znalazła się „polityka historyczna bardziej nastawiona na patriotyzm narodowy” – 2,5 proc. głosów. Pierwszą dziesiątkę w ankiecie zamykają „dekomunizacja przestrzeni publicznej” (2,4 proc. głosów), „bieda nie może być powodem odbierania dzieci” (2,3 proc.) oraz z tym samym wynikiem „rozszerzona konfiskata dla przestępców” i „program praca dla więźniów” (obie po 1,6 proc. głosów).Serdecznie dziękujemy wszystkim, którzy wzięli udział w ankiecie. ",,
Zniszczone plakaty „Gazety Polskiej” z wizerunkami duchownych,Nad ranem wandale zniszczyli plakaty „Gazety Polskiej” z wizerunkami duchownych – poinformował portal niezalezna.pl. Plakaty znajdowały się na billboardach przy ulicach: Nowogrodzkiej i Solec w Warszawie.,"Na plakatach były wizerunki Jana Pawła II, prymasa Stefana Wyszyńskiego, księdza Jerzego Popiełuszki i ojca Maksymiliana Kolbego. Plakat tygodnika jest przeróbką tego, który promował film „Kler”. Opublikowano go we wrześniowym wydaniu „Gazety Polskiej”. Redaktor naczelny „Gazety Polskiej” Tomasz Sakiewicz, odnosząc się do tego aktu wandalizmu, stwierdził, że „agresja, jaką rozpętano wobec Kościoła i duchownych przypomina najgorsze nagonki z czasów komunistycznych”.  Dodał, że niszczenie wizerunków Jana Pawła II czy księdza Popiełuszki „pokazuje, do jakiego zdziczenia doszło wraz z falą nagonki”. Tomasz Sakiewicz zaapelował, by plakat „Gazety Polskiej” był powielany przez „wszystkich ludzi dobrej woli”.",,
NIK publikuje raport w sprawie afery GetBack,"Instytucje państwowe, a w szczególności KNF, nie zapewniły skutecznej ochrony konsumentów przed niezgodną z prawem działalnością GetBacku; ich działania były nieadekwatne do istoty i skali zagrożeń oraz nie w pełni rzetelne – wynika z raportu Najwyższej Izby Kontroli.","NIK wskazuje w raporcie, że Urząd Komisji Nadzoru Finansowego (UKNF) przez pierwsze pięć lat działalności spółki, czyli od 2012 r., nie przeprowadził w niej ani jednej kontroli.   Nie zidentyfikował także sygnałów wskazujących na nieprawidłowości na podstawie informacji udostępnianych przez spółkę, jej audytorów i inne podmioty z nią współpracujące.  Izba zauważyła także, iż ponad 9 tys. nabywców obligacji GetBack S.A nie odzyskało zainwestowanych środków w wysokości przekraczającej 2,5 miliarda zł, a intensywne działania nadzorcze i kontrole podjęto dopiero po zaprzestaniu obsługi zobowiązań przez spółkę. Według NIK informacje od konsumentów o potencjalnych nadużyciach i nieprawidłowościach w działalności windykacyjnej GetBack S.A. wpływały do UOKiK już od listopada 2014 r. Pisma dotyczyły stosowania przez Spółkę nieuczciwych praktyk rynkowych przy dochodzeniu przez nią wierzytelności.  Izba wskazała, że w Urzędzie zarejestrowano 100 sygnałów konsumenckich dotyczących takich praktyk, a w latach 2015-2018 Urząd prowadził trzy postępowania wyjaśniające oraz jedno w sprawie praktyk naruszających zbiorowe interesy konsumentów. Na spółkę została nałożona kara w wysokości ponad 5 mln zł.  NIK zwrócił jednak uwagę na długotrwałość prowadzonych przez UOKiK postępowań. W jednym przypadku termin przekroczono o ponad 1,5 roku. „Wpływało to niekorzystnie na sytuację osób, wobec których kierowane były agresywne działania windykacyjne Spółki” – oceniła Izba.",,
Cios w Państwo Islamskie. Zginął syn wieloletniego przywódcy organizacji,Jeden z synów przywódcy Państwa Islamskiego Abu Bakra al-Bagdadiego zginął podczas walk w muhafazie Hims w centralnej części Syrii. Informację podała powiązana z dżihadystami agencja Amak.,"„Hudhahayaf al-Badri (Niech Pan przyjmie jego duszę!) zginął podczas ofensywy przeciw wojskom rosyjskim i alawickim kontrolującym jedną z elektrowni w muhafazie Hims” – napisano w komunikacie.Przywódca Państwa Islamskiego Abu Bakr al-Bagdadi stał na jego czele od 4 lipca 2014 r., gdy w najstarszym z meczetów Mosulu wygłosił kazanie, w którym ogłosił się kalifem. Obszar jego panowania obejmował przejęte bez większych przeszkód przez dżihadystów terytoria w Iraku i w Syrii.25 mln dolarów za głowęIrakijczyk, za którego pojmanie Stany Zjednoczone wyznaczyły nagrodę w wysokości 25 mln dolarów, zginął najprawdopodobniej w 2016 r. albo w 2017 r. Agencja informacyjna Amak podała w czerwcu 2016 r., że duchowny zginął podczas amerykańskiego nalotu w okolicach Mosulu. Pentagon nie potwierdził ostatecznie tej informacji.W listopadzie 2016 r., podczas bitwy o Mosul, opublikowane zostało wezwanie Al-Bagdadiego o kontynuację walki przeciwko niewiernym w prowincji Niniwa. Pojawiły się też informacje, że terrorysta żyje i przebywa na leczeniu, gdyż stracił władzę w nogach.",,
Rada Warszawy przyjęła budżet na 2020 r.; dochody wyższe niż w 2019 r.,"Rada Warszawy przyjęła w nocy budżet na 2020 r. Dochody w przyszłym roku w porównaniu z przychodami w 2019 r. mają być wyższe o prawie 1,4 mld zł. Mimo to miasto wstrzymało m.in. budowę obwodnicy śródmieścia.","Za projektem stołecznego budżetu głosowali radni rządzącej w Warszawie Koalicji Obywatelskiej (39 głosów). Przeciw byli przedstawiciele Prawa i Sprawiedliwości (18 głosów). Jedna osoba wstrzymała się od głosowania.Zgodnie z projektem uchwały budżetowej dochody w przyszłym roku wyniosą niemal 19,3 mld zł. Wydatki zostały zaplanowane w wysokości ponad 21,4 mld zł. Deficyt wyniesie ponad 2,1 mld zł, a łączne zadłużenie miasta na koniec 2020 r. to ponad 4,6 mld. Dochody miasta w przyszłym roku w porównaniu z przychodami w 2019 r. mają być wyższe o prawie 1,4 mld zł.Prezydent Warszawy Rafał Trzaskowski przedstawiając projekt budżetu przekonywał, że czynnikiem mającym zasadniczy wpływ na możliwości finansowe w 2020 r. są zmiany dotyczące udziału we wpływach z podatku dochodowego od osób fizycznych (PIT) rozliczających się w stolicy. Według miasta szacowany ubytek dochodów w 2020 r. wyniesie ponad 800 mln zł. Mimo to wpływy z PIT osiągną wysokość 6,3 mld zł. Prezydent zaznaczył, że najwięcej, czyli ponad 4,7 mld zł Warszawa wyda na edukację – koszty te będą wyższe od tegorocznych o 7,5 proc. Po raz kolejny przekonywał, że wydatki miasta na ten cel rosną, a subwencja oświatowa w wysokości 2,4 mld zł ich nie pokrywa. Prezydent przyznał, że jest zagrożona realizacja jego obietnicy dotyczącej 100 zł na każdego ucznia na zajęcia pozalekcyjne.W budżecie zapisano również wzrost kosztów związanych z odbiorem nieczystości i ich przetwarzaniem z 323 mln zł w 2019 r. do 925 mln zł w przyszłym roku. Trzaskowski tłumaczył to zmianami legislacyjnymi wprowadzonymi przez znowelizowaną ustawę śmieciową.Wiceprzewodniczący Rady Warszawy Dariusz Figura (PiS) zwrócił uwagę, że planowane dochody miasta z PIT i CIT mają być łącznie wyższe niż w 2019 r. Wskazał, że tzw. janosikowe nie zostało wprowadzone przez rząd Prawa i Sprawiedliwości, a Platforma Obywatelska przez osiem lat swoich rządów nic nie uczyniła, aby było ono niższe. Zaapelował o to, aby nie odkładać budowy obwodnicy śródmieścia. – Dla nas obwodnica jest tematem fundamentalnym – powiedział i złożył projekt poprawki do budżetu. Przedłożył również poprawkę do budżetu dotyczącą zakupu butelkomatów pozwalających zwiększyć ilość odzyskiwanych opakowań.Radny Błażej Poboży (PiS) wskazał na obietnice Trzaskowskiego, których realizacja nie znalazła miejsca w budżecie miasta. W wymienił obwodnicę śródmieścia, budowę parkingów podziemnych w centrum, dodatkowe środki na zajęcia pozalekcyjne dla uczniów, nasadzanie miliona drzew, modernizację stadionu Polonii i darmową komunikację dla młodzieży uczącej się w szkołach ponadpodstawowych.Prezydent odpowiedział, że realizacja obietnic została rozłożona na lata.Radni opozycji złożyli łącznie kilkadziesiąt poprawek do uchwały budżetowej. Dotyczyły one m.in. budowy i rozbudowy szkół w tym. min. szkoły podstawowej 257 na Białołęce. Żaden z ich projektów nie został przyjęty.",,
Maryja zamalowana farbą w klipie LGBT z Rabiejem i Biedroniem,"Gejowscy celebryci Dawid Mycek-Kwieciński i Jakub Kwieciński-Mycek opublikowali teledysk, w którym przedstawiono akt profanacji figury Matki Bożej z Lourdes – figura jest malowana na kolory LGBT. Film skierowany jest również przeciw tradycyjnemu rozumieniu rodziny – jako związku mężczyzny i kobiety. Występują w nim między innymi wiceprezydent Warszawy, Paweł Rabiej oraz europoseł i lider Wiosny, Robert Biedroń.","Na teledysku widać mężczyznę, który profanuje figurkę Matki Bożej Niepokalanej z Lourdes, malując barwy ruchu LGBT. W pewnym momencie inna postać symbolicznie drze kartę z definicją małżeństwa jako związku mężczyzny i kobiety. Dokonany akt „unieważnienia” definicji mają ilustrować  występujące postaci. Na nagraniu  pojawiają się między innymi  wiceprezydent Warszawy Paweł Rabiej oraz lider Wiosny Robert Biedroń – z partnerami.  Pokazano także dwie kobiety z małym dzieckiem, a także mężczyznę w koloratce z kubkiem „Kościół przeciw homofobii”.  W opisie filmu zamieszczono stwierdzenie, że w Polsce znajduje się „ponad 2 mln ludzi LGBTQ+” nie podając ani źródła tej informacji, ani definicji „człowieka LGBTQ+”. Dawid Mycek-Kwieciński i Jakub Kwieciński-Mycek, którzy opublikowali teledysk, wielokrotnie pojawiali się w lewicowych mediach. Ostatnio przy okazji ogłoszenia przez nich, że nie przyjmują w swoim „hotelu nad morzem gości, którzy są: członkami, bądź sympatykami Prawa i Sprawiedliwości, sędziami dublerami w Trybunale Konstytucyjnym, pracownikami lub słuchaczami Radia Maryja, członkami Ruchu Narodowego lub wyznają poglądy faszystowskie, wiernymi widzami »Wiadomości« Telewizji Polskiej lub TVP Info i identyfikują się z treściami przekazywanymi w tych mediach”.  Panowie określani w lewicowych mediach mianem „małżeństwa” ogłosili swoją decyzję po wydaniu przez Trybunał Konstytucyjny orzeczenia w sprawie łódzkiego drukarza.",,
Z szablami na karnawał w Wenecji. Niemieccy turyści z zarzutami,"Czterech turystów z Niemiec zostało zatrzymanych i doprowadzonych na komendę policji w Wenecji, gdy w strojach karnawałowych spacerowali po placu Świętego Marka z autentycznymi szablami. Postawiono im zarzut nielegalnego posiadania broni.","Lokalne media podały w sobotę, że wśród tłumów przebranych uczestników karnawału uwagę funkcjonariuszy zwróciło czterech mężczyzn w strojach żołnierzy pruskich z czasów napoleońskich. Ich zaniepokojenie wzbudził widok rękojeści broni siecznej przy ich mundurach.Policjanci postanowili skontrolować mężczyzn. Okazało się, że broń, jaką mieli przy kostiumach karnawałowych to prawdziwe szable, stanowiące zagrożenie. Dlatego Niemcy zostali zaprowadzeni na komendę i tam spisani.Na ostatni weekend karnawału przybyły do Wenecji tysiące ludzi. Obowiązują tam nadzwyczajne środki bezpieczeństwa.",,
"Rodzice Michaela Ollisa: Czujemy się, jakbyśmy byli przez Polskę adoptowani","Linda i Robert Ollisowie, rodzice sierż. szt. Michaela Ollisa, który zginął w 2013 r. w Afganistanie ratując polskiego kolegę, spotkali się w sobotę w Krakowie z uratowanym przez ich syna porucznikiem Karolem Cierpicą. Z jego rodziną spędzą niedzielę.","To trzeci pobyt Ollisów w Polsce od tragicznego zdarzenia sprzed sześciu lat. – Jesteśmy szczęśliwi, że możemy znów spotkać Karola, Basię i ich dzieci: Kubę i Michaela - mówił Robert Ollis. Oboje przyznają, że dla nich są oni bliscy jak rodzina, choć odległość nie ułatwia utrzymywania bliskich i częstych kontaktów.– Jesteśmy bardzo wdzięczni za to, w jakim sposób Polacy pamiętają o naszym synu. Myślę, że jest on nawet bardziej obecny w pamięci ludzi tutaj niż w USA - może dlatego, że wielu amerykańskich żołnierzy zginęło w Iraku i Afganistanie, Michael jest jednym z nich. Polska też straciła żołnierzy, ale ze względu na okoliczności tego, co się stało, zupełnie inaczej podchodzi się do tego tutaj - mówiła Linda Ollis.Sierżant sztabowy Michael H. Ollis zginął 28 sierpnia 2013 r. w bazie wojskowej Ghazni, osłaniając własnym ciałem ppor. Karola Cierpicę podczas ataku zamachowca-samobójcy, który zdetonował ładunek wybuchowy. Spotkanie z uratowanym i jego rodzinąW sobotę w Krakowie Ollisów przywitali Karol Cierpica z żoną Barbarą oraz młodszym, pięcioletnim synem Michaelem. Amerykanie dzień spędzą zwiedzając zabytki, a niedzielę – w rodzinnym domu Cierpiców.Ollisowie są w Polsce od kilku dni. 11 listopada w Warszawie wzięli udział w centralnych obchodach Święta Niepodległości. Podkreślali pamięć o weteranach okazywaną przez Polaków nie tylko od święta, i wciąż żywą w Polsce pamięć o tym, co zrobił ich syn.Nagroda „Honorowy Ambasador Polski”W Lubinie Ollisowie odebrali nagrodę „Honorowy Ambasador Polski”, przyznaną im w ramach plebiscytu zorganizowanego przez KGHM. Jego celem było wyłonienie osób przyczyniających się do budowania pozytywnego wizerunku Polski na świecie. W poniedziałek rodzice poległego amerykańskiego żołnierza będą na Zamku Królewskim w Warszawie oraz w Muzeum Powstania Warszawskiego.W listopadzie 2013 r. Ollis został pośmiertnie odznaczony Gwiazdą Afganistanu i Złotym Medalem Wojska Polskiego. Przyznano mu także amerykańskie odznaczenia wojskowe, w tym Srebrną Gwiazdę i Krzyż Wybitnej Służby.Sierżant sztabowy Michael H. Ollis mieszkał w Nowym Jorku. Wstąpił do armii USA w roku 2006. Podczas służby w Afganistanie był żołnierzem 10. Dywizji Górskiej. Była to jego kolejna zmiana w Afganistanie, wcześniej służył także w Iraku.",,
Około 80 Ukraińców jest więzionych w Rosji z powodów politycznych,Według ukraińskich władz Rosjanie przetrzymują z powodów politycznych około 80 Ukraińców. Takie dane w rozmowie z Polskim Radiem przekazał Ihor Hryb – szef oddziału do spraw osób uwięzionych ukraińskiego Ministerstwa Terytoriów Czasowo Okupowanych.,"Ihor Hryb prywatnie jest ojcem jednego z politycznych więźniów przetrzymywanych w Rosji.Terroryzm, szpiegostwo – takie zarzuty najczęściej słyszą Ukraińcy przetrzymywani przez Rosjan z powodów politycznych. Są wśród nich Tatarzy niezgadzający się na rosyjską okupację Krymu, ale też na przykład skazany na 20 lat łagru reżyser Ołeh Sencow czy ukraiński dziennikarz Roman Suszczenko. Ihor Hryb zwrócił uwagę, że 80 Ukraińców więzionych w Rosji z powodów politycznych łączy jedno: są niewinni, a Rosja wykorzystuje ich, aby pokazać swoim obywatelom, że Ukraińcy to terroryści i dywersanci.",,
Setki seniorów oszukanych na lipnych pakietach medycznych,"Wabili seniorów bezpłatnymi badaniami, w czasie których, wmawiano im, że są poważnie chorzy. Ratunkiem miało być wykupienie pakietów medycznych, gwarantujących szybki dostęp specjalistów.  Jak się okazało bezwartościowych. W ciągu pięciu lat oszuści wyłudzili od kilkuset seniorów prawie 2,2 mln zł. Za te pieniądze kupowali sobie m.in. luksusowe samochody, jak Porsche czy Tesla lub równie zabytkowe zegarki marki Patek, Vacheron Constantin czy Breitling.","W minioną środę policjanci ze śródmiejskiej rejonówki, współpracujący z Prokuraturą Okręgową w Warszawie, zatrzymali siedem osób, które stały za przekrętem z pakietami medycznymi. – Osoby te są podejrzane o udziału w zorganizowanej grupie przestępczej mającej na celu popełnianie przestępstw przeciwko mieniu, głownie na szkodę osób starszych. Zatrzymanym przedstawiono także po kilkaset zarzutów doprowadzenia kilkuset pokrzywdzonych do niekorzystnego rozporządzenia mieniem poprzez zawieranie niekorzystnych dla nich umów dotyczących zakupu pakietów medycznych, urządzeń oraz gadżetów mających mieć, jak zapewniali przedstawiciele spółek właściwości zdrowotne. W rzeczywistości klienci nie otrzymywali świadczeń zawartych w umowie – wyjaśnia prok. Łukasz Łapczyński, rzecznik Prokuratury Okręgowej w Warszawie. Prokuratura zwraca uwagę, że oszuści stosowali „techniki manipulacyjne, utrudniające lub nawet uniemożliwiające starszym osobom świadome podjęcie decyzji codo zawieranych przez nich umów”.Wśród zatrzymanych jest Marcin K., uważany za organizatora przekrętów. Odpowie on za kierowania zorganizowaną grupą przestępczą oraz oszustwa na szkodę ponad 300 osób.Cudowne skarpetkiZ ustaleń śledczych wynika, że pierwsza ze spółek kontrolowanych przez oszustów, rozpoczęła działalność w 2015 r. Oferowała m.in. kołdry, skarpetki oraz majtki i biustonosze zawierające srebro koloidalne. – Srebrem w postaci nanocząsteczek - według spółki sprzedającej pościel - leczyć można wszystko: astmę, grypę, zapalenie płuc, infekcje zatok, cukrzycę, alergie pokarmowe, problemy z prostatą, reumatyzm, łuszczycę, łupież i nowotwory – pisała w listopadzie 2015 r. „Gazeta Wyborcza”, która ostrzegała przed naciągaczami.Z artykułu GW wynikało, że „cudowną” pościel można było kupić za cztery tysiące złotych, ale skarpetki ze srebrna nitką już tylko za 50 zł. W rzeczywistości towar nie miał żadnych właściwości leczniczych. Po dziesiątkach skarg i interwencjach Rzecznika Praw Konsumenta, właściciele spółki przenieśli się na ul. Kijowską w Warszawie, gdzie otworzyli klinikę medyczną. Za jej pośrednictwem zaczęli sprzedawać pakiety medyczne z „nielimitowanym dostępem do lekarzy specjalistów”. Okazało się, że trafili na prawdziwą żyłę złota.Fatalna diagnozaPrzedstawiciele „kliniki” polowali na klientów dzwoniąc do nich lub roznosząc ulotki za zaproszeniem na bezpłatne kompleksowe badania układu krwionośnego i serca. Spotkania te, organizowano salach konferencyjnych lub klubach seniora.W czasie mityngu okazywało się, że zamiast profesjonalnej diagnostyki, seniorów badano pulsometrem, albo urządzeniem z wykorzystaniem pola magnetycznego. Nie miały one żadnej wartości. Jednak każdego z przebadanych informowano, że stan jego zdrowia jest fatalny i wymaga natychmiastowego leczenia.  – Podczas spotkania przedstawiciel firmy przeprowadził badanie polegające na zapięciu na palcu dłoni czujnika, który przekazał do komputera wyniki. Na podstawie tego badania stwierdził, że mam niedotlenienie mózgu - niewydolność płuc i serca - problemy z sercem – relacjonowała jedna z klientek „kliniki”, w skardze do UOKiK.Przestraszonych seniorów przekonywano, że jednym rozwiązaniem jest wykupienie przez nich pakietu medycznego, gwarantującego nielimitowane wizyty lekarskiej i szybki dostęp do specjalistów. Za pakiety trzeba było zapłacić od kilku do kilkunastu tysięcy złotych. Pod presjąOszuści nie wahali się przed wywieraniem presji na klientów, aby ci jak najszybciej zawarli umowę. „Zostałam zagadana tak, abym nie mogła zajrzeć do umowy(…) Podczas całej rozmowy nie miałam możliwości zapoznania się ani z umową, ani z ofertą (…) Do banku w galerii handlowej zawiózł mnie kierowca. Po drodze dopytywał czy zamiast brać kredyt nie dysponuję taką gotówką w domu (…) – skarżyła się inna z seniorek.Wiele wskazuje na to, że z oszustami współpracowali pracownicy banków, którzy „od ręki” udzielali wysokoprocentowych kredytów na pokrycie kosztów rzekomych świadczeń.",,
Solidarna Polska jest już partią,"Zgodnie z przewidywaniami, Zbigniew Ziobro został wybrany na prezesa Solidarnej Polski. Wiceszefami zostali Beata Kempa oraz Jacek Kurski. 1300 delegatów  wzięło  udział w kongresie założycielskim nowej partii, który odbył się w Otrębusach pod Warszawą. Ugrupowanie, stworzone przez byłych polityków PiS, przekształciło się w partię polityczną; przedstawione zostały statut i deklaracja programowa.","Kongres zdecydował też, że partia zostanie zarejestrowana pod nazwą „Solidarna Polska Zbigniewa Ziobro”, natomiast w codziennej działalności będzie używana nazwa Solidarna Polska.  Rozróżnienie jest spowodowane tym, że istnieje już stowarzyszenia pod nazwą„Solidarna Polska”, co uniemożliwia rejestrację innej organizacji czy partii politycznej pod taką samą nazwą. Ponad tysiąc delegatów w OtrębusachKongres rozpoczęły wystąpienia liderów Solidarnej Polski. Przemawiali m.in. Zbigniew Ziobro, Jacek Kurski, Ludwik Dorn, Tadeusz Cymański i Beata Kempa. -  Chcemy reprezentować zwykłych ludzi, być formacją przede wszystkim wiarygodną, dotrzymującą słowa - powiedział Ziobro.Przypomniał, że wybory parlamentarne i prezydenckie w 2005 r. Prawo i Sprawiedliwość zwyciężyło pod hasłem „Solidarna Polska”. Ziobro zaznaczył, że szefem kampanii parlamentarnej PiS był wówczas Ludwik Dorn, a on sam prowadził kampanię prezydencką. Z kolei Jacek Kurski kierował kampaniąmedialną ugrupowania. Ci politycy należą dziś do Solidarnej Polski. - My jesteśmy konsekwentni. Wówczas też nie wierzono w nasze zwycięstwo. I dziś zaczynamy drogę ku zwycięstwu polskiej prawicy - powiedział.Kongres przyjął deklarację i statutKongres przyjął deklarację programową i statut partii. Jak zapowiedział jeden z liderów ugrupowania Jacek Kurski, deklaracja porusza przede wszystkim sprawy społeczne i zawiera propozycje w kwestii m.in. polityki prorodzinnej, ochrony polskiej przedsiębiorczości i suwerenności interesów w Unii Europejskiej.Z kolei w statucie znajduje się m.in. zapis pozwalający w każdym momencie odwołać prezesa partii zwykłą większością głosów Rady Politycznej. W PiS  prezesa może odwołać wyłącznie kongres. „Solidarna Polska szkodzi prawicy”   Prezes PiS Jarosław Kaczyński jest zdania, że Solidarna Polska to „doraźna inicjatywa, która szkodzi prawicy”.  –  Jeśli chodzi przyjęcie tego zaproszenia, to jest pewna zasadnicza trudność   odparł Kaczyński pytany o wystosowane przez Zbigniewa Ziobrę zaproszenie dla prezesa PiS na sobotni kongres SP. Jak ocenił, ze względu na swą odrębność i wkładintelektualny Prawica Rzeczypospolitej (z którą PiS nawiązał w sobotę współpracę) „ma prawo do suwerenności”. –  W przypadku Solidarnej Polski, to jest to doraźna inicjatywa i poza tym, że szkodzi prawicy i cech, o którychmógłbym powiedzieć pozytywnie, nie ma  –  uważa prezes PiS.  Według Kaczyńskiego „idea dwóch płuc prawicy jest zła i ci, którzy idą tą drogą, idą ku przegranej”. –  Prosiliśmy, tych którzy odeszli, by wrócili i tapropozycja jest aktualna (...) ale nie będzie aktualna wiecznie  – podkreślił. –  Jest propozycja i jest ona wyraźna i albo będzie przyjęta, albo nie będzie przyjęta  – dodał lider Prawa i Sprawiedliwości.",,
"Trzy wartości kard. Wyszyńskiego: Kościół, Ojczyzna, rodzina",W katedrze włocławskiej upamiętniono 95. rocznicę święceń kapłańskich i 118. rocznicę urodzin kardynała Stefana Wyszyńskiego. Biskup włocławski Wiesław Mering przewodniczył Mszy świętej i poświęcił portret Prymasa Tysiąclecia w kaplicy święceń Prymasa.,"Biskup Mering powiedział Polskiemu Radiu, że kardynał Stefan Wyszyński obok Kościoła i Ojczyzny cenił wartość rodziny. – Przecież jedno z haseł Wielkiej Nowenny, przez którą przeprowadzał nasz naród to była rodzina silna, ale kim, Bogiem – powiedział biskup Mering. Podkreślił, że podstawą silnej i trwałej rodziny jest wiara i wartości, które symbolizuje chrześcijaństwo. Biskup włocławski podkreślił, że Prymas Tysiąclecia był niezastąpionym pasterzem. – W polskim Kościele taki wielki brak męża, który ma odwagę, nie boi się, który gotów jest bronić Kościoła, jego praw, jego nauki i który równocześnie całą siłą kocha naród i w tym narodzie to, co jest jego podstawą podstawową strukturą, czyli rodziny – stwierdził biskup Mering. Zwrócił uwagę, że marginalizuje się nauczanie Prymasa Wyszyńskiego, ponieważ sprzeciwia się współczesnym trendom. – Bo potrafił tym, którzy decydują często o aktualnej, dzisiejszej kulturze powiedzieć „robicie źle”, potrafił bronić tego Kościoła, który dzisiaj czasem, jeszcze niektórzy nazywają toruńskim Kościołem, on szanował zwykłego, prostego człowieka – oznajmił biskup Mering.",,
Honorowe medale dla Kwaśniewskiego i Millera,"Aleksander Kwaśniewski i Leszek Miller otrzymali honorowe medale europejskie przyznane przez prestiżowy klub przedsiębiorców Business Centre Club (BCC). Podczas uroczystości wręczono także 140 medali europejskich dla przedsiębiorstw, które wspierają polskie produkty i usługi na rynkach unijnych.","Honorowymi medalami europejskimi wyróżniono polityków, którzy propagowali idee wspólnotowe i działali na rzecz wejścia Polski do Unii – powiedział szef BCC Marek Goliszewski podczas uroczystości wręczania medali, która odbyła się w piątek w Warszawie. Były prezydent Aleksander Kwaśniewski po otrzymaniu medalu podkreślił, że  10 lat jego prezydentury było poświęcona przystąpieniu Polski do Unii Europejskiej. Natomiast były premier Leszek Miller stwierdził, że cieszy się, że w końcu ktoś docenił sukces akcesyjny jego rządu.Klub BCC nagrodził także przedsiębiorstwa, których wyroby i usługi  spełniają standardy europejskie, i z których możemy być dumni w Europie – podkreślił  Goliszewski.Medal europejski dla przedsiębiorstw jest jednocześnie rekomendacją wystawioną wyróżnionym usługom przez Urząd Komitetu Integracji Europejskiej, Business Centre Club oraz Europejski Komitet Ekonomiczno-Społeczny. Wśród nagrodzonych są zarówno najwięksi polscy producenci, jak również banki, instytucje finansowe i ubezpieczeniowe, liderzy branży budowlanej, firmy informatyczny i telekomunikacyjne, a także mniejsze przedsiębiorstwa oraz media. Honorowy Medal Europejski otrzymują osoby spoza środowiska przedsiębiorców, które promują idee Unii Europejskiej. Dotychczas Honorowe Medale Europejskie odebrali m.in. prof. Władysław Bartoszewski, Jan Krzysztof Bielecki, ks. Adam Boniecki, prof. Jerzy Buzek, prof. Norman Davies, Danuta Hübner, Adam Michnik, ks. apb Henryk Muszyński, Janusz Onyszkiewicz, ks. bp Tadeusz Pieronek, Jerzy Pilch, prof. Henryk Samsonowicz, Krzysztof Zanussi, Rafał Ziemkiewicz, Jacek Żakowski, ks. bp Józef Życiński. Business Centre Club istnieje od 1991 roku. Powstał, by jako instytucja wielopłaszczyznowa, wspierać przedsiębiorczych Polaków. Jest prestiżowym Klubem przedsiębiorców i największą w kraju organizacją indywidualnych pracodawców. Zrzesza ponad 1200, głównie prywatnych firm reprezentowanych przez blisko 2000 przedsiębiorców, obracających kapitałem ponad 200 mld zł i zatrudniających 600 tysięcy pracowników. Wśród członków BCC znajdują się największe międzynarodowe korporacje, instytucje finansowe, ubezpieczeniowe, firmy telekomunikacyjne, najwięksi polscy producenci, uczelnie wyższe, koncerny wydawnicze itd. Do Klubu należy ponad 200 zagranicznych firm.Członkami Klubu są także prawnicy, dziennikarze, naukowcy, wydawcy, lekarze, wojskowi i studenci.",,
Bitwa Warszawska wciąż czeka na upamiętnienie w formie pomnika,Do kancelarii marszałek Sejmu Elżbiety Witek wpłynęło pismo Federacji Stowarzyszeń Weteranów i Sukcesorów Walk o Niepodległość RP. Jego sygnatariusze chcą podjęcia działań Sejmu w sprawie budowy pomnika Bitwy Warszawskiej 1920 roku – informuje „Nasz Dziennik”. W październiku Senat przyjął uchwałę ustanawiającą rok 2020 Rokiem Bitwy Warszawskiej.,"Do kancelarii nowo zaprzysiężonej marszałek Sejmu Elżbiety Witek 13 listopada wpłynęło pismo Federacji Stowarzyszeń Weteranów i Sukcesorów Walk o Niepodległość RP z apelem o podjęcie konkretnych działań Sejmu i niezwłoczne przystąpienie do budowy pomnika Bitwy Warszawskiej 1920 roku. Autorzy załączyli do pisma projekt takiej uchwały, zaznaczając, że nadrzędnym celem jest upamiętnienie bitwy w formie monumentu.Inicjatywy społeczne mające na celu postawienie pomnika Bitwy Warszawskiej pojawiły się już w 2017 roku. – Przepychanka trwa już dwa lata, bez żadnego pozytywnego skutku. To jest zaskakujące i oburzające. Temat budowy pomnika powinien być już dawno ustalony i realizowany. Tymczasem jest tylko przepychany z miejsca na miejsce, bez żadnych konkretnych zadań wykonawczych – wskazuje Leonard Kapiszewski, prezes Rady Fundacji Stowarzyszeń Weteranów i Sukcesorów Walk o Niepodległość RP.– Oczekujemy podjęcia stosownej uchwały przez Sejm, wówczas będzie ona wiążąca i zmusi wszystkie organy państwowe, odpowiedzialne za te problemy, do podjęcia działań w tym przedmiocie – podkreśla Kapiszewski.",,
Warszawska giełda nadal leci w dół. WIG20 poniżej kolejnej granicy,"Indeks WIG20, skupiający 20 największych spółek notowanych na warszawskiej giełdzie, spadł w środę poniżej poziomu 1800 punktów. To najniższy poziom od sześciu lat. W ciągu ostatniego roku WIG20 stracił na wartości aż 27 proc.","Podczas otwarcia notowań w środę główny indeks miał poziom ok. 1820 punktów, ale szybko zaczął tracić. Na koniec dnia jego wartość wynosiła 1773 punkty. Główny indeks warszawskiej giełdy notuje historyczne spadki. W zeszłym tygodniu spadł poniżej bariery 1900 punktów. Jak pisała wówczas „Rzeczpospolita”, czerwień na giełdowych wykresach jest spowodowana m.in. zapowiedziami rządu na temat wydatków budżetowych oraz nałożenia dodatkowych podatków na banki. Na parkiecie odbiły się także niskie ceny surowców. Zdaniem części komentatorów na negatywne nastroje inwestorów wpływa też kryzys konstytucyjny. – Giełda jest barometrem gospodarki i stanu państwa. W momencie gdy trwa zamieszanie wokół Trybunału Konstytucyjnego, to oddaje ona te nastroje i pokazuje to, co dzieje się w ostatnim czasie w polskiej polityce – komentuje w rozmowie z „Gazetą Wyborczą” Przemysław Smoliński, analityk Domu Maklerskiego PKO BP.",,
„Na przestrzeni dziejów przyjęliście fale imigrantów”. Franciszek do biskupów w USA,"Papież Franciszek wezwał amerykańskich biskupów do krzewienia kultury dialogu, by „obalać mury i budować mosty”. Swe przesłanie wystosował w związku z obradami Konferencji Episkopatu USA w Baltimore.","W przesłaniu wideo skierowanym do obradujących w stanie Maryland biskupów papież powiedział, że Kościół w USA „na przestrzeni dziejów przyjął i zintegrował kolejne fale imigrantów”.– W bogatej różnorodności swych języków i tradycji kulturowych ukształtowali oni zmieniające się oblicze amerykańskiego Kościoła – zauważył.– Naszym wielkim wyzwaniem jest tworzenie kultury spotkania, która zachęcać będzie poszczególne osoby i grupy do dzielenia się bogactwem swych tradycji i doświadczeń, by obalić mury i budować mosty – oświadczył Franciszek. – Jesteśmy powołani do tego, by być zwiastunami dobrych nowin dla społeczeństwa dręczonego przez niepokojące zmiany społeczne, kulturowe i duchowe oraz rosnącą polaryzację – stwierdził papież.Położył nacisk na znaczenie pracy duszpasterskiej wśród katolików hiszpańskojęzycznych i podkreślił, że wspólnota ta wnosi ważny wkład w życie narodu.Franciszek wystosował swe przesłanie tydzień po wyborach prezydenckich w USA i wygranej Donalda Trumpa.",,
Niemiecki rząd chce ułatwić deportacje nielegalnych imigrantów,"Niemiecki rząd zatwierdził projekt ustawy ułatwiającej deportacje nielegalnych imigrantów niemających szans na azyl. Ustawa przewiduje m.in. więcej możliwości osadzenia osób podlegających wydaleniu w areszcie. Rząd Angeli Merkel chce w ten sposób zapobiec ukrywaniu się imigrantów, co uniemożliwia odesłanie ich do kraju pochodzenia.","Skutkiem nowych przepisów ma też być przeznaczanie mniej pieniędzy na tych imigrantów, którym inny kraj Unii Europejskiej przyznał już status uchodźcy. – Ich świadczenia ograniczą się właściwie do biletu powrotnego – powiedział wiceprzewodniczący klubu poselskiego CDU w Bundestagu Thorsten Frei. Dla tych, za których wniosek o azyl – zgodnie z konwencją dublińską – odpowiedzialny jest inny kraj, przewidziane jest obniżenie świadczeń.Rząd zatwierdził także reformę ustawy o świadczeniach dla ubiegających się w Niemczech o azyl. W przyszłości osoby samotne i samotnie wychowujące dzieci mają obok świadczeń rzeczowych otrzymywać miesięcznie 150 euro (do tej pory 135 euro). Osoby przebywające w jednym z ośrodków detencyjnych lub kwaterze dla uchodźców otrzymają tylko 136 euro.Projekt zakłada także, że imigranci ubiegający się o azyl, którzy chcą jak najszybciej podjąć pracę, będą mieli łatwiejszy dostęp do kursów językowych, nawet wtedy, gdy ich szanse na uzyskanie w Niemczech statusu uchodźcy są niewielkie. Regulacja ta nie będzie jednak dotyczyć osób o statusie pobytu tolerowanego, których tożsamość nie jest potwierdzona; te osoby obowiązuje generalny zakaz pracy.Opozycja krytykujePlany berlińskiego rządu krytykują opozycja i organizacje humanitarne. Organizacja Pro Asyl zaapelowała do rządu o „gruntowne przemyślenie swoich planów”. Prowadzone przez bawarską chadecję MSW celuje w „pozbawienie praw, areszt i wyparcie z Niemiec przez pozbawienie świadczeń” – skrytykował szef Pro Asyl Guenter Burkhardt. Dodał, że rząd nie może „tak daleko sięgających ingerencji"" zatwierdzić „ot, tak”.Organizacje krytykują także, że poprzez zamykanie kandydatów do deportacji w aresztach (mimo że będą musieli przebywać oddzielnie od więźniów w zakładach karnych) zniesiona zostanie granica między prawem karnym a azylowym. Również Zieloni i opozycyjna FDP krytykują projekt Horsta Seehofera. Szefowa Zielonych Annalena Baerbock nazwała umieszczanie deportowanych w aresztach „naruszeniem prawa europejskiego”.",,
Amerykanie stopniowo wycofują żołnierzy z Afganistanu,"Stany Zjednoczone wycofały z Afganistanu w ciągu roku dwa tysiące żołnierzy – poinformował generał Austin S. Miller, dowódca sił USA w Afganistanie. Nastąpiło to mimo braku porozumienia pokojowego z talibami.","Zgodnie z szacunkami amerykańskich wojskowych obecnie w Afganistanie stacjonuje około 13 tys. żołnierzy USA. W ubiegłym roku liczba ta wynosiła około 15 tys. Dziennik „New York Times” pisze w tym kontekście o „cichym ograniczaniu oddziałów”.Zastrzegający anonimowość amerykańscy i afgańscy urzędnicy utrzymują, że dalsze plany przewidują ograniczenie kontyngentu USA do około 8,6 tys. żołnierzy. Według „NYT” zamiast formalnego nakazu strona amerykańska preferuje stopniowe wycofywanie się z tego pogrążonego w konflikcie kraju.Wcześniej pojawiały się spekulacje, że plany ograniczenia kontyngentu zawisły w próżni, gdy na początku września prezydent Donald Trump uznał za niecelowe dalsze rozmowy pokojowe z talibami. Kwestia liczebności amerykańskiego kontyngentu miała być główną kartą przetargową w negocjacjach z fundamentalistami prowadzonymi przez dyplomatów USA.Rozmowy z talibamiProjekt porozumienia z talibami przewidywał m.in. wycofanie z Afganistanu amerykańskich żołnierzy z pięciu baz w zamian za gwarancje niewykorzystywania terytorium fundamentalistów jako bazy do zbrojnych ataków na USA i państwa z nimi sprzymierzone.W pierwszej fazie USA miały zredukować liczbę żołnierzy do 8,6 tys., podczas gdy talibowie mieliby prowadzić negocjacje z władzami w Kabulu. USA całkowicie opuściłyby Afganistan później „z wyraźnym wskazaniem, że doszłoby do tego w odpowiednim czasie” w kontekście wyborów prezydenckich w USA w listopadzie 2020 roku.Kwestia redukcji personelu wojskowego USA w tym kraju odgrywa ważną rolę w polityce wewnętrznej Stanów Zjednoczonych. Trump zamierza wykorzystać w swej kampanii wyborczej sprawę powrotu żołnierzy do kraju jako atut wyborczy.",,
„Czy Schetyna zajmie stanowisko ws. znieważania religii chrześcijańskiej podczas marszu w Gdańsku”,"„Czy Schetyna zajmie stanowisko ws. znieważania religii chrześcijańskiej podczas marszu w Gdańsku, z którego tak dumna jest prezydent tego miasta?” – napisał na Twitterze profesor Stanisław Żerko, odnosząc się do wydarzeń, które miały miejsce podczas sobotniego marszu równości w Gdańsku.","W sobotę w Gdańsku odbył się piąty Trójmiejski Marsz Równości. W trakcie imprezy, która była objęta patronatem przez prezydent miasta Aleksandrę Dulkiewicz, doszło do skandalu. Uczestnicy zaprezentowali planszę, na której rysunek waginy zastąpił Najświętszy Sakrament.„Jestem dumna i zaszczycona, że mogłam otworzyć i uczestniczyć w V Trójmiejskim Marszu Równości. Gdańsk nie boi się różnorodności – napisała po zakończeniu parady prezydent Gdańska.Do sobotnich wydarzeń odniósł się na Twitterze profesor Stanisław Żerko. „Czy Schetyna zajmie stanowisko ws. znieważania religii chrześcijańskiej podczas marszu w Gdańsku, z którego tak dumna jest prezydent tego miasta?” – zapytał.",,
Dzięki „taktyce salami” przejęli kontrolę nad strategicznym morzem,"Chiny stopniowo przejęły już kontrolę nad znaczną częścią Morza Południowochińskiego. Stosując „taktykę salami” – małych kroków, które pojedynczo były zbyt nieznaczne, by wzbudzić reakcję USA – zmieniły układ sił na tym kluczowym dla handlu międzynarodowego akwenie.","Chińczycy najpierw budowali sztuczne wyspy. Potem instalowali na nich uzbrojenie. Wysyłali na akwen rybaków, by nieformalnie zasygnalizować prawa do akwenu. Ale za nimi płynęły okręty ochrony wybrzeża lub marynarki wojennej, by ich chronić. W ten sposób faktycznie przejęli kontrolę nad znaczną częścią Morza Południowochińskiego - pisze „Financial Times”. Brytyjski dziennik przypomina, że podczas wizyty sekretarza obrony USA Jamesa Mattisa w Pekinie chiński prezydent Xi Jingping oświadczył, iż „Chiny nie mogą ustąpić nawet »jednego cala« kluczowej drogi morskiej, przez którą co roku przepływają towary o wartości 5 bilionów dolarów"".Było to jedynie powtórzeniem stanowiska, które Xi prezentował już wcześniej. „Było to jednak stanowisko, które Pekin jeszcze dziesięć lat temu ostrożnie wypowiadał publicznie. Teraz chińscy przedstawiciele otwarcie twierdzą, że wielkie mocarstwa powinny kontrolować wody wokół siebie” – pisze „FT”.Dziennik stwierdza, że Morze Południowochińskie, do którego roszczenia zgłasza wiele państw regionu, wpisuje się na listę światowych punktów zapalnych, która obejmuje m.in. Ukrainę, Syrię i Półwysep Koreański. „Może to skłonić amerykańskich sojuszników, zaniepokojonych wzrostem znaczenia Chin, takich jak Japonia i Korea Południowa, do stwierdzenia, że Waszyngton nie będzie już bronił ich interesów, i wzięcia sprawy w swoje ręce, zaostrzając niebezpieczny wyścig zbrojeń w regionie Azji i Pacyfiku” - ocenia „FT”. „Stany Zjednoczone powinny zintensyfikować swoje działania w zakresie wolności żeglugi, wysyłając jednostki pływające na (sporną) drogę wodną i zachęcać do tego Francję i Wielką Brytanię. Trzeba ściślej współpracować z sojusznikami w regionie, takimi jak Filipiny, Korea Południowa i Japonia, a także w większym stopniu uspokajać ich i przyciągać nowych potencjalnych sprzymierzeńców, takich jak Wietnam” – radzi „Financial Times”. „Upadek Pax Americana wraz ze wzrostem znaczenia Chin może być ostatecznie nieunikniony. Prezydent USA Donald Trump i jego najbliższe otoczenie nie powinni jednak starać się przyspieszać tego upadku. Na Morzu Południowochińskim, jak i w innych miejscach, powinni starać się jak najdłużej przedłużać tę koncepcję i pomóc w jak najlepszym ukształtowaniu nowego porządku, który zastąpi stary” - konkluduje dziennik.",,
Rzecznik rządu o akcji „Silni razem”: To dla nas kolejny prezent,"Nie rozumiem tego ruchu PO, ale z punktu widzenia wyborczego to kolejny prezent, bo odsłania hipokryzję tej partii – ocenił we wtorek rzecznik rządu Piotr Müller, pytany o akcję „Silni razem”. Pod analogicznym hasztagiem w Internecie zaczęły pojawiać się wulgarne wpisy.","Koalicja Obywatelska zainaugurowała w poniedziałek akcję „Silni razem”. Specjalny bus i infolinia będą zachęcały do wspierania kampanii opozycji. Politycy KO na poniedziałkowej konferencji apelowali, aby zgłaszać się do nich i wspólnie działać w kampanii.Podczas konferencji PiS zwrócono uwagę na to, że pod hasztagiem #SilniRazem pojawiają się obraźliwe wpisy. – Od kilkunastu tygodni, może nieco więcej, w Internecie funkcjonował rzekomo oddolnie, spontanicznie utworzony hasztag #SilniRazem. Dzisiaj w czasie konferencji członków sztabu KO okazało się, że jest to akcja zaplanowana, akcja firmowana przez pana posła Krzysztofa Brejzę i posła Adama Szłapkę. Treści, które się znajdują pod tym hasztagiem są nie tylko oburzające, ale i wulgarne – mówił w poniedziałek szef KPRM Michał Dworczyk.Kandydatka KO na premiera Małgorzata Kidawa-Błońska zaapelowała do przedstawicieli PiS, by ci nie umieszczali na jej billboardzie hasztagu #SilniRazem. – Bo tego hasztagu na moim billboardzie nie ma, a na konferencji na Nowogrodzkiej tak został zaprezentowany – wskazała.",,
„Atakują jak deforma sądownictwa”. Poseł KO strzela do zombie symbolizujących rządy PiS,"Jacek Pająk, kandydat do Sejmu Koalicji Obywatelskiej w Krakowie, opublikował w internecie spot wyborczy oparty o grę komputerową. Polityk strzela w nim do zombie, wplatając w to polityczne komentarze. Zabija potwory podpisane hasłami, które opozycja wiąże z obozem rządzącym, jak „deforma sądownictwa” czy „dojenie przedsiębiorców”. – Skończmy wreszcie z tą mową nienawiści! – dodaje przy tym Pająk.","Na materiale widzimy grę komputerową polegającą na strzelaniu do zombie. Graczem jest sam Pająk, który zabijając potwory, wplata w materiał swoje komentarze polityczne. – No tak. Polska w ruinie. Obiecali i zrobili. W dodatku gdzie spojrzeć – tam potwory. O, proszę! Atakują znienacka jak deforma sądownictwa – mówi. W tym momencie zaczyna biec w jego kierunku zombie, nad którym wyświetlają się słowa „deforma sądownictwa”. Pająk niszczy go serią z karabinu. W podobny sposób unicestwia jeszcze kilka stworów z napisami „wysokie ceny”, „dojenie przedsiębiorców”, „pazerność władzy”. W pewnym momencie pojawiają się dwa zombie z podpisem „zdradzieckie mordy”. B– Skończmy wreszcie z tą mową nienawiści! Wy do mnie brzydko, a ja mam dla was wyłącznie dobre słowo. Dość obrażania i dzielenia Polaków na tych lepszych i gorszych – mówi. Kiedy wypowiada te słowa, potwory zaczynają znikać. – Zagrajmy razem. Wygrajmy Polskę – mówi pod koniec spotu Pająk, namawiając do oddania głosu na niego. Pająk startuje z trzeciego miejsca na liście KO w Krakowie.",,
Trump: sojusz między Polską a USA nie był nigdy tak mocny,"– Sojusz między Polską a USA nie był nigdy tak mocny, zgodziliśmy się z prezydentem Andrzejem Dudą, że łączą nas bardzo silne więzy obronne - mówił prezydent USA Donald Trump po wtorkowym spotkaniu z prezydentem Andrzejem Dudą w Waszyngtonie. – Mam nadzieję, że prezydent Donald Trump podejmie decyzję o skierowaniu kolejnych jednostek wojsk amerykańskich wraz z wyposażeniem do Polski –  mówił z kolei prezydent Andrzej Duda.","Trump podkreślił, że w 2018 r. obchodzone jest 100-lecie odzyskania przez Polskę niepodległości.– W tym roku Polska i Stany Zjednoczone obchodzą 100-lecie odzyskania niepodległości przez Polskę i bez mała 100 lat więzów dyplomatycznych między Polską i USA. To długi okres, zatem jestem bardzo szczęśliwy, że sojusz między naszymi krajami nie był nigdy tak mocny - mówił Trump, zwracając się w kierunku prezydenta Dudy, który zgodził się z nim.– W naszych dyskusjach dzisiejszego popołudnia prezydent Duda i ja zgodziliśmy się, że łączą nas bardzo silne więzy obronne, wzmocniona kooperacja obronna  dodał amerykański prezydent.Podziękował również Polsce za spełnianie zobowiązań NATO odnośnie wydatków na obronność oraz za wkład we wsparcie NATO w misje w Afganistanie i w koalicję przeciwko ISIS. Trump: silne narody muszą mieć bardzo silne graniceSilne narody muszą mieć bardzo silne granice – podkreślił prezydent USA Donald Trump. Podkreślił też znaczenie bezpieczeństwa energetycznego w Europie Środkowej.– Nie można mieć bezpieczeństwa krajowego bez ochrony granic, tak polskich jak i amerykańskich, zatem silne narody muszą mieć bardzo silne granice – powiedział Trump.Prezydent USA podkreślił też znaczenie bezpieczeństwa energetycznego. – Bo Polska i Stany Zjednoczone przykładają wagę w zróżnicowaniu na terenie Europy, żeby nie opierać się o jednego dostawcę energii – wyjaśnił Trump.– Polska cały czas pracuje bardzo mocno, żeby tak w kraju jak i w Europie Środkowej zabezpieczyć się energetycznie – mówił prezydent USA, przypominając, że w ubiegłym roku Stany Zjednoczone „z dumą wysłało pierwszy eksport gazu skroplonego do Polski”.W kontekście bezpieczeństwa eneregtycznego zwrócił także uwagę na inicjatywę Trójmorza, gdzie – jak mówił – „Europa Środkowa chce mieć większy dostęp do energii, żeby zredukować bariery z tym związane”. – Stany Zjednoczone wspierają te cele – zapewnił. Trump: Polska wybrała miejsce wśród wolnych narodów jako partner Stanów Zjednoczonych Trump powiedział, że na spotkaniu z prezydentem Dudą dyskutowali o dwustronnych relacjach ekonomicznych między Polską i USA. – Polska przez ponad ćwierć wieku doświadczyła stałego wzrostu gospodarczego, to duży krok, również oczekujemy dalszego zacieśnienia wymiany inwestycji i handlu pomiędzy naszymi dwoma wspaniałymi narodami – powiedział prezydent USA.Podkreślił, że „z niecierpliwością oczekuje partnerstwa z prezydentem Dudą” w zakresie wspólnego wzmacniania gospodarek USA i Polski.– Polska wybrała swoje miejsce wśród wolnych narodów całego świata, jako lojalny sojusznik, strategiczny partner Stanów Zjednoczonych, bardzo to mocno doceniamy, witamy kolejne sto lat naszej przyjaźni, między naszymi dwoma krajami – powiedział Trump. Trump: rozmawialiśmy o dwustronnych relacjach ekonomicznychNa dzisiejszym spotkaniu rozmawialiśmy o dwustronnych relacjach ekonomicznych. Polska przez ponad ćwierć wieku doświadczyła trwałego wzrostu gospodarczego, to jest duży krok - powiedział prezydent USA Donald Trump. – Również oczekujemy dalszego zacieśniania wymiany inwestycji i handlu pomiędzy naszymi wspaniałymi narodami - dodał Trump.– Rozmawialiśmy na temat Inicjatywy Trójmorza, w której Europa Środkowa chce mieć większy dostęp do energii (...) Stany Zjednoczone wspierają te cele i chcemy jeszcze bardziej zacieśniać nasze związki gospodarcze z tym regionem Europy - oświadczył Trump. Prezydent Duda: mam nadzieję, że prezydent Trump podejmie decyzję o skierowaniu kolejnych jednostek wojsk do Polski Prezydent podkreślił, że cieszy się z obecności wojsk amerykańskich w Polsce oraz postanowień szczytu NATO w Warszawie. – Cieszę się również z tego, że na terytorium Polski przebywają teraz amerykańscy żołnierze w ramach naszych porozumień bilateralnych, ale zapraszam pana prezydenta do tego, żeby do Polski skierować więcej oddziałów amerykańskich - mówił Duda.Jak dodał, według Polski obecność amerykańskich wojsk gwarantuje bezpieczeństwo w naszej części Europy. Przypomniał również zakupienie przez Polskę amerykańskiego systemu rakietowego Patriot.– Chcemy realizować kolejne zakupy sprzętu. Chcemy także współpracować w zakresie badań i rozwoju, jeśli chodzi o technikę wojskową i jestem przekonany, że ta współpraca między Polską a USA będzie się dobrze układała. Mam nadzieję, że pan prezydent podejmie decyzję o skierowaniu do Polski kolejnych jednostek amerykańskich wraz z wyposażeniem - powiedział prezydent.Przypomniał swoją wypowiedź z rozpoczęcia spotkania, w której żartobliwie odniósł się do utworzenia bazy „Fort Trump”.– Wierzę w to głęboko, że jest to możliwe i jestem przekonany, że taka decyzja jest zarówno w polskim interesie, jak i w interesie USA - stwierdził Duda.Podkreślił, że współpraca wojskowa USA z Polską - ze względu na strategiczne położenie Polski w Europie - jest ważna także dla bezpieczeństwa Stanów Zjednoczonych. – Obecność armii Stanów Zjednoczonych u nas jest istotna, także po to, żeby chronić amerykańskie interesy - powiedział Duda. Duda: polsko-amerykańska deklaracja wytycza nowe ścieżki na przyszłość Duda powiedział po spotkaniu w Waszyngtonie z prezydentem USA Donaldem Trumpem, że bardzo się cieszy, że gości w Białym Domu w roku, kiedy Polska świętuje 100–lecie odzyskania niepodległości; podkreślał, że ma to „ogromne, symboliczne znaczenie” dla Polski i Polaków, także tych mieszkających w Stanach Zjednoczonych. Zaznaczył, że kwestia niepodległości była jednym z ważnych punktów polityki prezydenta USA Woodrowa Wilsona; mówił, że przed 1918 r. „zamieścił on polską niepodległość na swojej agendzie, agendzie swojej polityki”.Polski prezydent podkreślał, że Polacy „doznali wtedy od amerykańskiego prezydenta dobra” – Cieszę się ogromnie, że dziś jako polski prezydent mogę stanąć w Waszyngtonie, mogę usiąść przy jednym stole z prezydentem Stanów Zjednoczonych i podpisać porozumienie, pogłębiające nasze partnerstwo strategiczne i odnawiające to partnerstwo – powiedział Andrzej Duda, przypominając, że umowa o partnerstwie strategicznym pomiędzy Polską a USA została podpisana w 2008 r.– Dziś tę odnowioną wersję, uwspółcześnioną – wiele się zmieniło przez te 10 lat – partnerstwa strategicznego pomiędzy naszymi krajami i tematyki tego partnerstwa podpisaliśmy osobiście wraz z prezydentem Donaldem Trumpem i za to panu prezydentowi chciałbym bardzo serdecznie podziękować – powiedział Duda.Podkreślił, że to porozumienie „wskazuje te najważniejsze aspekty naszej współpracy i naszej przyjaźni i wytycza nowe ścieżki na przyszłość – zacieśniania współpracy w dziedzinie obronności, współpracy militarnej i zacieśniania współpracy w dziedzinie bezpieczeństwa i biznesu energetycznego, także w aspekcie wspomnianej już przez prezydenta (Trumpa) współpracy w zakresie Trójmorza”. Duda: zapraszamy do Polski biznes amerykański Prezydent Duda powiedział, że podczas spotkania z prezydentem USA Donaldem Trumpem dyskutowali m.in. na temat otwarcia się Polski na amerykańskich przedsiębiorców.– Zapraszamy biznes ze Stanów Zjednoczonych do Polski. Zapraszamy do Polski wszelkich biznesmenów i tych, którzy mają możliwości wielkich inwestycji, ale zapraszamy także tych mniejszych. W Polsce są coraz lepsze możliwości inwestycyjne. Polska rozwija się bardzo dynamicznie – zapewnił Andrzej Duda.Według prezydenta Dudy, „Polska jest ciekawym partnerem, gdzie USA i biznes z USA jest mile widziany”.– Chcę o tym wszystkich zapewnić. Jest to także perspektywa rozwinięcia swojej działalności poprzez Polskę na kraje Trójmorza. Nad tym pracujemy także w ramach państw Trójmorza, żeby te możliwości komunikacyjne i współpracy gospodarczej były coraz szersze. Chcemy, żeby zgłaszali się do realizowanych inwestycji także partnerzy biznesowi ze Stanów Zjednoczonych – dodał.Prezydent zaznaczył też, że na polskim rynku są już obecne duże amerykańskie firmy. – Są oczywiście firmy amerykańskie obecne na rynku polskim od wielu lat, chociażby General Electric, który realizuje wielką inwestycję w Polsce z zakresu energetyki – mówił Andrzej Duda. Duda: budowa gazociągu Nord Stream 2 zagraża stabilności energetycznej Europy Prezydent Duda mówił, że współpraca z USA ma kluczowe znaczenie m.in. w kwestii zapewnienia bezpieczeństwa energetycznego. Wskazał, że podczas spotkania z prezydentem Trumpem rozmawiał również o zagrożeniach dla bezpieczeństwa energetycznego w Europie i o możliwości dywersyfikacji dostaw.– Niewątpliwie takim ogromnym, w tej chwili największym zagrożeniem jest budowa gazociągu Nord Stream 2. Dużo mówiliśmy o tym z panem prezydentem (Trumpem), przedstawiałem tę sytuację taką, jaka jest – powiedział Duda.– Jest to inwestycja, która bez wątpienia zagraża stabilności energetycznej Europy i bez wątpienia zagraża także i polskiemu bezpieczeństwu energetycznemu, bo grozi dominacją rosyjską, zwłaszcza w perspektywie, kiedy Rosja mówi o budowie kolejnych gazociągów – Nord Stream 3, Nord Stream 4. To niebezpieczeństwo absolutnej dominacji rosyjskiej w Europie, jeżeli chodzi o dostawy gazu, jest oczywiste – powiedział prezydent RP.– Jakie są skutki takiej dominacji? Proszę państwa, kilka lat temu przekonaliśmy się o tym na Ukrainie – nagłe zamknięcie dostaw, oczywiście niemające nic wspólnego z żadnymi czynnikami ekonomicznymi, związane tylko i wyłącznie z szantażem politycznym, było faktem – wskazał.Prezydent podkreślił, że Polska będzie wszystkimi siłami dążyła do tego, aby się przed tym zabezpieczyć. – Stąd nasza decyzja o budowie terminalu LNG, stąd nasza decyzja także o tym, aby także ten gaz skroplony od Stanów Zjednoczonych kupować – powiedział. – Wierzę w to głęboko, że dzięki gazoportowi, dzięki rozwijaniu jego możliwości rocznego przyjęcia gazu będziemy nie tylko realizowali, zapewniali swoje potrzeby energetyczne, ale że będziemy mogli także ten gaz przesyłać do naszych sąsiadów, choćby w ramach współpracy Trójmorza, budowy interkonektorów. Mówiliśmy właśnie dzisiaj o tych wszystkich sprawach z panem prezydentem (Trumpem) bardzo dużo – dodał.",,
Papież Franciszek wezwał do walki z plagą zabójstw kobiet,"Podczas nabożeństwa maryjnego w mieście Trujillo w Peru w sobotę papież Franciszek wezwał walki z plagą zabójstw kobiet, która - jak podkreślił - dotyka Amerykę Południową. - Należy odrzucić wszelkie formy przemocy - mówił.","W homilii w czasie nabożeństwa na placu w mieście położonym nad Pacyfikiem Franciszek wskazywał, że peruwiańskie matki i babcie są „prawdziwą siłą napędową życia i rodzin” w Peru. Prosił o uznanie oraz wdzięczność wobec kobiet.Zwrócił się do Peruwiańczyków: „Chcę was zachęcić do walki z plagą, która dotyka nasz kontynent: liczne przypadki zabójstw kobiet”.Papież dodał, że przypadki przemocy są „wyciszane za wieloma murami”.„Zachęcam was do walki z tym źródłem cierpienia, prosząc, aby promowano ustawodawstwo i kulturę odrzucania wszelkich form przemocy” – apelował Franciszek.",,
Chińska policja wywiozła z domu biskupa nieuznawanego przez władze,"Chiński biskup tzw. Kościoła podziemnego Guo Xijin, który został niedawno poproszony przez Watykan o ustąpienie miejsca kapłanowi uznawanemu przez komunistyczne władze, został w poniedziałek zabrany z domu przez policję – podał katolicki serwis AsiaNews.it.","Portal AsiaNews.it poinformował, że ordynariusz diecezji Mindong w prowincji Fujian na wschodnim wybrzeżu Chin został w poniedziałek po południu zaproszony do lokalnego biura ds. religijnych. Po spotkaniu z urzędnikami wrócił do domu, spakował się, a wkrótce potem policja wywiozła go w nieznanym kierunku. Razem z nim zabrano kanclerza kurii diecezjalnej o nazwisku Xu.Portal przypomniał, że biskup Guo był przed Wielkanocą ubiegłego roku przetrzymywany przez policję przez 20 dni.Prośba Stolicy Apostolskiej59-letni Guo został niedawno poproszony przez Stolicę Apostolską o ustąpienie miejsca Zhanowi Silu - jednemu z siedmiu biskupów mianowanych przez chińskie władze, ale nieuznanych jak dotąd, przynajmniej publicznie, przez papieża. Według wiernych Guo został zatrzymany po odmowie koncelebracji z Zhanem.Podobną prośbę Stolica Apostolska wystosowała w stosunku do pracującego w mieście Shantou w prowincji Guangdong na południu Chin 88-letniego biskupa Zhuang Jianjiana. Miałby on przejść na emeryturę, a jego miejsce mógłby zająć ekskomunikowany w 2011 roku biskup Huang Bingzhang, członek lojalnego wobec Komunistycznej Partii Chin (KPCh) krajowego parlamentu.Według relacji AsiaNews.it Zhuang rozpłakał się, gdy usłyszał tę prośbę od odwiedzającego Chiny wysłannika Watykanu abp. Claudio Marii Cellego. Coraz bliżej ugodyMedia spekulują jednak, że obie strony są już bliskie zawarcia ugody w sprawie święceń biskupich. W lutym Agencja Reutera podała, powołując się na wysokie rangą źródło w Watykanie, że porozumienie jest już gotowe i może zostać podpisane w ciągu najbliższych kilku miesięcy.Negocjacje wzbudzają kontrowersje wśród hierarchów Kościoła i wiernych. Niektórzy twierdzą, że umowa byłaby „mniejszym złem”, inni natomiast przypominają o trwających od dekad prześladowaniach katolików przez komunistyczne władze Chin.Według dziennika „New York Times” na przywróceniu relacji i normalizacji życia religijnego katolików w Chinach szczególnie zależy papieżowi Franciszkowi. Państwowy chiński dziennik „Huanqiu Shibao” pisał w lutym, że Franciszek „poszedł na konkretne ustępstwa wobec Chin w sprawie ordynacji biskupów”. „Zdrada Jezusa Chrystusa”Tymczasem znany z ostrej retoryki hongkoński kardynał Joseph Zen oceniał na swojej stronie internetowej, że szukając umowy z ChRL, Watykan „sprzedaje chiński Kościół katolicki”. Wcześniej kardynał Zen, który jest emerytowanym biskupem Hongkongu, wielokrotnie krytykował Stolicę Apostolską i papieża Franciszka za skłonność do negocjacji z autorytarnymi władzami w Pekinie, nazywając ewentualną umowę „zdradą Jezusa Chrystusa”.Kontrola partii komunistycznej nad religią - podobnie jak nad wszystkimi sferami życia w Chinach - sukcesywnie zacieśnia się pod rządami prezydenta Xi Jinpinga.",,
Le Pen dała wyborcom wolną rękę,"Kandydatka skrajnej prawicy w wyborach prezydenckich we Francji Marine Le Pen dała swoim wyborcom wolną rękę w drugiej turze głosowania i tym samym nie poparła ani Francois Hollande'a, ani Nicolasa Sarkozy'ego. W pierwszej turze 22 kwietnia znalazła się na trzecim miejscu zdobywając 19 proc. głosów. Pierwszomajowe święto pracy stało się we Francji swego rodzaju sceną wyborczą.","Le Pen, przemawiając do swoich zwolenników na Placu Opery podczas dorocznego zgromadzenia Frontu Narodowego z okazji rocznicy śmierci Joanny d""Arc w Paryżu, powiedziała, że ci, którzy w pierwszej turze oddali głos na nią, muszą sami dokonać wyboru między prawicą i lewicą. Oświadczyła też, że nie będzie im doradzać.Tymczasem zwolennicy obydwu kandydatów deklarują swoje poparcie manifestując na ulicach Paryża. Liderka Frontu Narodowego zapowiada ofensywę w wyborach parlamentarnych.Marine Le Pen jest zdania, że myśli co piątego Francuza są zbieżne z ideałami skrajnie prawicowego Frontu Narodowego, który chce wyjścia Francji ze strefy wspólnej waluty, ograniczenia imigracji i wprowadzenia kontroli na granicach.Kilka tysięcy sympatyków Frontu Narodowego manifestowało w Paryżu. Na czele demonstracji jechała na koniu kobieta uosabiająca Joannę d’Arc – symbol narodowych wartości. Marine Le Pen na placu Opery zapowiedziała, że już wkrótce jej partia znajdzie się w Zgromadzeniu Narodowym, gdyż Front Narodowy, jak to ujęła, stał się busolą francuskiego życia politycznego.Ustępujący prezydent Nicolas Sarkozy na kilka dni przed drugą, decydującą turą wyborów prezydenckich, oświadczył przed kamerami telewizji BFM, że we Francji jest za dużo imigrantów i że francuska polityka integracji imigrantów poniosła porażkę. To wyraźny ukłon w stronę elektoratu skrajnej prawicy.",,
"Wiceminister sprawiedliwości: jeśli SN nie zawiesi postępowania, to może skutkować odpowiedzialnością karną","– Jestem zdziwiony, że do tej pory Sąd Najwyższy nie zawiesił swojego postępowania. To powinno być zrobione z urzędu - powiedział w programie „Bez retuszu” w TVP Info Michał Wójcik. Wiceminister sprawiedliwości odniósł się do sprawy ułaskawienia przez prezydenta Andrzeja Dudę byłego szefa CBA, a obecnie koordynatora służb specjalnych Mariusza Kamińskiego, co zostało potem podważone przez Sąd Najwyższy. Obecnie trwa spór, czy sędziowie mieli prawo podważać decyzję głowy państwa.","W 2015 roku Sąd Rejonowy Warszawa-Śródmieście skazał w I instancji Michała Kamińskiego na trzy lata więzienia m.in. za przekroczenie uprawnień i nielegalne działania operacyjne CBA. Polityk został jednak ułaskawiony przez prezydenta Andrzeja Dudę, jeszcze przed prawomocnym wyrokiem w tej sprawie. Sąd Najwyższy uznał potem, że prawo łaski może być stosowane wyłącznie wobec prawomocnie skazanych i że decyzja prezydenta „nie wywołuje skutków procesowych”. 9 sierpnia SN ma zbadać kasację ws. Kamińskiego. Minister sprawiedliwości i prokurator generalny Zbigniew Ziobro zaskarżył do TK przepis KPK pozwalający wnosić kasację na niekorzyść podsądnego w przypadku zastosowania wobec niego aktu łaski przez prezydenta. Wniósł też o zawieszenie postępowania przed SN z powodu sporu kompetencyjnego.Spory rozstrzyga TK Michał Wójcik wyraził zdziwienie, że Sąd Najwyższy nie zawiesił dotąd postępowania. – Zostały złożone wnioski w tej sprawie, więc Sąd Najwyższy ma wiedzę, że doszło do sporu kompetencyjnego. A spory kompetencyjne kto rozstrzyga w polskich przepisach? Trybunał Konstytucyjny! - dowodził. Według polityka może tutaj dojść do złamania ustawy zasadniczej. – Jeśli Sąd Najwyższy nie zawiesi tego postępowania, to w moim przekonaniu dopuści się deliktu konstytucyjnego – dodał. Minister Wójcik przestrzegł też sędziów przed konsekwencjami ich zachowań. – To może skutkować odpowiedzialnością karną. Sędziowie o tym wiedzą. Sąd Najwyższy nie rozstrzyga sporu kompetencyjnego, powinien zawiesić postępowanie – przekonywał. – To nie jest sprawa o to, który z sądów jest właściwy w sprawie cywilnej czy karnej. To jest spór między centralnymi organami konstytucyjnymi państwa i to rozstrzyga Trybunał Konstytucyjny – dodał.Kiedy prawo łaski? Odniósł się też do słów prezes TK Julii Przyłębskiej, która na antenie TVP Info wyraziła przekonanie, że Sąd Najwyższy powinien wstrzymać się z wyrokami. – Pani prezes Julia Przyłębska ma absolutną rację, że postępowanie powinno być zawieszone - podkreślił. – Prezydent ma prawo skorzystać z prawa łaski na każdym etapie postępowania – dodał. Gość „Bez retuszu” stwierdził też, że „nie ma żadnego konfliktu” między prezydentem Dudą a ministrem Ziobrą. – Nie ma co podgrzewać emocji, my jesteśmy obozem Zjednoczonej Prawicy, nikt nas nie podzieli - podkreślił.",,
Politolog o mniejszych środkach unijnych dla Polski: Jesteśmy ofiarą sukcesu,"Artur Wróblewski, politolog Uczelni Łazarskiego, ocenił na antenie TVP Info, że Polska jest ofiarą sukcesu, przez co dostanie mniej pieniędzy z środków unijnych. Odnosząc się do słów Grzegorza Schetyny, który zapowiedział, że KE jest w stanie wynegocjować 100 mld zł więcej niż PiS, stwierdził, że jest to demagogia. Dodał, że Polska nadal będzie „największym beneficjentem środków spójności”.","Grzegorz Schetyna zapowiedział w sobotę, że Koalicja Europejska jest w stanie wynegocjować 100 mld zł więcej środków unijnych niż Prawo i Sprawiedliwość. – Myśmy uzyskali ponad 500 mld złotych, oni najwyżej 400. To miara klęski Kaczyńskiego i Morawieckiego – stwierdził Schetyna. – 100 mld więcej dla Polaków i dla Polski – dodał.Do słów przewodniczącego PO odniósł się na antenie TVP Info politolog Artur Wróblewski, który stwierdził, że opowiadanie o złych negocjacjach jest demagogią. – Pamiętajmy, że mniejszy budżet UE wynika z primo, brexitu, czyli nie będzie składki jednego z państw, secundo, mamy nowa metodologię podziału środków unijnych, czyli 80 proc. będzie uzależnionych od PKB, zamożności – powiedział i dodał, że „my niestety jesteśmy ofiarą sukcesu”.",,
Gwiazdy na pomoc Teksańczykom. Sandra Bullock przekazała milion dolarów,"Tysiące Amerykanów – niezależnie od wieku, rasy, miejsca zamieszkania i dochodów – poprzez organizacje charytatywne czy też bezpośrednio swoimi indywidualnymi darami lub działaniami przyszło z pomocą ofiarom huraganu Harvey.","Największe amerykańskie organizacje filantropijne, obejmujące swoją działalnością wszystkie stany, jak Amerykański Czerwony Krzyż, Armia Zbawienia, AmeriCares, Catholic Charities - największa katolicka organizacja charytatywna w USA, od ostatniego weekendu otrzymały dziesiątki milionów dolarów od Amerykanów, których pierwszą reakcją w takich sytuacjach jest pomóc tym, którzy są w gorszej sytuacji.Dary pieniężne Fundacje i organizacje pomocy, których magazyny z reguły mają wystarczające zapasy żywności, ubrań, leków i środków higieny osobistej, apelują o przekazywanie darów pieniężnych, by pomoc mogła szybko trafić do potrzebujących.Donacje pieniężne ofiarodawcy mogą przekazywać w internecie, elektronicznie, a nawet przy użyciu smartfonów, wysyłając smsy z odpowiednim tekstem. Ponieważ szerzy się proceder wyłudzania „pieniędzy na powodzian” przez oszustów, często przy pomocy fikcyjnych, stworzonych w ciągu nocy organizacji charytatywnych, wszystkie amerykańskie media drukują codziennie listy szanowanych organizacji filantropijnych.Amerykańskie korporacje, oskarżane o bezduszność i kierowanie się wyłącznie żądzą zysku, do środy przekazały na pomoc powodzianom ponad 40 mln USD. Niektóre z nich przychodzą z pomocą w niekonwencjonalny sposób. Lokalne browary firmy Anheuser-Bush, producent popularnego piwa Budweiser, po ataku huraganu wstrzymały produkcję piwa i rozpoczęły produkcję puszek z wodą pitną, która jest rozdawana na terenach powodzi.Miliony od gwiazd Do akcji wsparcia powodzian, przyłączyły się gwiazdy amerykańskiego filmu, estrady i rozrywki. Słynna aktorka Sandra Bullock, zdobywczyni Oscara w 2010 r., przekazała milion dolarów na fundusz pomocy ofiarom huraganu Harvey.– Jestem wdzięczna, że mogłam tak postąpić. Musimy wzajemnie troszczyć się o siebie – stwierdziła w oświadczeniu aktorka.Sandra Bullock, która w przeszłości mieszkała w Austin, stolicy stanu Teksas, od lat hojnie wspomaga działalność Amerykańskiego Czerwonego Krzyża. Donacje na fundusz pomocy powodzianom przekazali także inni celebryci, m.in: aktor i piosenkarz Justin Timberlake, modelka Kim Kardashian, urodzona w Houston piosenkarka Beyonce, a także aktor Jensen Ackles, który zorganizował internetową kwestę, zbierając do środy 160 tys. USD.Ackles zaapelował do znajomych w Hollywood, aby każdy z nich wpłacił na ten fundusz przynajmniej 25 tys. Podobną kwestę na „Fundusz Pomocy Ofiarom Huraganu Harvey” zorganizował komik Kevin Hart. Hart zachęcił swoich przyjaciół do pomocy i wielu z nich - w tym Dwayne Johnson - przyszło za jego przykładem.Mimo tej ofiarności i hojności milionów Amerykanów, mobilizacji federalnych, stanowych i lokalnych agencji pomocy w sytuacjach kryzysowych, potrzeby ludności na terenach spustoszonych przez huragan i powodzie - ostrzegają pracownicy i wolontariusze instytucji charytatywnych - są niewyobrażalnie większe.",,
"Obrońcy Durczoka: Złożył wyjaśnienia, zaproponujemy wolnościowe środki zapobiegawcze","Kamil Durczok, któremu prokuratura zarzuca oszustwo i podrobienie weksla, złożył obszerne wyjaśnienia i deklaruje gotowość odniesienia się do wszelkich pozostałych, istotnych okoliczności sprawy – poinformowali w oświadczeniu obrońcy dziennikarza. Odnosząc się do decyzji sądu, który nie uwzględnił wniosku o areszt, zapowiedzieli, że przedstawią propozycję wolnościowych środków zapobiegawczych, w tym poręczenia majątkowego.","Sąd Rejonowy Katowice-Wschód nie uwzględnił wniosku prokuratury o aresztowanie Durczoka na trzy miesiące. Szczegółowe przesłanki decyzji sądu nie są na razie znane. Uzasadnienie postanowienia ma być gotowe w ciągu tygodnia. Złożymy zażalenie, decyzja sądu jest nieracjonalna i niezrozumiała  – oceniła  prokuratura Regionalna w Katowicach. W opinii śledczych sąd łagodniej potraktował podejrzanego, przyznając mu swoisty immunitet celebryty. Obrońcy Durczoka Karol Rużyło i Michał Ciupa napisali w oświadczeniu, że decyzję sądu przyjęli z szacunkiem i zadowoleniem. Nie chcą komentować treści orzeczenia ani zgromadzonego w sprawie materiału dowodowego, tłumacząc to dobrem postępowania, interesem ich klienta i przyszłymi decyzjami prokuratury.  „Jedynym, co chcemy podkreślić, jest okoliczność, że sprawa ma o wiele bardziej złożony charakter niż przekaz wynikający z dotychczasowych doniesień medialnych, co dostrzegł i podkreślił Sąd orzekający w przedmiocie wniosku o zastosowanie tymczasowego aresztowania” - napisali prawnicy Durczoka. Oświadczyli też, że przedstawią Prokuraturze Regionalnej w Katowicach propozycję odpowiednich wolnościowych środków zapobiegawczych, w tym stosownego poręczenia majątkowego.  Decyzję o zastosowaniu wobec Durczoka środków zapobiegawczych innych niż tymczasowe aresztowanie, a więc takich jak np. poręczenie majątkowe, dozór policji czy zakaz opuszczania kraju, może podjąć prokuratura. Jednak w pierwszej kolejności śledczy zamierzają złożyć zażalenie na decyzję sądu, który nie zgodził się na tymczasowe aresztowanie dziennikarza. Prokuratura uważa, że dobro postępowania wymaga zastosowania aresztu. Zarzucane Kamilowi Durczokowi przestępstwo to zbrodnia przeciwko środkom płatniczym. Zgodnie z kodeksem karnym przestępstwo z artykułu 310 par. 1 kodeksu karnego, dotyczące między innymi podrobienia papieru wartościowego, jakim jest weksel, podlega karze pozbawienia wolności na czas nie krótszy od lat pięciu albo karze 25 lat pozbawienia wolności. Zarzuty dotyczą podrobienia weksla i dokumentów towarzyszących zabezpieczeniu kredytu hipotecznego na blisko 3 mln zł z sierpnia 2008 r. Śledztwo w tej sprawie zostało wszczęte w sierpniu 2019 r. z zawiadomienia poręczyciela, a także banku, który również jest pokrzywdzony. W ostatnich dniach wpłynęła kluczowa w tej sprawie opinia biegłego z zakresu pisma ręcznego. Jak informowały w sierpniu media, w tym roku bank zwrócił się do byłej żony dziennikarza z wezwaniem do wykupu weksla z powodu nieuiszczenia należności przez kredytobiorcę. Kobieta zaprzeczyła, że złożyła swój na wekslu podpis, kwestionując jego autentyczność. Oświadczyła, że podpis został podrobiony, a jej nie było przy sporządzeniu tego weksla, ani nigdy go nie widziała. Poprzednio dziennikarz został zatrzymany pod koniec lipca 2019 r., po tym, jak uczestniczył w kolizji na remontowanym odcinku drogi krajowej nr 1 pod Piotrkowem Trybunalskim.  Jak się okazało, prowadząc samochód miał 2,6 promila alkoholu w wydychanym powietrzu. Trafił do policyjnej izby zatrzymań. Po wytrzeźwieniu został przewieziony do piotrkowskiej prokuratury rejonowej, gdzie usłyszał dwa zarzuty: sprowadzenia bezpośredniego niebezpieczeństwa katastrofy w ruchu lądowym, którego dopuściła się osoba będąca w stanie nietrzeźwości oraz kierowania pojazdem w stanie nietrzeźwości.  Za takie przestępstwa grozi nawet 12 lat więzienia. Durczok przyznał się tylko do jazdy pod wpływem alkoholu, co jest zagrożone karą do dwóch lat więzienia. Prokuratura rejonowa skierowała wtedy do sądu wniosek o aresztowanie podejrzanego, ale sąd nie przychylił się do tego i zastosował wobec dziennikarza poręczenie majątkowe, dozór policyjny i zakaz opuszczania kraju.  Zażalenie od tej decyzji złożyła do sądu II instancji Prokuratura Okręgowa w Piotrkowie Trybunalskim, która przejęła śledztwo. Sąd Okręgowy podtrzymał decyzję sądu I instancji. Zmienił natomiast wysokość poręczenia: kwotę 15 tys. zł podwyższył do 100 tys. zł.",,
Trump: Rozmowy z Kimem pomogły obu stronom zrozumieć stanowiska,"Prezydent USA Donald Trump ocenił, że jego zakończone przed czasem spotkanie w Hanoi z przywódcą Korei Północnej Kim Dzong Unem pomogło obu stronom zrozumieć wzajemne oczekiwania. Media chwalą amerykańskiego przywódcę za zerwanie rozmów. Oceniają, że nie miał innego wyjścia.","„Wspaniale jest wrócić z Wietnamu, niesamowite miejsce. Mieliśmy bardzo istotne negocjacje z Kim Dzong Unem – wiemy, czego oni chcą, oni wiedzą, co my musimy mieć. Relacje bardzo dobre, zobaczmy co się wydarzy” – napisał Trump na Twitterze.Dwudniowy szczyt Trumpa i Kima w stolicy Wietnamu Hanoi zakończył się w czwartek przed ustalonym terminem i bez żadnego porozumienia ani decyzji w sprawie ewentualnego kolejnego spotkania. Podczas szczytu Kim miał zaproponować zamknięcie ośrodka badań nuklearnych w Jongbjon w zamian za całkowite lub częściowe zniesienie międzynarodowych sankcji nałożonych na Koreę Północną. Trump natomiast stoi na stanowisku, że najpierw Korea Północna musi całkowicie zrezygnować z broni jądrowej, a potem dopiero może być mowa o znoszeniu sankcji.",,
Cena bitcoina najniższa od 4 miesięcy po ataku hakerów na giełdę kryptowalut,"Cena bitcoina spadła do najniższego od czterech miesięcy poziomu 6 370 dolarów, po tym jak południowokoreańska giełda kryptowalut Coinrail poinformowała, że hakerzy wykradli w weekend ponad 37 milionów dolarów, czyli prawie jedną trzecią wartości wirtualnej waluty, którą przechowywała.","W oświadczeniu na swojej stronie internetowej giełda Coinrail poinformowała, że jej system został dotknięty w niedzielę przez „cyberatak”, powodując stratę około 30 procent tokenów będących przedmiotem obrotu na południowokoreańskiej giełdzie. Specjaliści szacują, że ich wartość mogła wynosić nawet ponad 37,28 miliona dolarów. Po tej informacji cena bitcoina spadła o 500 dolarów w ciągu godziny i kontynuowała spadek. Choć Coinrail jest stosunkowo niewielką giełdą kryptowalut (98. co do wielkości), to napad na nią zdołał spowodować największy od lutego  spadek wartości bitcoinów i przypomniał inwestorom o potencjalnych zagrożeniach związanych z transakcjami kryptowalutowymi. David Jones, główny strateg rynku Capital.com, twierdzi, że bitcoin to „klasyczny przypadek ekonomicznej bańki”. W zeszłym roku wirtualna wartość tej kryptowaluty wzrosła sześciokrotnie, osiągając w grudniu rekordowy poziom 19,8 tys. dolarów.",,
Dożynki prezydenckie w Spale,"Prezydent przyjął tradycyjny bochen chleba podczas dożynek prezydenckich w Spale. Bronisław Komorowski podziękował uczestnikom i organizatorom dożynek. Prezydent mówił, że dziś żywiej biją serca wszystkich związanych ze wsią. Dodał, że dożynki są okazją, aby cieszyć się z zebranych plonów i mieć nadzieję na przyszłość.","Prezydent podkreślił, że Polska z roku na rok lepiej radzi sobie z problemami wsi. Dzieje się tak między innymi dzięki uczestnictwu Polski w Unii Europejskiej. To szansa na dalszy rozwój wsi, ale też konieczność walki o utrzymanie systemu unijnych dopłat do rolnictwa. Prezydent podkreślił, że pieniądze z dopłat zasilają całą gospodarkę.W wywiadzie, którego udzielił Telewizji Polskiej podczas dożynek prezydenckich w Spale, Bronisław Komorowski podkreślił, że odpowiednia polityka unijna pomoże w zmianie struktury rolnej w Polsce. Będzie też szansą dla uboższych rolników, którzy nie mają szans na produkcje wielkotowarową.Prezydent powiedział, że trzeba szukać sposobów, aby zachęcić rolników do ubezpieczania gospodarstw. Rozwiązania takie przygotowuje już rząd. Zdaniem Komorowskiego, jeśli rolnicy będą ubezpieczeni, to w razie klęsk żywiołowych budżet poniesie mniejsze wydatki. Prezydent dodał, że warto pamiętać, iż większość Polaków pochodzi ze wsi.",,
"Kto, jeśli nie Tusk? Sondaż o kandydatach opozycji na prezydenta","Jeśli Donald Tusk nie będzie kandydatem opozycji na prezydenta, to będzie nim lider Wiosny Robert Biedroń – na taki scenariusz w wyborach prezydenckich wskazują ankietowani w badaniu pracowni Social Changes dla portalu wPolityce.pl.","Ankietowani zostali zapytani o to, czyja kandydatura będzie najbardziej prawdopodobna, jeśli w przyszłorocznych wyborach prezydenckich spośród opozycji nie wystartuje Donald Tusk. Portal zaznacza, że to realna opcja, bo Tusk jest coraz mniej aktywny na krajowej scenie politycznej. „Co więcej, gdy w maju zdecydował się wesprzeć opozycję, nie tylko nie doprowadził do przełamania, ale zdaniem wielu komentatorów, wręcz przyczynił się do klęski Koalicji Europejskiej” – czytamy.Największa liczba badanych wskazała na lidera Wiosny Roberta Biedronia; polityka jako kontrkandydata Andrzeja Dudy widzi 7,3 proc. badanych. Za Biedroniem uplasował się Paweł Kukiz, kandydat do Sejmu z list PSL. Na niego wskazało 6,6 proc.  Podium zamyka kandydatka KO na premiera Małgorzata Kidawa-Błońska, na którą zagłosowało 6,4 proc. ankietowanych. Następne miejsce przypadło liderowi PSL. Na Władysława Kosiniaka-Kamysza wskazało 5,1 proc. Tuż za nim znalazł się prezydent Warszawy Rafał Trzaskowski z wynikiem 4,7 proc. Kolejne miejsca zajęli:członek sztabu KO Bartosz Arłukowicz – 3,9 proc.; prezydent Gdańska Aleksandra Dulkiewicz – 3,8 proc.;lider KO i PO Grzegorz Schetyna – 2,2 proc.; lider partii Razem Adrian Zandberg – 1,9 proc.52,3 proc. badanych nie wskazała żadnego kandydata. Badanie zostało zrealizowane metodą CAWI w dniach 27 września – 2 października 2019 roku. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków. W badaniu wzięło udział 1003 osoby.",,
Londyński think tank: Setki rosyjskich szpiegów w Wielkiej Brytanii,"W Wielkiej Brytanii działa około 200 rosyjskich szpiegów. To o wiele więcej niż dotychczasowe szacunki. Takie wnioski przynosi raport, opublikowany przez londyński think tank Henry Jackson Society.","Autorzy raportu oceniają, że połowa z akredytowanych na Wyspach Brytyjskich rosyjskich dyplomatów to szpiedzy. I to mimo faktu, że po ataku w Salisbury, o który Londyn oskarża Kreml, wydalono 23 Rosjan podejrzewanych o kontakty ze służbami. Pozostali agenci działać mają bez dyplomatycznej przykrywki. Raport wskazuje nawet na konkretne miejsca – rosyjskie centrum kulturalne w Kensington czy placówkę handlową w Highgate na północy stolicy. Opublikowane szacunki sugerują, że liczba rosyjskich szpiegów w Wielkiej Brytanii jest pięć razy większa niż za czasów „zimnej wojny”. A jeszcze w 2010 roku brytyjskie służby oceniały, że poziom jest mniej więcej taki jak w latach 80. „Londyn to linia frontowa dla działań szpiegowskich Kremla, a stolica nie jest do tego dobrze przygotowana” – ostrzega raport.",,
"Szefowie Sejmów Polski, Litwy i Łotwy: Nord Stream 2 uzależni UE od Rosji","Nord Stream 2 nie ma na celu dywersyfikacji źródeł dostaw gazu, jest ukierunkowany na pogłębienie zależności energetycznej państw UE, w szczególności Europy Środkowej i Wschodniej, od Rosji – głosi deklaracja podpisana w niedzielę w Wilnie przez szefów Sejmów: Polski, Litwy i Łotwy.","Sygnatariuszami „Listu Otwartego do Przewodniczących Państw Europejskich” są też Ukraina i Mołdawia, które podpisały go wcześniej w Kiszyniowie. Podczas niedzielnych obchodów Dnia Odrodzenia Niepodległości Litwy podpisy na deklaracji złożyli: marszałek Sejmu Marek Kuchciński, przewodniczący litewskiego Sejmu Viktoras Pranckietis oraz przewodnicząca Sejmu Łotwy Inara Murniece.Marszałek Kuchciński mówił w Wilnie, że celem listu jest wzmocnienie głosu państw tej części Europy. – Jeśli nasze państwa występują pojedynczo, to ich głos jest mało słyszalny; jeżeli występuje cała grupa, to jej głos musi być mocniejszy i bardziej słyszalny – wskazywał Kuchciński.Wspólna troska o bezpieczeństwo państw UEMarszałek zwrócił też uwagę, że sygnatariusze deklaracji podkreślają w niej zasadę wspólnej troski o bezpieczeństwo państw UE, także tych z jej wschodniej części. Mówił o potrzebie solidarności i współpracy w ramach Unii. – Równi z równymi, wolni z wolnymi – to jest przecież fundament UE – przypomniał Kuchciński.Przewodniczący parlamentów napisali w liście, iż pragną „wyrazić zdecydowane wsparcie i zaangażowanie w promocję idei bezpieczeństwa energetycznego oraz dywersyfikacji źródeł, dostawców i dróg przesyłowych, które stanowią fundament Unii Europejskiej”.Ich zdaniem „bezpieczeństwo energetyczne stanowi kluczowy komponent zjednoczonej i prosperującej Europy, w której zasady konkurencyjności i wolnego rynku są podwalinami sukcesu”. Dywersyfikacja dostaw gazu ziemnego– Dlatego konieczne są inwestycje w infrastrukturę, a w szczególności w przyłącza gazu oraz dodatkowe gazociągi, które wzmocnią dywersyfikację dostaw gazu ziemnego – podkreślili szefowie parlamentów pięciu państw Europy Środkowej i Wschodniej.Polska, Litwa, Łotwa, Ukraina i Mołdawia wyraziły jednocześnie „głęboki niepokój w związku z konsekwentnymi działaniami Rosji na rzecz wykorzystania interesów energetycznych do celów politycznych, co podważa jedność europejską i euroatlantycką”. Oceniono, że pomimo tego, iż gazociąg Nord Stream 2 jest przedstawiany jako „projekt komercyjny”, to „w rzeczywistości jest on instrumentem polityki państwowej Rosji”.– Nord Stream 2 nie ma na celu dywersyfikacji źródeł dostaw gazu, lecz jest ukierunkowany na pogłębienie zależności energetycznej Unii Europejskiej, a w szczególności zależności krajów Europy środkowej i wschodniej od Rosji, co ma prowadzić do utrzymania ich słabości – uważają sygnatariusze listu.– Uważamy za szkodliwe wdrażanie wielkoskalowego projektu, który nie jest zgodny z celami UE, ukierunkowanymi na otwarcie rynku gazu i dywersyfikację importów (...). Nord Stream 2 powinien być postrzegany w kontekście wrogości informacyjnej i internetowej oraz agresji wojskowej Rosji – dodano w deklaracji. Europejska Dyrektywa GazowaPolska, Litwa, Łotwa, Ukraina i Mołdawia chcą także „szybkiego przyjęcia nowelizacji europejskiej Dyrektywy Gazowej oraz jej transpozycji do prawa krajowego, w celu zapewnienia jednolitego podejścia do infrastruktury służącej do importu gazu z krajów trzecich na rynek Unii”.Przewodniczący oświadczyli również, że „z jeszcze większym niepokojem” obserwują, jak duże europejskie spółki energetyczne „są wykorzystywane jako rzecznicy interesów rosyjskich” w Parlamencie Europejskim i Komisji Europejskiej.Polska, Litwa, Łotwa, Ukraina i Mołdawia wezwały kraje europejskie do „ograniczenia możliwości Rosji w zakresie podejmowania agresywnych działań” i zagwarantowania, że eksploatacja Nord Stream 2 będzie przebiegać w pełni zgodnie z przepisami Wspólnoty, a w szczególności zgodnie z przepisami Trzeciego Pakietu Energetycznego.Pięć państw – sygnatariuszy listu wezwało ponadto inne kraje europejskie oraz Stany Zjednoczone do „pogłębionego i kompleksowego dialogu opartego na zasadach przejrzystości i wzajemnego zaufania, w celu zapewnienia bezpiecznych dostaw energii, po przystępnych cenach dla każdego obywatela, w sposób chroniący środowisko”.",,
"„.N już nie istnieje”, „Jeśli coś będzie z Nowoczesną, to tylko trend wzrostowy”","– Nowoczesna od stycznia wychodzi z bardzo ambitną ofensywą programową. Na początek przedstawimy ambitną politykę energii, która pokaże, jak rzeczywiście zabezpieczyć się przed Rosją i jak zdobyć bezpieczeństwo energetyczne dla Polski. Nie poprzez sypanie węgla do pieca, a poprzez rozwój nowoczesnej gospodarki, opartej o czyste źródła energii – zapowiedział w programie „Strefa starcia” (TVP Info) sekretarz regionu warszawskiego partii Marek Szolc. Odmienne zdanie co do przyszłości ugrupowania zaprezentowali Tomasz Rzymkowski z Kukiz’15 i Zbigniew Kuźmiuk z PiS.",,,
Przez lata był nieuchwytny. Seryjny gwałciciel skazany na 208 lat więzienia,Polował na młode kobiety i uczennice w południowoafrykańskich miastach Mdantsane i East London. W końcu został złapany. Luvuyo Malawana Mananga spędzi w więzieniu aż 208 lat.,"Sąd w Bisho, stolicy Prowincji Przylądkowej Wschodniej, uznał Manangę za winnego 11 gwałtów dokonanych w latach 2007-2011.– Dziękujemy policji, prokuraturze i sądowi za niestrudzone wysiłki w celu wymierzenia sprawiedliwości w tym przypadku i zagwarantowanie, że ten mężczyzna zostanie usunięty ze społeczeństwa do końca życia – oświadczyła Phumla Williams, dyrektor generalny rządowego Centrum Komunikacji i Informacji.– Ten wyrok powinien odstraszać i ostrzegać potencjalnych gwałcicieli, że prawo jest nieubłagane oraz że sprawcy winni przemocy wobec kobiet zostaną ukarani – podkreśliła Williams.RPA ma jeden z najwyższych odsetków gwałtów na świecie. Ze statystyk policji wynika, że aż 138 na 100 tys. kobiet w tym kraju padło ofiarą gwałtu. Dane są oparte na zgłoszonych przypadkach, w rzeczywistości ofiar gwałtów może być nawet kilkakrotnie więcej.",,
Debata o strategicznych wyzwaniach przyszłości – IX Kongres „Polska Wielki Projekt”,"Przed Polską w najbliższych dekadach stoją gigantyczne wyzwania rozwojowe – podkreślają organizatorzy IX Kongresu „Polska Wielki Projekt”. Kongres, który otworzy premier Mateusz Morawiecki ma być okazją do debaty o tych wyzwaniach.","„Nie wolno nam ulec pokusie ucieczki w spokój życia prywatnego. Szybko bowiem ujawni się jego kruchość. W naszym wspólnym interesie leży podjęcie trudu odpowiedzialności za wspólne dobro, naszą Rzeczpospolitą” – piszą organizatorzy wydarzenia. Uczestnicy obrad od piątku (7 czerwca) do niedzieli (9 czerwca) zajmą Arkady Kubickiego w Zamku Królewskim. Inauguracyjne wystąpienie wygłosi prezes Rady Ministrów, Mateusz Morawiecki. Kolejne wykłady poświęcone będą zagadnieniom związanym z rolnictwem, potencjałem polskiej gospodarki, tematom geopolitycznym czy cywilizacyjnym.",,
Wszystkie wojny Lary,"To książka, której wydarzenia ostatnich tygodni nadały nowy
kontekst i aktualność. W Teleexpressowym Przedziale
Literackim wybitny reporter i korespondent wojenny, Wojciech
Jagielski i jego najnowsze dzieło - ""Wszystkie wojny Lary"".","Reportaż napisany w ten sposób, że ma siłę greckiego mitu oucieczce przed fatum. Historia kobiety, aktorki z Groznego imatki, która za wszelką ceną chce ochronić swych synówprzed wojną. Ucieczka z Kaukazu, emigracja do Polski, wyjazdna Zachód - wszystko okazuje się daremne. Wojciech Jagielski powiedział o książce:  Od wielu tygodni mówimy i słuchamy o uchodźcach napływających do Europy. Mówimy i słuchamy o potrzebie solidarności z nimi, ale także o poczuciu zagrożenia, o strachu. Mam nadzieję, że moja książka pomoże widzom Teleexpressu spojrzeć na te problemy przez pryzmat losów bohaterów książki - Lary i jej dwóch synów. Mam też nadzieję, że da im zwyczajną przyjemność lektury, bo po to pisze się książki.",,
Białoruscy neofaszyści rekrutują ludzi na wojnę z Ukrainą,"Organizacja Rosyjska Jedność Narodowa, oskarżana o promowanie neofaszyzmu, łączonego z prawosławiem, rekrutuje Białorusinów do „armii Noworosji” – pisze Belsat.eu. Tak w rosyjskiej propagandzie określane są separatystyczne oddziały walczące z ukraińską armią w Donbasie.","By zapisać się w szeregi „armii Noworosji” należy mieć nie mniej niż 23 lata, odbyć w przeszłości służbę wojskową oraz „poprosić o dołączenie do znajomych” na portalu Vkontaktie.com założyciela organizacji Aleksandra Barkaszowa.„Przypominamy, że obywatele Białorusi, którzy wykażą chęć dołączenia do Ochotniczych Oddziałów RJN, udają się do Noworosji, nie przez terytorium Białorusi, a po trasie Białoruś - Federacja Rosyjska - Noworosja. Wszyscy koordynatorzy są rosyjskimi obywatelami, którzy znajdują się na terytorium FR. Mamy Państwo Związkowe(Rosji i Białorusi – red.) i otwarte granice” – informuje strona białoruskiego oddziału RJN. Na Kijów i LwówBiałoruskie KGB nie przejmuje się specjalnie tymi doniesieniami. „Przyjęliśmy do wiadomości tę informację. Można to porównać do jakiejś  prowokacji. Odnosimy się do tego negatywnie. Inna sprawa, na ile informacja podana przez RJN odpowiada rzeczywistości” – mówił w rozmowie z Biełsatem przedstawiciel KGB. Białoruski oddział RJN publikuje na swojej stronie dziesiątki zdjęć ochotników walczących na Ukrainie po stronie prorosyjskich separatystów. Hasło na stronie RJN brzmi „Dotrzemy do Kijowa i Lwowa”. Przedstawiciele RJN na Białorusi są przekonani, że na Ukrainie doszło do zbrojnego przewrotu i do władzy przyszli „ci, którzy przypominają naszych BNF–owców (członków Białoruskiego Frontu Narodowego – red.), którzy za amerykańskie pieniądze chcą narobić bałaganu w naszej republice”.                                                    Grafika umieszczona na stronie RJN. „Dotrzemy do Kijowa i Lwowa”",,
Rosja rozszerza sankcje wobec Ukrainy,"Premier Rosji Dmitrij Miedwiediew podpisał we wtorek rozporządzenie o rozszerzeniu listy ukraińskich podmiotów objętych rosyjskimi sankcjami. Decyzja, jak poinformował na Twitterze, ma służyć „ochronie interesów rosyjskiego państwa, firm i obywateli”.","„Lista osób fizycznych i prawnych z Ukrainy, w stosunku do których będą stosowane specjalne środki ograniczające, została rozszerzona. Podpisałem stosowne rozporządzenie” – napisał Miedwiediew. 1 listopada rosyjski rząd zadecydował o wprowadzeniu sankcji gospodarczych wobec 322 obywateli Ukrainy i 68 firm z tego kraju. Przewidują one zablokowanie w Rosji środków finansowych, papierów wartościowych i majątku tych osób i przedsiębiorstw oraz zakaz wyprowadzania kapitału z Rosji.",,
"Premier Morawiecki o Janie Pawle II: Wielki przywódca, który krzewił pokój","„Karol Wojtyła, Święty Jan Paweł II, jest pamiętany nie tylko jako zwierzchnik Kościoła, ale też wielki przywódca, który przyczynił się do krzewienia pokoju i wolności na całym świecie” – napisał premier Mateusz Morawiecki na Twitterze.","„40 lat temu stał się cud. Najważniejszy wybór w historii Polski XX wieku dokonał się w Rzymie. Karol Wojtyła, Święty Jan Paweł II, jest pamiętany nie tylko jako zwierzchnik Kościoła, ale też wielki przywódca, który przyczynił się do krzewienia pokoju i wolności na całym świecie” – napisał szef rządu na Twitterze.Mija 40 lat od wyboru kard. Karola Wojtyły na papieża. Metropolita krakowski został wybrany na papieża 16 października 1978 r.; przybrał imię Jan Paweł II. Był pierwszym od 455 lat papieżem spoza Włoch i najmłodszym z papieży, jakich wybrano od półtora wieku.W związku z rocznicą premier Morawiecki wraz z ministrami o godz. 8 złoży kwiaty pod Krzyżem Papieskim na Placu Piłsudskiego w Warszawie.",,
Dziewczynka biegała przed papieżem i zaczepiała żołnierza. Franciszek kontynuował katechezę,Podczas środowej audiencji generalnej w Watykanie niespodziewanie z tłumu wiernych wybiegła dziewczynka. Weszła po schodach na podest auli Pawła VI i kilkukrotnie zatrzymała się przed samym papieżem. Jednak Franciszek pozwolił jej na swobodne poruszanie się.,"Dziewczynka biegała po podeście, zatrzymywała się, przyklękała, a nawet zaczepiała żołnierza z Gwardii Szwajcarskiej. Papież powiedział, aby pozwolono jej tam spokojnie pozostać. – Bóg mówi poprzez dzieci – podkreślił. W trakcie katechezy papież – odnosząc się do zaistniałej sytuacji w auli – dodał, że „ta biedna dziewczynka jest ofiarą choroby. Nie wie co robi”. Pod koniec przemówienia, chciał też wzbudzić pewną refleksję. – Pytam się o jedną rzecz. Niech każdy odpowie w swoim sercu. Czy modliłem się za nią? Czy widząc ją, pomodliłem się, aby Pan ją uzdrowił i chronił? – pytał Franciszek. – Zawsze gdy widzimy jakąś cierpiącą osobę, musimy się modlić – dodał. Franciszek kontynuując katechezę na temat Dziejów Apostolskich, podkreślił, że dzielenie się i pomaganie biednym to typowa praktyka pierwszych wspólnot chrześcijańskich. Podkreślił, że „być chrześcijaninem” to znaczy „nie być obojętnym”. – Ile osób mówi, że jest blisko Kościoła, że przyjaźni się z księżmi, z biskupami, a dąży tylko do własnych korzyści. Ileż jest hipokryzji, która niszczy Kościół – wskazywał Franciszek. Ta hipokryzja, to „wytargowana, stronnicza, oportunistyczna przynależność do Kościoła” – dodał. Papież potępił egoizm i „oddalanie się od prawdy”. – Ten, kto zachowuje się w ten sposób, przechodzi przez Kościół jak turysta. Jest wielu turystów, którzy zawsze przechodzą, ale nigdy nie wchodzą do Kościoła. To turystyka duchowa, która sprawia, że wierzą w to, że są chrześcijanami, ale oni są tylko turystami z katakumb – powiedział. – Nie możemy być turystami w Kościele, ale braćmi dla innych – dodał. Franciszek zauważył, że „życie nastawione tylko na czerpanie zysków i korzyści kosztem innych nieuchronnie powoduje śmierć wewnętrzną”. Tłumaczył wiernym, że prawdziwe nawrócenie to takie, gdy ktoś staje się hojny wobec innych, pomaga słabszym i ubogim. Apelował o to, by „dzielić się, komunikować z innymi, uczestniczyć, a nie – izolować się”.",,
Akcja Szlachetna Paczka: otwarcie bazy rodzin i marsze w wielu miastach,"Ulicami największych polskich miast przejdą dziś marsze akcji charytatywnej Szlachetna Paczka. W ten sposób uczestnicy akcji chcą zwrócić uwagę, że od dziś można wybrać rodzinę, dla której przygotuje się świąteczną paczkę.","Coraz więcej Polaków „budzi się do prawdziwego życia”, chcą nie tylko „mieć”, ale także dawać coś innym – podkreśla pomysłodawca akcji, ksiądz Jacek ""Wiosna"" Stryczek.W ostatnich tygodniach wolontariusze akcji odwiedzali rodziny, które mogą potrzebować pomocy. Wiele z nich stara się ukryć swoją trudną sytuacje materialną – dodaje dyrektor Szlachetnej Paczki, Joanna Sadzik.",,
Srebrnousty poseł Karpiniuk,"Poseł PO Sebastian Karpiniuk został laureatem 14.  plebiscytu Srebrne Usta radiowej Trójki. Drugie miejsce zajęła ubiegłoroczna laureatka Nelly Rokita, a trzecie – poseł PSL Franciszek Stefaniuk.","Podczas posiedzenia plenarnego Sejmu poseł Karpiniuk powiedział: „Prawda jest tylko jedna. I prawda leży zawsze tam, gdzie leży”.  Nelli Rokita dostała drugą nagrodę za swoją sejmową wypowiedź: „Chciałam zapytać, dlaczego niektórzy posłowie Prawa i Sprawiedliwości nie kłamią, a niektórzy posłowie Platformy kłamią?”.  Zapytana przez marszałka Sejmu Bronisława Komorowskiego, czy kieruje swoje pytanie do jakiegoś ministra, czy np. do Pana Boga, odpowiedziała: „Panie marszałku, ja mam wrażenie, że w tym Sejmie najlepiej wszystkie pytania kierować do Pana Boga”. Wicemarszałek Sejmu z PSL Franciszek Stefaniuk zajął trzecie miejsce, dzięki wypowiedzi: „Idąc torem logicznym, własnego rozumowania, nie mam pytań”. Pomysł „Srebrnych Ust” narodził się na początku 1992 roku. Jego inicjatorką jest dziennikarka radiowej „Trójki” Beata Michniewicz. Inspiracją do nazwy konkursu – „Srebrne Usta”  jest przysłowie: „Mowa jest srebrem, a milczenie złotem”. Symboliczną nagrodą w plebiscycie są statuetki autorstwa Krzysztofa Brzezińskiego, w całości wykonane ze srebra. W poprzednich edycjach zdobywcami Srebrnych Ust byli m.in. Lech Wałęsa, Marek Borowski, Jacek Kuroń, Adam Michnik, Tadeusz Cymański, Jurek Owsiak, Waldemar Pawlak, Leszek Miller, Władysław Bartoszewski, Jan Maria Rokita, Zyta Gilowska, Donald Tusk, Tomasz Nałęcz, Józef Zych, Andrzej Lepper, Aleksander Kwaśniewski oraz Jarosław Kaczyński. Nagród nie przyznawano w latach 1997-2000.",,
Ambasada Rosji: Polska zawdzięcza swoją wolną egzystencję Związkowi Radzieckiemu,Rosja nigdy nie pogodzi się z obrażaniem pamięci jej przodków i próbami narzucenia jej kłamliwej wersji historii – głosi oświadczenie wydane przez ambasadę Rosji w Warszawie; to odpowiedź na słowa premiera Polski Mateusza Morawieckiego.,"„Pan premier ma absolutną rację, że »naród rosyjski jest narodem ludzi wolnych«. Właśnie dlatego nigdy nie pogodzimy się z oczernianiem pamięci naszych przodków, próbami przekreślenia ich wyczynu, narzucenia nam jednostronnej, wadliwej i kłamliwej wersji historii naszego kraju” – głosi komunikat rosyjskiej ambasady, cytowany przez państwową agencję TASS.  Według relacji TASS rosyjska ambasada oceniła, że „w stwierdzeniach Morawieckiego nie ma nic nowego”. „Nie ma tam mowy o tym, czego dotyczyły wypowiedzi prezydenta Rosji, a które jakoby miał obalić pan premier – o polityce obłaskawiania (tj. appeasementu – red.) Niemiec hitlerowskich, którą aż do 1939 r. prowadziły państwa zachodnie i Polska wraz z nimi; o zerwaniu – przy aktywnym udziale Polski – wysiłków ZSRR na rzecz zorganizowania zbiorowego bezpieczeństwa w obliczu zagrożenia faszystowskiego; o haniebnej zmowie monachijskiej, po której Polska wraz z Niemcami zajęła ziemie czechosłowackie; o nastrojach antysemickich we władzach przedwojennej Polski” – cytuje oświadczenie ambasady agencja TASS. „Kiedy pan premier (Morawiecki) w kontekście II wojny światowej tradycyjnie zrównuje »nazizm i komunizm«, Niemcy hitlerowskie i ZSRR, i pisze o »oporze Polski i całej wolnej i demokratycznej dzisiaj Europy, która stanęła do walki przeciwko dwóm totalitaryzmom«, to zapomina o tym, że przed napaścią Niemiec na ZSRR wszystkie zaatakowane przez Niemcy kraje europejskie stawiały opór przez co najmniej miesiąc – półtora (miesiąca)” – głosi cytowane oświadczenie. W opublikowanym w niedzielę oświadczeniu polski premier odniósł się do zarzutów prezydenta Rosji Władimira Putina, który kilkukrotnie w ostatnim czasie stwierdził, że przedwojenna Polska próbowała wraz z państwami zachodnimi obłaskawić Hitlera, brała udział w podziale Czechosłowacji i swoją polityką przyczyniła się do wybuchu drugiej wojny światowej.  „Prezydent Rosji wielokrotnie kłamał na temat Polski” – napisał Morawiecki. W swoim oświadczeniu przypomniał m.in. niemiecko-sowiecki tajny protokół do paktu Ribbentrop-Mołotow i wspólną agresję obu państw na Polskę we wrześniu 1939 r., ich późniejszą współpracę i „przyjaźń”, a także masową skalę zbrodni stalinowskich. Oświadczenie premiera RP zostało przetłumaczone na język angielski i rosyjski.  W zeszłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu drugiej wojny światowej. Putin ocenił m.in., że przyczyną tego konfliktu zbrojnego był nie pakt Ribbentrop-Mołotow, lecz pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.  Putin sformułował też zarzuty wobec przedwojennego polskiego ambasadora w Niemczech Józefa Lipskiego, który - według rosyjskiego prezydenta - miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki.",,
"Andrzej Przyłębski: W Niemczech rośnie świadomość, że polityka PiS ma poparcie ogromnej części Polaków","– Niemieckie media są jednostronne, przesiąknięte ideologią, nierzetelne - ocenia w rozmowie z tygodnikiem „Sieci” ambasador Polski w Niemczech Andrzej Przyłębski. Zaznacza, że w kraju tym „prysło złudzenie, że zmiana w Polsce miała charakter incydentalny”.","Na pytanie, czy wszystkie media w Niemczech przedstawiają Polskę jako kraj dążący do rozbicia UE, Przyłębski odpowiada: – Chciałoby się powiedzieć, że nie wszystkie, ale to byłby opis nieprawdziwy. – W mojej ocenie wszystkie z bardzo, bardzo nielicznymi wyjątkami mediów o bardzo małym zasięgu. Są „zglajszachtowane”, jednostronne, przesiąknięte ideologią, nierzetelne – przyznaje. Według ambasadora media w Republice Federalnej są „ogromnie zamknięte na prawdziwą dyskusję, nawet o Unii Europejskiej”, a „założenie klapek na oczy, natychmiastowe i automatyczne potępienie wszystkich propozycji, które nie wychodzą z mainstreamu niemiecko-brukselskiego, bardzo szkodzi Europie”.  – Cieszę się, że na tym tle polskie media są tak wolne, tak rozdyskutowane, tak skrzące wolnością – dodał, zaznaczając, że Niemcy odrzucają jego tezę o większej wolności mediów w Polsce niż w Niemczech. Jego zdaniem Niemcy „potrzebują sojusznika mogącego pomóc w przeciwstawieniu się kolejnym pomysłom Francji, która chce reformować Unię, ale oczywiście tak, by to jej najbardziej służyło. Zaczynają więc zerkać w naszą stronę”. Ostatnie konsultacje międzyrządowe Przyłębski ocenił jako udane. – Nawet minister sprawiedliwości mówiła, że wiele się dowiedziała od polskiego odpowiednika o naszym sądownictwie, że dużo zrozumiała – stwierdził.  Zdaniem ambasadora należałoby ponowić spotkanie polityków z obu państw, ponieważ „nacisk mediów, by opisywać Polskę na jedno kopyto, jest potężny” i „każdy się boi wychylić”. Zapowiedź rozmowy z ""Sieciami"" opublikował w niedzielę portal wpolityce.pl.",,
Kilerzy z Rosji są bezkarni. Ten zamach może to zmienić,"Nie wiadomo czym, nie wiadomo jak. Ale niemal na pewno wiadomo kto. Ta sprawa bardzo przypomina zamach na Aleksandra Litwinienkę. Teraz również celem stał się zdrajca, były oficer służb. Tyle że ułaskawiony przez Kreml i wymieniony na rosyjskich szpiegów, w przeciwieństwie do Litwinienki nie był już groźny. Zamach na Siergieja Skripała otwiera nowy rozdział w morderczej działalności rosyjskich służb specjalnych.","„Dwoje ludzi – mężczyzna w wieku 66 lat i 33-letnia kobieta – zostało znalezionych bez przytomności w centrum handlowym Meltings. Wezwano policję i pogotowie ratunkowe, miejsce ich znalezienia zabezpieczono. Na ciałach bezzwłocznie zawiezionych do szpitala ludzi nie znaleziono żadnych widocznych obrażeń” - to fragment policyjnego oświadczenia. Szybko ustalono, że to Rosjanie: Siergiej Skripał i jego córka Julia. Oboje w stanie krytycznym trafili do szpitala w Salisbury. Natychmiast zajęli się nimi specjaliści z pobliskiego rządowego laboratorium, specjalizującego się w badaniach nad bronią chemiczną i biologiczną. Tal, fentanyl czy coś innego? Nie ustalono jeszcze, w jaki sposób zaaplikowano ofiarom truciznę. Brane są pod uwagę dwie główne wersje: albo zostali spryskani zabójczą substancją na ulicy, albo dodano ją do posiłku, który zjedli w pizzerii. Po wyjściu stamtąd niemal natychmiast zasłabli. Nie podano oficjalnie, jaka substancja jest przyczyną zatrucia. Być może dlatego, że wciąż tego nie ustalono. Wstępne testy wykluczyły materiał radioaktywny. W mediach szybko pojawiły się spekulacje, że trucizną mógł być fentanyl. Radio Swoboda przypomniało od razu, że wzmianka o użyciu tego środka pojawia się przy szturmie rosyjskiego specnazu na zajęty przez terrorystów teatr na Dubrowce (2002). W oficjalnej odpowiedzi na pytanie obrońcy praw człowieka Ilji Ponomariowa moskiewski zarząd FSB wspomina o użyciu „specjalnej receptury na bazie pochodnych fentanylu”. Po użyciu tajemniczego gazu oszołomionych zakładników rozwożono do szpitali, wielu z nich zmarło. Ślady karfentanylu i remifentanylu znaleźli na odzieży zakładników z Dubrowki w 2012 r. specjaliści z laboratorium brytyjskiego ministerstwa obrony leżącego zresztą na przedmieściach Salisbury, w Porton Down. Ci sami eksperci szukają teraz odpowiedzi na pytanie: czym otruto Skripała?Wiadomo, że brana pod uwagę jest wersja o talu. Bezbarwnym, bezwonnym, niemającym smaku metalu. Działa on powoli, ale niezwykle boleśnie. Łatwo go przenosić, dodać do jedzenia lub picia czy też rozpylić na skórę ofiary. Niezwykle trudno go wykryć, a symptomy sugerują wiele innych chorób. Talem otruto w 1957 r. Nikołaja Chochłowa, kapitana sowieckiego wywiadu, który zbiegł na Zachód. Dzięki szybkiemu przewiezieniu do wojskowego szpitala amerykańskiego przeżył. Nie da się wykluczyć, że również talem został otruty dziennikarz śledczy Jurij Szczekoczichin. Zmarł w lipcu 2003 r., kilka dni przed planowanym spotkaniem w USA ze śledczym FBI.Szczekoczichin miał wiedzę zagrażającą ludziom rządzącym Rosją, Chochłow był zdrajcą i uciekinierem, który przekazał wszystko  co wiedział o KGB Amerykanom. Litwinienko był uciekinierem, zdrajcą i miał niebezpieczną dla Putina i jego ludzi wiedzę. We wszystkich tych wypadkach, podobnie jak w wielu innych zresztą, można doszukiwać się motywu zabójstwa. Ale dlaczego uderzono w Skripała? To prawda, zdradził kolegów z GRU. Ale już dawno go za to rosyjskie państwo rozliczyło. Nie przedstawiał też sobą już żadnego zagrożenia – żył spokojnie, jak emeryt na brytyjskiej prowincji. Pułkownik, szpieg, emeryt Siergiej Skripał (ur. 1951) ma za sobą wiele lat służby w wojskowym wywiadzie GRU. Zaczynał za czasów sowieckich, podobno odpowiadał za nabór kadr. Miał więc ogromną wiedzę na temat swojej służby. Brytyjczycy mieli go zwerbować w 1995 r. Cztery lata później odszedł z wywiadu w stopniu pułkownika. Pracował w MSZ, potem zajął się biznesem. Cały czas jednak miał przekazywać informacje MI6. FSB aresztowała go w grudniu 2004 r. W czasie procesu Skripał przyznał się do winy i powiedział, że przekazywał Brytyjczykom informacje o współpracownikach i agentach GRU w krajach europejskich. Za te informacje miał dostać wynagrodzenie w łącznej wysokości 100 tys. dolarów. Media rosyjskie pisały, że Skripał przekazał dane o co najmniej 300 współpracownikach rosyjskich służb specjalnych, a gdy odszedł z GRU, jego informacje dotyczyły struktury tej instytucji. W sierpniu 2006 r. Moskiewski Okręgowy Sąd Wojskowy uznał Skripała winnym zarzutów szpiegostwa na rzecz Wlk. Brytanii i skazał na 13 lat więzienia. Zdegradowany skazaniec trafił do kolonii karnej w Mordowii.W 2010 r. został ułaskawiony, podobnie jak trzej inni Rosjanie skazani wcześniej za szpiegostwo. Wymieniono ich latem na rosyjskich nielegałów zatrzymanych w USA (tzw. siatka Anny Chapman). Skripał dostał azyl polityczny w Wielkiej Brytanii. Również w tym kraju osiedlił się Igor Sutiagin. Aleksandr Zaporożskij i Giennadij Wasilienko wybrali życie w USA. Podczas gdy Sutiagin został cenionym ekspertem think tanku Royal United Services Institute (RUSI), Skripal wiódł spokojne życie w Salisbury, jakieś dwie godziny jazdy na południowy zachód od Londynu. Mieszkanie z czterema sypialniami – połówkę „bliźniaka” - kupił w 2011 r. za 260 tys. funtów, na własne nazwisko. Dla sąsiadów był zwykłym, miłym emerytem. Podobno czasem tylko wygłaszał wykłady o GRU dla adeptów brytyjskiego wywiadu i uczelni wojskowych.Wydawało się, że nie ma powodów do obaw. Spokojne życie przerywały jedynie rodzinne tragedie. W 2012 r. zmarła żona Ludmiła. Choć część mediów podaje teraz, że był tu wypadek samochodowy, w rzeczywistości żonę Skripała zabił nowotwór macicy. W zeszłym roku zmarł natomiast syn. 43-latek wybrał się z przyjaciółką na wycieczkę do Sankt Petersburga. W tej sprawie jest jeszcze więcej niejasności. Według różnych wersji, zmarł nagle na serce lub na ostrą niewydolność nerek. Na dodatek ostatnio miał również umrzeć brat Skripała. Została mu tylko córka Julia. Ostatnie lata spędzała między Rosją a Wielką Brytanią. W ostatni weekend była z ojcem w centrum handlowym w Salisbury... Mokra robota Niektóre brytyjskie media twierdzą, że Skripał w ostatnim czasie informował policję, że dostaje pogróżki. Czy to prawda? A jeśli tak, to od kogo przychodziły? Tego nie wiemy. Teoretycznie nie miał się czego obawiać. Zgodnie z niepisanym „szpiegowskim kodeksem” z czasów zimnej wojny, skazany, a potem ułaskawiony i wymieniony szpieg nie był już objęty prawem zemsty. Tym bardziej taki Skripał, niemający wiedzy zagrażającej obecnemu reżimowi w Moskwie. A jednak. Wygląda na to, że podnosząc rękę na byłego oficera wywiadu, Kreml chce zademonstrować, że to koniec wszelkich reguł. Także tych, które sam kiedyś ustanowił.Warto przypomnieć, że w 2003 r. generał pułkownik Andriej Nieczajew, wiceszef kontrwywiadu FSB, podpisał wewnętrzną dyrektywę zezwalającą na likwidowanie za granicą „osób nielegalnie zbiegłych z Rosji i poszukiwanych przez federalne służby specjalne”. Trzy lata później parlament rosyjski przyjął ustawę zezwalającą tajnym służbom dokonywać zabójstw poza granicami Rosji. Uchwalono wtedy cały pakiet tzw. ustaw antyterrorystycznych, i ukryto w nich zapis o tym, że prezydent może wydać rozkaz specnazowi lub agentom wywiadu prowadzenia operacji w innych państwach z opcją pozbawiania życia. Jednocześnie przyjęto poprawkę do obowiązującej ustawy o walce z „ekstremizmem”, rozszerzającą definicję tej „przestępczej działalności”. W ten sposób stworzono legalne warunki do tego, by móc zabić dowolnego krytyka Moskwy w dowolnym punkcie świata. Ale tylko za wiedzą i na rozkaz prezydenta. Już po kilku miesiącach zmarł otruty polonem Aleksandr Litwinienko.Dlaczego uderzono w Skripała? Być może ma być tylko symbolem, dowodem siły rosyjskich służb, które w warunkach poważnego konfliktu z Zachodem, po serii wcześniejszych zamachów, nadal bezkarnie mogą mordować na terytorium Zjednoczonego Królestwa. Przy okazji całe środowisko czekistów, czyli byłych i aktualnych pracowników rosyjskiego aparatu bezpieczeństwa, dostaje wiadomość: nigdy nie zapominamy o zdrajcach. Wszystko wskazuje na to, że Zachód powinien naprawdę wszcząć alarm. Rosjanie zachowują się już jak terroryści. Groźniejsi, bo dysponujący ogromnym arsenałem środków, metod, wyszkolonymi agentami, a za wszystkim kryje się silne państwo. „Akt wojny” Kiedy premier Theresa May wezwała do siebie w trybie pilnym w poniedziałek szefów MI5 i MI6 na posiedzenie Rady Bezpieczeństwa Narodowego, ci powiedzieli szefowej rządu, że nikt inny na świecie, tylko Rosja, ma techniczne zdolności zastosowania skomplikowanych trucizn, zdolność ich dostarczenia i motyw do zabicia Skripała. To po tej naradzie, we wtorek, Boris Johnson bardzo wyraźnie podczas debaty w Izbie Gmin wskazywał na Rosję. Szef dyplomacji ostrzegł, że Londyn zareaguje adekwatnie, jeśli okaże się, że Moskwa jest zamieszana w śmierć Skripała. Bardzo twardej retoryce Johnsona, mówiącego wręcz o tego typu zabójstwach jako o „aktach wojny”, towarzyszyły nie mniej ostre głosy parlamentarzystów. Labourzysta Chris Bryant powiedział, że Zjednoczone Królestwo musi „uczynić jasnym dla Rosji, że nie może zabijać ludzi na naszych ulicach”.- Mówię rządom całego świata, że ani jedna próba pozbawienia niewinnego człowieka życia na terytorium Wielkiej Brytanii nie pozostanie bezkarną – oświadczył szef dyplomacji Zjednoczonego Królestwa. Problem w tym, że dotychczas zazwyczaj był zupełnie inaczej. Brytyjskie służby wiedzą też, że Rosjanie używają całego wachlarza chemicznych i biologicznych substancji specjalnie opracowywanych w tajnych laboratoriach na użytek zabójców. Są to tak zaawansowane środki, że nie zostawiają żadnego śladu. Kończy się więc na orzeczeniu ataku serca albo stwierdza samobójstwo. Przykładem takiego podejścia jest nawet komentarz do sprawy Skripała, który padł z ust Marka Rowleya ze Scotland Yardu: - Myślę, że musimy pamiętać, iż rosyjscy uchodźcy nie są nieśmiertelni. Wszyscy umierają i będzie tendencja do różnych konspiracyjnych teorii.To, co po przeszło dekadzie, która upłynęła od zamordowania Litwinienki, szczególnie szokuje, to bezkarność rosyjskich zabójców na Wyspach. Borys Bieriezowski został znaleziony powieszony w łazience jego rezydencji w marcu 2013 r. Na pierwszy rzut oka było to samobójstwo, ale okoliczności były na tyle zagadkowe, że koroner nie podjął się przesądzić, czy brały w tym udział osoby trzecie. Policja uznała to za samobójstwo, choć wywiad USA podejrzewa zabójstwo. Amerykańskie służby podejrzewają rękę rosyjskich służb jeszcze w ośmiu przypadkach śmierci ludzi związanych z Bieriezowskim na terenie Wielkiej Brytanii. W lutym 2008 r. w swej rezydencji w Surrey zmarł Badri Patarkaciszwili, gruziński miliarder i partner biznesowy Bieriezowskiego. Oficjalnie uznano, że to był atak serca. Podobnie jak w przypadku Jurija Gołubiewa, współzałożyciela Jukosu, rok wcześniej. Dwaj brytyjscy prawnicy wymieniani w aktach amerykańskich służb jako prawdopodobne ofiary Rosjan to Stephen Moss, który zmarł na atak serca w 2003 r. (miał 46 lat) i Stephen Curtis, który zginął w 2004 r. w katastrofie śmigłowca. Obaj pomagali rosyjskim oligarchom wyprowadzać pieniądze z Rosji do Wielkiej Brytanii. Scott Young współpracował z Bieriezowskim w szeregu transakcji, pomagał oligarsze wyprowadzać środki z Rosji. Zginął w grudniu 2014 r., wyskakując z okna. Choć wcale nie jest pewne, czy nie został wypchnięty. Ciekawe, że wcześniej samobójstwo popełnili trzej wspólnicy Younga. Brytyjska policja ogłosiła, że śmierć wszystkich dziewięciu osób z kręgu Bieriezowskiego była naturalna i nie ma w nich nic podejrzanego, ale MI6 zwróciła się do służb amerykańskich o pomoc.Niedawno Amerykanie poinformowali Brytyjczyków, że zamordowany na bezpośredni rozkaz Kremla został Aleksandr Pieriepilicznyj w listopadzie 2012 r. 44-letni bankowiec, który ujawnił korupcyjne interesy Kremla, nagle upadł podczas joggingu. Oficjalnie był to atak serca. Potem w organizmie wykryto ślad niezwykle rzadkiej, silnie trującej rośliny. Brytyjczycy upierają się jednak przy naturalnych przyczynach. Anonimowo ludzie z MI6 przyznają, że „wiedzą, iż Rosjanie mają aktywny program mordowania ludzi w Zjednoczonym Królestwie”. Ale winę za bezkarność Moskwy służby specjalne zrzucają na Scotland Yard. Ten z kolei podlega politykom, którzy dotychczas nie chcieli jeszcze mocniej komplikować relacji z Rosją. Sądząc po reakcjach na zamach na Siergieja Skripała, jest szansa, że to się wreszcie zmieni. I, jak stwierdziła wdowa po Litwinience, brytyjskie państwo zacznie dbać nie tylko o pieniądze, ale też o życie emigrantów z Rosji.",,
IAAF nie odpuszcza. Zawieszenie Rosji po aferze dopingowej utrzymane,Międzynarodowe Stowarzyszenie Federacji Lekkoatletycznych (IAAF) podtrzymało zawieszenie w prawach członka rosyjskiej federacji (WFLA) – podała agencja AFP. Taki stan – z powodu skandalu dopingowego – trwa od listopada 2015 roku.,"Już po raz 11. władze IAAF, które spotkały się w sobotę w Monako, przedłużyły zawieszenie WFLA, które potrwa co najmniej do następnego posiedzenia, zaplanowanego w Dausze na kilka dni przed rozpoczynającymi się tam 27 września mistrzostwami świata.Rosyjscy zawodnicy będą mogli wystąpić w tej imprezie pod neutralną flagą, o ile panel antydopingowy uzna, że nie byli zamieszani w niedozwolony proceder.IAAF pozostaje ostatnią z ważnych organizacji sportowych, która utrzymuje taką karę wobec Rosji. Prawa członka przywrócił jej już Międzynarodowy Komitet Olimpijski oraz Światowa Agencja Antydopingowa (WADA).",,
T. Love dementuje koszmarnego fake newsa ws. Muńka Staszczyka,"„Po sieci krąży fake news na temat Muńka. Absolutnie dementujemy te fałszywe doniesienia. Zygmunt ma się dobrze i Was serdecznie pozdrawia” – wpis o takiej treści pojawił się na oficjalnym profilu zespołu T.Love na Facebooku. Artyści odnieśli się w ten sposób do fałszywego artykułu, w którym informowano, że Muniek Staszczyk nie żyje.","Artykuł o rzekomej śmierci wokalisty T. Love został opublikowany we wtorek 22 października. Następnego dnia zaczął być masowo rozpowszechniany w mediach społecznościowych. „Wybitny polski muzyk miał zaledwie 55 lat. Zmarł w nocy z poniedziałku na wtorek w jednym z londyńskich szpitali, w wyniku komplikacji po udarze” – można było przeczytać w artykule. Podejrzenia budził jednak adres strony, na łamach której opublikowano powyższą informację: warszawa24-pis.htw.pl. Witryna jest już niedostępna – po wpisaniu adresu pojawia się komunikat, że domena została zablokowana przez moderatora lub dostęp do niej ograniczył sam właściciel strony. Fałszywa informacja o śmierci Staszczyka spotkała się z reakcją zespołu T.Love. „Sprawą się zajęliśmy, nie klikajcie prosimy w ten link i nie dawajcie satysfakcji człowiekowi, który próbuje w podły sposób żerować na nieprawdziwej informacji dotyczącej stanu zdrowia Muńka. Dużo miłości i dobrego dnia dla Was” – czytamy na facebookowym profilu „T.Love/Muniek”. Na dowód tego, że wokalista ma się dobrze, opublikowano też później zdjęcia z jego rodzinnego spaceru po Łazienkach Królewskich w Warszawie.",,
Samuel Pereira: Koniec mitu. „Czarów” Donalda Tuska już nikt nie kupi,"W dobrym rozumieniu relacji wyborca-politycy pomaga obraz rozszerzonej rodziny. Wyborca czasem patrzy na polską polityczną rodzinę i widzi profilową „matkę”, „ojca”, „dobrego wujka” itd. Donald Tusk to taki cwany kuzyn z zagranicy, znany z tego, że kombinuje, lawiruje, wzbudzając rozbawienie całej rodziny. Do czasu, bo później już nikt się na jego czary nie nabiera, a jego zachowanie zaczyna ludzi nudzić, a nawet denerwować.","Polacy są podzieleni w ocenie byłego premiera, ale Donalda Tuska znamy wszyscy. Obok Jarosława Kaczyńskiego to najbardziej rozpoznawalny polski polityk. Znamy jego wady i zalety, ale też jego sposób zachowywania się, reagowania, obrony, a nawet cechy charakteru i gestykulację. O tym fakcie zapominają niektórzy zbyt podatni na „magię” Tuska politycy i dziennikarze. Wydaje im się, że skoro oni mają do niego słabość i każdy jego ruch wywołuje ich zachwyt, to tak samo musi na niego patrzeć wyborca.  Otóż nie; wyborca zna Tuska lepiej niż się Tuskowi i jego fanom wydaje. 12 lat temu dał się nabrać na jego „czary”, przez kolejne sześć lat słuchał jego bon motów, widział jego sztuczki i pozwolił się pierwszemu iluzjoniście RP uwieść. Ale to się skończyło. Zmierzch Donalda Tuska i jego ekipy zaczął się w 2013 r., co zauważali bardziej ogarnięci politycy ówczesnej władzy. Mówili o tym otwarcie „u Sowy”, co później dzięki kelnerom usłyszała cała Polska. Warto pamiętać o tym kontekście, oceniając dzisiejszy wpływ Tuska na polską politykę i jego wpływ na odbiór wydarzeń z jego udziałem, zarówno jeśli chodzi o występy uliczne (marsz Koalicji Europejskiej prze eurowyborami), jak i wystąpienia przed komisjami śledczymi badającymi aferę Amber Gold oraz grabież VAT. Przy każdym takim przesłuchaniu Donald Tusk używa dokładnie tych samych zgranych sztuczek i zabiegów, ale ich skutek jest albo negatywny, albo żaden. Co zostaje w pamięci wyborcy po wystąpieniach byłego premiera? Przekaz o niemocy szefa rządu. Stwierdzenia takie jak: „materia [wyłudzeń VAT] była skomplikowana, szybka legislacja byłaby czymś karygodnym” oraz „nie zawsze urzędnicy pracują tak szybko, jak byśmy chcieli, nie zawsze legislacja idzie tak szybko, jak byśmy chcieli” – to kwintesencja samooceny premiera poprzedniej ekipy rządzącej. Dochodzi do tego przekonywanie wyborców,  że gospodarka nie jest najważniejsza, tylko to żeby się uśmiechać. Dokładnie taką linię obrony dla dokonań swojego rządu Donald Tusk przedstawił 3 maja, mówiąc, że „to nie »gospodarka, głupcze« decyduje o tym, czy ludzie są szczęśliwi, czy nie, ona ma znaczenie, ale decyduje coś istotniejszego, coś, co jest w okolicy serca, duszy”. Jak bardzo pasuje to do deklaracji złożonej na posiedzeniu komisji VAT-owskiej: „staraliśmy się w sposób adekwatny dzielić środki budżetowe. Wtedy faktycznie na wszystko było mało”. Na pytanie dlaczego tak było, odpowiedzi w latach 2008-15 udzielało już wiele osób, ale oddajmy głos prezesowi Najwyższej Izby Kontroli (byłemu ministrowi w rządzie PO-PSL). W rozmowie z Janem Kulczykiem w czerwcu 2014 r. Krzysztof Kwiatkowski mówił tak: – Na kolegium [NIK] analizujemy budżet państwa i przygotowujemy opinię dla Sejmu. 20 proc. zmniejszonych wpływów z podwyższonego podatku VAT. (…) Moim zdaniem kilka przyczyn się na to nałożyło. Jest intensyfikacja tych kołowrotków VAT-owskich i oni trochę to przespali. Według naszych analiz ewidentnie za wolno zaczęli reagować na te działania. (…) My mamy problem (…) trochę nasze ministerstwo finansów [jest] jak dziecko we mgle”. Skąd taka szczerość wypowiedzi? Ano stąd, że ta deklaracja padła w rozmowie prywatnej i w założeniu rozmówców nigdy nie powinna ujrzeć światła dziennego. „Polska nie była przypadkiem szczególnym, jeśli chodzi o wyłudzenia VAT”?   To zdanie – wybite przez sprzyjające Tuskowi media – pokazuje, jak bardzo szef Rady Europejskiej rozmija się z nastrojami społecznymi. Jak można składać przed komisją przysięgę, że się będzie mówiło prawdę, a za chwilę przekonywać, że skala wyłudzeń VAT w Polsce „nie była szczególnym przypadkiem”? Przecież sam Paweł Graś (rzecznik i prawa ręka Tuska w rządzie) „u Sowy” mówił, że „absolutnie nie opłaca się już produkcja narkotyków, teraz tylko VAT”, na co jego rozmówca precyzował, że w Polsce 2013 „produkcja faktur jest lepsza”. Jak ta rzeczywistość wpływała na los zwykłego Kowalskiego? Bardzo konkretnie, bo to przez szalejącą grabież podatku VAT doszło do podwyższenia wieku emerytalnego, brakowało pieniędzy dla lekarzy, nauczycieli, upadały legalnie działające firmy (o czym alarmowali rząd przedsiębiorcy), a o finansowaniu programów socjalnych czy prorozwojowych nie było nawet mowy.To przecież Donald Tusk w lutym 2014 r. pytany o pomysł 500 zł na dziecko drwił, że „jeżeli ktoś wie, gdzie leżą zakopane w Polsce miliardy, które można porozdawać ludziom, to nie powinien z tym zwlekać, bo szkoda każdego dnia”. Teraz, gdy wyborcy zobaczyli, gdzie te „miliardy były zakopane”, Tusk staje przed komisją i wśród żartów i złośliwości mówi, że problem wyłudzeń VAT to nie był „przypadek szczególny”? Przecież to się w żaden sposób nie klei i nawet największy sympatyk byłego premiera może poczuć się potraktowany jak głupek z krótką pamięcią. Donald Tusk tego już nie rozumie, próbuje starych sztuczek, dobrze sobie znanych sprzed lustra min i nerwowo gestykuluje. Aż przykro na to patrzeć, widzieć, jak bardzo były lider PO przespał moment, gdy stał się własną karykaturą.",,
Tuleya: Byłem studentem prof. Pawłowicz. To świetny wykładowca,– Byłem studentem pani Pawłowicz. Jako wykładowca była bardzo ciekawą osobą – powiedział w rozmowie z portalem rp.pl znany z sympatyzowania z opozycją sędzia Igor Tuleya z Sądu Okręgowego w Warszawie.,"Jak mówi Tuleya, na wykłady Pawłowicz przychodziło dużo studentów. Sędzia dodaje, że podczas egzaminu profesor była  wyrozumiała i kulturalna, ale i wymagająca. – Nie wiem, czy byłaby dobrym sędzią Trybunału Konstytucyjnego – dodał. Zdaniem sędziego prof. Pawłowicz jako polityk wzbudza bardzo dużo emocji i jest kontrowersyjna. – Nie wiem, czy z takim temperamentem politycznym mogłaby być sędzią Trybunału Konstytucyjnego. Jako prawnik jak najbardziej – powiedział sędzia, dodając że „była bardzo krytyczna wobec takich instytucji, jak Trybunał Konstytucyjny”. PiS zgłosił także kandydatury Roberta Jastrzębskiego i Stanisława Piotrowicza – poinformował w piątek dyrektor CIS Andrzej Grzegrzółka.",,
Salut narodowy i uderzenie w dzwon „Pamięć i Przestroga” [WIDEO],"Salut narodowy i uderzenie w dzwon „Pamięć i przestroga” to kolejne elementy uroczystości w 80. rocznicę wybuchu II wojny światowej, która odbyła się na pl. Piłsudskiego w Warszawie. W ceremonii wzięli udział goście z całego świata.","Po salucie narodowym – 21 wystrzałach armatnich, zabrzmiał dzwon „Pamięć i Przestroga”. W dzwon jako pierwszy uderzył prezydent Andrzej Duda, następnie prezydent Niemiec Frank-Walter Steinmeier oraz wiceprezydent USA Mike Pence, a po nich inni zaproszeni goście. Dzwon ten zostanie darowany miastu Wieluń.Słowa „pamięć i przestroga” są motywem przewodnim uroczystości. Słowa te znajdą się też na szarfie wieńca, który zostanie złożony przez prezydentów na Grobie Nieznanego Żołnierza. 1 września 1939 r. wojska niemieckie bez wypowiedzenia wojny przekroczyły o świcie na całej niemal długości granice Rzeczypospolitej, rozpoczynając tym samym pierwszą kampanię II wojny światowej. Wojska niemieckie rozpoczęły działania zbrojne 1 września 1939 r. o godzinie 4.45 salwami pancernika „Schleswig-Holstein” oddanymi w kierunku Westerplatte i zbombardowaniem Wielunia.",,
„Nie da się zatrzymać wędrówki ludów”. Jagielski opowiada w TVP Info o nowej książce,"– Kapuściński już na początku XXI wieku, przepowiadał wielkie wędrówki ludów, które w historii ludzkości wielokrotnie się zdarzały. Kiedy wysycha oaza, to jej mieszkańcy nie zastanawiają się, czy gdzie indziej będą mile wdzianymi gośćmi. Żeby przetrwać muszą znaleźć nowe miejsce. Imigranci stoją u naszych bram, bo chcą żyć. Nie da się ich zatrzymać – opowiada o swojej nowej książce „Wszystkie wojny Lary” Wojciech Jagielski. W czwartek reporter był gościem TVP Info.","Nową opowieść Jagielskiego słyszymy z ust Lary. Jej synowie, gruzińscy Czeczeni, ruszają do Polski. Tutaj Szamil i Raszid zostają Europejczykami. Potem wyjeżdżają dalej na Zachód, gdzie zakładają rodziny. Po latach europejski raj zaczyna ich jednak przerażać obcością i duchową pustką. Wciąga ich święta wojna – wojna o wartości ich zdaniem największe. Tak trafiają do Syrii… Cała rozmowa o nowej książce Wojciecha Jagielskiego „Wszystkie wojny Lary” w załączonym wideo.",,
"Nie ma zgody na Nord Stream 2, a wykonawca już zamówił rury","Wprawdzie Unia Europejska nie wydała zgody na budowę gazociągu Nord Stream 2, a już zapowiedziano dostawę pierwszej partii rur – informuje Deutsche Welle. Szef komisji spraw zagranicznych w Bundestagu Norbert Reottgen (CDU) zażądał zatrzymania budowy drugiej nitki Gazociągu Północnego.","– Niemiecki rząd powinien zdystansować się od poglądu, że jest to projekt komercyjny a nie polityczny – powiedział były minister środowiska podczas spotkania z dziennikarzami. Reottgen zwrócił uwagę, że Polska, kraje bałtyckie oraz Ukraina widzą w tym projekcie zagrożenie dla swego bezpieczeństwa.– Projekt jest błędem z punktu widzenia energetycznego i polityki zagranicznej; stoi on przede wszystkim w sprzeczności ze wszystkimi ustaleniami Unii Europejskiej dotyczącymi zasad wspólnej polityki energetycznej i zagranicznej – przekonywał.Gotowe do końca 2019 roku?Agencja dpa informuje, że rosyjski Gazprom mimo wszystko forsuje budowę gazociągu. Pod koniec października mają zostać dostarczone z przedsiębiorstwa Europipe z Muehlheim an der Ruhr do Sassnitz na Rugii pierwsze stalowe rury do jego budowy. Rzecznik Nord Stream AG tłumaczy, że spółka „nadal wychodzi z założenia, że obie nitki gazociągu zostaną oddane do użytku pod koniec 2019 roku”.Już we wrześniu spółka-siostra Gazpromu dostarczyła partię rur do obetonowania na wybrzeżu Finlandii. Rozpoczęto już także pierwsze badania techniczne i środowiskowe na trasie liczącej 1,2 tys. km.",,
Najnowszy ranking narodowych marek. Polska warta setki miliardów dolarów,"Londyńska firma doradcza Brand Finance wyceniła wartość marki narodowej Polski na ponad 650 mld USD. (23. miejsce na świecie). 
– Dzięki pozytywnym prognozom gospodarczym Polska odnotowała 14-procentowy wzrost wartości marki narodowej – powiedział Konrad Jagodziński z Brand Finance. Na pierwszej pozycji umocniły się Stany Zjednoczone.","Ranking marek narodowych Nation Brands opracowywany jest co roku na podstawie kilkudziesięciu zmiennych pochodzących m.in. z zestawień Międzynarodowego Funduszu Walutowego (MFW), Światowego Forum Gospodarczego w Davos i serwisu fDI Intelligence.W tegorocznym zestawieniu na pozycji najbardziej wartościowej marki narodowej na świecie umocniły się Stany Zjednoczone, które zostały wycenione na blisko 26 bilionów USD, wyprzedzając Chiny (12,8 bln), Niemcy (5,1 bln), Wielką Brytanię (3,7 bln) i Japonię (3,6 bln).– Choć Donald Trump przygotowuje się do rozpoczęcia trzeciego roku urzędowania w Białym Domu, negatywne postrzeganie jego miało niewielki wpływ na markę narodową Stanów Zjednoczonych. Z kolei wolnorynkowe decyzje (obniżenie podatków) odbiły się pozytywnie na działaniach inwestorów i wzroście gospodarczym, doprowadzając do wzmocnienia siły i wartości marki – tłumaczył prezes Brand Finance David Haigh. Konrad Jagodziński z Brand Finance tłumaczył, że „dzięki pozytywnym prognozom gospodarczym Polska odnotowała 14-procentowy wzrost wartości marki narodowej – nieco powyżej średniego światowego poziomu wzrostu (12 proc.) – co pozwoliło na utrzymanie 23. pozycji w rankingu”.Ekspert podkreślił jednak, że „wartość marki zależy przede wszystkim od czynników makroekonomicznych i rozmiaru gospodarki, a w mniejszym stopniu od bieżącej polityki czy działań promocyjnych i dopiero szczegółowa analiza siły marki (BSI) pozwala na zrozumienie jej mocnych i słabych stron oraz potencjału na arenie międzynarodowej”.Wskaźnik BSI jest opracowywany na podstawie danych dotyczących społeczeństwa, w tym np.: jakości życia, rynku obrotu dóbr i usług oraz inwestycji w danym kraju.W tej kategorii, pomimo awansu w rankingu z 54. na 51. miejsce (19. w Unii Europejskiej), siła marki Polski spadła w ciągu ostatniego roku z 65,7 do 65 punktów.Za najsilniejsze uznano marki Singapuru, Szwajcarii, Zjednoczonych Emiratów Arabskich, Hongkongu (jako specjalnego regionu Chin), Holandii, Finlandii, Nowej Zelandii, Stanów Zjednoczonych, Norwegii i Wielkiej Brytanii. Tuż za pierwszą dziesiątką znalazły się Luksemburg, Niemcy i Kanada.",,
Stan wyjątkowy w Egipcie. Terroryzm wciąż groźny,"Parlament w Egipcie zatwierdził w niedzielę decyzję o przedłużeniu stanu wyjątkowego na kolejne trzy miesiące. Został on wprowadzony po raz pierwszy, gdy w kwietniu ubiegłego roku doszło do ataków na dwa koptyjskie kościoły, w których zginęło 45 osób.","Stan wyjątkowy daje egipskiemu wojsku i policji dodatkowe uprawnienia mające ułatwić mu walkę z terroryzmem oraz pomóc w zapewnieniu bezpieczeństwa obywatelom. Na północnym Synaju stan wyjątkowy jest utrzymywany bez przerwy od 2014 roku. W połowie kwietnia 2017 r. prezydent Egiptu Abd el-Fatah es-Sisi zarządził trzymiesięczny stan wyjątkowy po zamachach bombowych na koptyjskie kościoły w mieście Tanta w Delcie Nilu i w Aleksandrii, gdzie zginęło łącznie co najmniej 45 ludzi. Ataki w Niedzielę Palmową przeprowadziło Państwo Islamskie.",,
"„To patologia wśród sędziów Iustitii, byłych i aktualnych”. Szef KRS o hejcie w sieci","To nie ma nic wspólnego z funkcjonowaniem KRS, to jest pewnego rodzaju patologia, ale rozgrywa się ona w ramach określonego środowiska, środowiska sędziów Iustitii: byłych i aktualnych – ocenił przewodniczący Krajowej Rady Sądownictwa sędzia Leszek Mazur. Odniósł się on w ten sposób do sprawy dyskredytowania sędziów w internecie.","– My to potępiamy (...), jest to sprzeczne z wymogiem nieskazitelnego charakteru, ale oddzielenie prawdy od fikcji – a wiele jest tu jeszcze do wyjaśnienia – to jest domena postępowania dyscyplinarnego – powiedział przewodniczący Mazur w TVN24 pytany o sprawę hejtowania sędziów w internecie. Jak zaznaczył, „na razie zobaczyliśmy jedną odsłonę”. – Poczekajmy na kolejne – dodał sędzia Mazur. Z artykułów publikowanych w zeszłym tygodniu przez Onet wynikało, że wiceminister sprawiedliwości Łukasz Piebiak utrzymywał w mediach społecznościowych kontakt z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Iustitii prof. Krystiana Markiewicza. Miało się to odbywać za wiedzą wiceministra. Po tych doniesieniach Piebiak podał się do dymisji. Przedstawiciele rządu wskazywali wówczas, że dymisja wiceministra sprawiedliwości kończy sprawę „w sensie politycznym”. Przewodniczący KRS przypomniał, że szef Iustitii w zeszłym tygodniu po ujawnieniu sprawy mówił, że „jest mu szczególnie trudno przyjąć to, co się stało, ponieważ z panem Piebiakiem osobiście się znali” w ramach działalności Iustitii. W lutym zeszłego roku Stowarzyszenie Sędziów Polskich Iustitia usunęło wiceministra Piebiaka ze swoich szeregów – jak wskazywało, popieranie nowych przepisów dotyczących SN, KRS i sądów jest sprzeczne z podstawowymi celami stowarzyszenia. Według informacji Onetu na komunikatorze WhatsApp miała powstać zamknięta grupa o nazwie „Kasta”, która wymieniała się pomysłami na oczernianie niektórych sędziów. Według mediów mieli do niej należeć m.in. dwaj zastępcy głównego rzecznika dyscyplinarnego sędziów – Przemysław Radzik i Michał Lasota, sędzia Konrad Wytrykowski z Izby Dyscyplinarnej Sądu Najwyższego, członkowie KRS – Dariusz Drajewicz, Maciej Nawacki i Jarosław Dudzicz, a także Tomasz Szmydt z biura prawnego Rady oraz były prezes Sądu Okręgowego w Katowicach i obecnie sędzia NSA Rafał Stasikowski. W czwartek rzecznik dyscyplinarny SN z urzędu podjął czynności wyjaśniające i sprawdzające, w sprawie doniesień dotyczących sędziego Wytrykowskiego. W zeszłym tygodniu sędzia Wytrykowski oświadczył, że wszelkie informacje zawarte w publikacji Onetu są nieprawdziwe, godzą w jego dobre imię i reputację. Podkreślił, że nigdy nie brał udziału w fikcyjnej konwersacji grupowej o nazwie „Kasta”. Z kolei rzecznik dyscyplinarny Naczelnego Sądu Administracyjnego podjął czynności wyjaśniające w sprawie sędziego WSA Tomasza Szmydta i sędziego NSA Rafała Stasikowskiego. Czynności wyjaśniające w sprawie korzystania przez sędziów z mediów społecznościowych podjął także rzecznik dyscyplinarny sędziów sądów powszechnych Piotr Schab. W związku z doniesieniami Onetu do prokuratury wpłynęło zawiadomienie o możliwości popełnienia przestępstwa; zostało złożone przez SLD; w związku z tym zawiadomieniem prokuratura prowadzi postępowanie sprawdzające. Z kolei prezydium KRS w zeszłotygodniowej uchwale wyraziło zaniepokojenie i zażądało wyjaśnień od członków Rady wymienianych w publikacjach portalu. Zdaniem prezydium Rady niezbędne jest zbadanie wszystkich doniesień medialnych przez organy ścigania i przez właściwego rzecznika dyscyplinarnego sędziów. – Poprosiliśmy o wyjaśnienia osoby, które zostały wskazane przez media i określone jako hejterzy. Na te wyjaśnienia czekamy, one jeszcze nie zostały złożone – powiedział sędzia Mazur.",,
Miesięcznica katastrofy w Smoleńsku. Msza w intencji ofiar i złożenie kwiatów,"W warszawskim kościele seminaryjnym odprawiona została msza święta w intencji ofiar katastrofy smoleńskiej. Uczestniczyli w niej m.in. politycy PiS. Po mszy politycy złożyli kwiaty przed pomnikami prezydenta Lecha Kaczyńskiego oraz Ofiar Katastrofy Smoleńskiej, które znajdują się przy pl. Józefa Piłsudskiego.","W porannych obchodach uczestniczyli m.in. prezes PiS Jarosław Kaczyński, marszałkowie Sejmu i Senatu, wicemarszałek niższej izby parlamentu, wicepremier Jacek Sasin oraz część ministrów. O godzinie 19.00 w warszawskiej Archikatedrze św. Jana Chrzciciela sprawowana będzie Msza święta w intencji śp. pary prezydenckiej Lecha i Marii Kaczyńskich, prezydenta Ryszarda Kaczorowskiego oraz pozostałych ofiar tragedii. Następnie mają zostać złożone wieńce pod pomnikami na pl. Piłsudskiego.10 kwietnia 2010 roku w katastrofie samolotu Tu-154M zginęło 96 osób, w tym para prezydencka. Delegacja zmierzała na obchody 70. rocznicy zbrodni katyńskiej.",,
Stany Zjednoczone krytykują Irak za ultimatum wobec Kurdów,"Wszystkie irackie przejścia graniczne pozostały w środę otwarte. Handel z Turcją i Iranem odbywa się na normalnych zasadach. Od kurdyjskiego referendum niepodległościowego minęły dwa dni, a władze Iraku dały Kurdom 72 godziny od plebiscytu na przekazanie kontroli nad przejściami. Zagroziły wstrzymaniem połączeń lotniczych z Kurdystanem. USA skrytykowały to ultimatum.","Minister gospodarki Turcji Nihat Zeybekci oświadczył w środę, że stosunki gospodarcze z Regionem Kurdystanu w Iraku będą prowadzone na dotychczasowych zasadach. Jeszcze we wtorek prezydent tego kraju Recep Tayyip Erdogan sugerował, że przejście graniczne z Regionem Kurdystanu w Ibrahim Chalil zostanie zamknięte, a Turcja przestanie kupować kurdyjską ropę. Po tej wypowiedzi wartość waluty tureckiej gwałtownie spadła, a cena ropy osiągnęła najwyższy poziom od dwóch lat. Wzrost cen ropy nie jest korzystny dla tureckiej gospodarki.Również otwarte pozostały granice z Iranem.USA krytykująRzeczniczka Departamentu Stanu USA Heather Nauert skrytykowała we wtorek wieczorem ultimatum irackiego premiera skierowane do władz Regionu Kurdystanu. Premier Hajdar al-Abadi zażądał, by władze Kurdystanu przekazały władzom federalnym kontrolę nad lądowymi i powietrznymi przejściami granicznymi. Niespełnienie ultimatum w ciągu 72 godzin oznaczać ma całkowite wstrzymanie międzynarodowych połączeń lotniczych z Kurdystanem.",,
"„Komorowski jest sprawnym prezydentem, tylko jeśli chodzi o słowa”","– Jeśli chodzi o słowa, Bronisław Komorowski jest sprawnym prezydentem. Jeżeli chodzi o działania, to te pięć lat było czasem stagnacji dla Polski. Ubolewam, że pomysły prezydenta nie pojawiły się wcześniej – komentował program wyborczy głowy państwa Jarosław Gowin (Polska Razem) w programie „Dziś wieczorem” w TVP Info. – Tylko Bronisław Komorowski ma plan, jak stworzyć podstawy prawne nowego skoku gospodarczego Polski – przekonywał z kolei Paweł Zalewski z PO.","Jarosław Gowin przekonywał, że jest politykiem „radykalnie racjonalnym”. Przyznał, że podoba mu się prezydencki projekt ustawy o innowacjach czy inicjatywa wprowadzenia do przepisów podatkowych zasady zaufania do obywateli. – Tyle tylko, że ta ostatnia jest blokowana przez PO, czyli zaplecze Bronisława Komorowskiego. Bronisław Komorowski jest prezydentem od pięciu lat. Te inicjatywy zgłasza w kampanii wyborczej, kiedy uchwalenie tych projektów jest pod dużym znakiem zapytania, a ich wprowadzenie w życie będzie zależało od następnego rządu. Jeśli chodzi o słowa, Bronisław Komorowski jest sprawnym prezydentem. Jeżeli chodzi o działania, to te pięć lat, to był czas stagnacji dla Polski – mówił Gowin. Państwo zbyt opresyjne Polityk Polski Razem przekonywał, że Polska jest „w wielu obszarach państwem opresyjnym”. – Ja sam przez 20 lat jako przedsiębiorca miałem wrażenie, że ta niepodległa Polska wobec mnie jest wroga. Dzisiaj jako podatnik spotykam się z brakiem zaufania do wszystkich obywateli. Dlatego współtworzymy wraz z PiS, Solidarną Polską i Prawicą Rzeczpospolitej taki obóz zaufania do Polaków. Obóz patriotyzmu gospodarczego. Państwo ma służyć Polakom, a nie interesom urzędników czy koterii politycznych – podkreślał. Paweł Zalewski z Platformy Obywatelskiej przekonywał natomiast, że prawdziwych zmian chce w Polsce tylko Bronisław Komorowski i tylko obecna głowa państwa ma konkretny program.",,
Żandarmeria Wojskowa: Publikacja Onetu powstała na bazie szeregu manipulacji faktami i datami,"– Przedstawione w publikacji portalu Onet.pl zdarzenia oraz tezy o rzekomych nielegalnych operacjach prowadzonych przez Żandarmerię Wojskową nie są prawdą – podkreśla w komunikacie ŻW. Jak zaznaczono, artykuł powstał na bazie niepotwierdzonych informacji oraz manipulacji faktami i datami.","– Dotarliśmy do świadków i dokumentów pokazujących, jak wysocy funkcjonariusze wojskowych i policyjnych formacji nielegalnie inwigilują obywateli do załatwiania swoich porachunków, a ich działania dotykają najwyższych polityków: premiera Mateusza Morawieckiego i byłego ministra obrony Antoniego Macierewicza – pisał portal. Jednym z organów wykorzystywanych do prowadzenia inwigilacji miała być Żandarmeria Wojskowa.Rzecznik ŻW ppłk Artur Karpienko w komunikacie przekazanym we wtorek podkreślił, że „przedstawione w artykule zdarzenia oraz tezy dotyczące rzekomych nielegalnych operacji prowadzonych przez Żandarmerię Wojskową nie są prawdą”. Zdaniem ŻW artykuł powstał na bazie niepotwierdzonych informacji, pozyskanych od „niewiarygodnych, skonfliktowanych z Żandarmerią informatorów oraz szeregu manipulacji faktami i datami”.",,
„Doradca Putina dowodził snajperami na Majdanie”. Prezydent Rosji: to  kompletne bzdury,"– Proszę z większą ostrożnością podchodzić do tego, co kładą na biurko służby specjalne. To kompletne bzdury – tak Władimir Putin, w wywiadzie dla telewizji państwowej Rossija 1, skomentował zeszłotygodniowe informacje z Kijowa o roli jego doradcy Władisława Surkowa w krwawych wydarzeniach na Majdanie w lutym 2014 roku.","– Niekiedy jestem zdumiony z powodu publicznych wypowiedzi kierownictwa Ukrainy. Na przykład o tym, że pracownicy naszej Administracji uczestniczyli w tragicznych wydarzeniach na Majdanie rok temu. To kompletne bzdury – powiedział Putin w wywiadzie dla telewizji państwowej Rossija 1. – Proszę, by z większą ostrożnością podchodzić do wykorzystywania tego, co moim ukraińskim kolegom kładą na biurko służby specjalne – dodał.",,
Wyborcza obietnica niewarta złotówki,"Wyborca PO ze Szczecina chciał symbolicznej złotówki odszkodowania za niezrealizowanie jednej z wyborczych obietnic. Sąd jego pozew oddalił, bo nie można obietnicy traktować jak umowy.","Ale Dominik Jafra cieszy się, że w imieniu społeczeństwa mógł wyrazić niezadowolenie z faktu, że politycy mamią wyborców pustymi obietnicami.  –  Jesteśmy teraz w Polsce pod panowaniem ludzi  nieuczciwych  – mówi.   Tuż przed procesem poseł PO Marek Wójcik przekazał panu Jafrze dziennik ustaw, z dowodami, że Platforma jednak nie rzucała słów na wiatr, obiecując jednomandatowe okręgi wyborcze.  Zamiast do Sejmu będą jednomandatowe okręgi do Senatu. Resztę zmian blokuje opozycja – tłumaczy się PO. Wójcik  liczy na to, że emeryt ze Szczecina będzie w dalszym ciągu  wyborcą PO, gdyż – mówi – tylko wysokie zwycięstwo w wyborach umożliwi realizację idei jednomandatowych okręgów. Bo do tego potrzebna jest zmiana konstytucji.  Sześć lat temu Donald Tusk obiecał wyborcze zmiany. Ale opozycji do nich nie przekonał. Opozycja przypomina ponad trzygodzinne exposé i komentuje: „Platforma po prostu obiecała gruszki na wierzbie”.  Elżbieta Jakubiak  wymienia: „Dróg nie ma, a szkoły się zamyka, więc jakby  rzeczywistość rozminęła się z ich obietnicami. –  Platformie zawsze coś przeszkadza  mówi wicemarszałek Sejmu.  –   Służba zdrowie źle działa nie przez PO, tylko pacjenci  przeszkadzają. Ludzi biednych nie ma, tylko – jak mówią politycy PO – biorą za duże koszyki w sklepie  – szydzi Jerzy Wenderlich. Tyle że przedwyborcze obietnice to nic nowego. Lech Wałęsa obiecał sto milionów dla każdego. Teraz nie chce wracać do tamtych słów.  PiS obiecało trzy miliony mieszkań.  –  Wyszło milion, rządziliśmy 13 miesięcy. Rządzilibyśmy trzy lata, wyszłoby i trzy miliony  – przekonuje  Adam Hofman.Leszek Miller gotówki nie obiecywał. Ale dziesięć lat temu zasłynął z obietnicy, że gdyby Sojusz Lewicy Demokratycznej obiecywał gruszki na wierzbie, to one by tam wyrosły. Dziś  mówi:  Ja w dalszym ciągu to podtrzymuję –  każda obietnica przed wyborami jest powyborczym zobowiązaniem . <A PSL dostrzega pewien walor dzisiejszego procesu: przed jesiennymi wyborami politycy nie mogą zapomnieć o tym, że wyborcy patrzą im na ręce.  –  Z łatwością można na kartki wyborcze wrzucić  obietnice, a trudniej w rzeczywistości jest się z nich  wywiązywać  – mówi Janusz Piechociński. Dominik Jafra zapowiedział apelację i bojkot wyborów.",,
„Premier Mateusz Morawiecki będzie kontynuował swoją misję”,"Wszystko wskazuje na to, że Prawo i Sprawiedliwość będzie tworzyło rząd, więc myślę, że premier Mateusz Morawiecki będzie kontynuował swoją misję – powiedział szef kancelarii premiera Michał Dworczyk w poniedziałek w Programie III Polskiego Radia.","Z danych Państwowej Komisji Wyborczej z 71,89 proc. komisji wyborczych wynika, że PiS uzyskało 45,81 proc., KO – 25,46 proc., SLD – 11,90 proc., PSL – 8,96 proc., a Konfederacja – 6,71 proc. Dworczyk pytany, czy jeśli wyniki sondażowe potwierdzą ostateczne wyniki podane przez PKW, to premierem pozostanie Mateusz Morawiecki, odpowiedział, że prezes PiS Jarosław Kaczyński wielokrotnie w kampanii wyborczej podkreślał, że Morawiecki będzie kandydatem na ten urząd w przypadku wygranej PiS. – Wszystko wskazuje na to, że PiS będzie tworzyło rząd, więc myślę, że Mateusz Morawiecki będzie kontynuował swoją misję. Jest to świetny prezes Rady Ministrów, który zarówno na forum międzynarodowym, jak i krajowym zrobił bardzo dużo dobrego dla Polski – powiedział szef kancelarii premiera. – Zaczekajmy na wyniki i wtedy będziemy dyskutować na temat kształtu przyszłego rządu – dodał Dworczyk, pytany o ewentualne zmiany w rządzie po wyborach.",,
Szwedzka lewica dawała pieniądze separatystom na Ukrainie,"Równowartość co najmniej 100 tys. zł przekazała prorosyjskiej organizacji „Walka” z Ukrainy szwedzka Partia Lewicy – pisze sztokholmska gazeta „Aftonbladet”. Jej działacze twierdzą, że pomagali jedynie „antyfaszystowskiemu i profeministycznemu ugrupowaniu”.","Przekazane środki miałyby być publicznymi funduszami, otrzymanymi od państwowej organizacji SIDA. Zajmuje się ona dystrybucją szwedzkiej pomocy, przeznaczonej głównie dla krajów i społeczeństw rozwijających się czy dotkniętych klęskami żywiołowymi lub wojnami. Jak podaje „Aftonbladet”, pieniądze wysyłano na Ukrainę poprzez partyjną organizację pomocową Międzynarodowe Lewicowe Forum. Trafiały one na prywatne konto jednej z działaczek „Walki”, co jest praktyką zakazaną przez szwedzkie prawo.„Jesteśmy zdziwieni”Partia Lewicy wyjaśnia, ze traktowała Stowarzyszenie „Walka” i nadrzędną organizację „Zjednoczeni Marksiści” jako ugrupowania antyfaszystowskie i profeministyczne. Szwedzcy postkomuniści twierdzą, że są zdziwieni stanięciem członków tych organizacji po stronie separatystów. Szwedzkie media twierdzą jednak, że pomoc finansowa dla Stowarzyszenia „Walka” mogła być wysyłana jeszcze pod koniec ubiegłego roku. Tymczasem wielu członków organizacji uczestniczyło w próbach tworzenia nielegalnych struktur państwowych na wschodzie Ukrainy i zostało bojownikami separatystycznych sił zbrojnych walczących z ukraińskim wojskiem.",,
Premierzy niemieckich landów chcą ściśle współpracować z Rosją,"Premierzy niemieckich landów wschodnich Saksonii, Brandenburgii i Meklemburgi Pomorza Przedniego deklarują chęć współpracy z Rosją mimo nałożonych na Moskwę sankcji gospodarczych.","Premier rządu Meklemburgii Manuela Schwesig zapowiedziała w Szwerinie, że planuje liczne gospodarcze spotkania z przedstawicielami rosyjskiej gospodarki i polityki. – Zamierzam z Rosją utrzymać dialog, chcę budować mosty, także w trudnych czasach – powiedziała Schwesig. Szef rządu Saksonii Michael Kretschmer także deklaruje współpracę z rosyjskimi partnerami. Jego zdaniem Niemcy wschodni mają własne, odmienne spojrzenie na Rosjan. Wtóruje mu brandenburski premier Dietmar Woidke.Przywódcy landów wschodnich domagają się zniesienia sankcji gospodarczych wobec Rosji. Szefowa CDU Annegret Kramp-Karrenbauer nie widzi takiej możliwości, gdyż Putin narusza prawo międzynarodowe.",,
Prof. Jacek Bartyzel: Trójpodział władzy nie ma nic wspólnego z demokracją,"– Koncepcja trójpodziału władzy nie jest związana w sposób konieczny z żadną formą ustroju, a więc także formą demokratyczną. Nie jest też z nią związana genetycznie w sposób historyczny. Wprost przeciwnie – wyjaśnia profesor Jacek Bartyzel.","To zamach na trójpodział władzy, a więc na demokrację – alarmują politycy opozycji, komentując uchwalone właśnie przez Sejm nowelizacje ustaw o Krajowej Radzie Sądownictwa oraz o ustroju sądów powszechnych, a także projekt posłów PiS ustawy o Sądzie Najwyższym. – Trójpodział władzy to teoria sztuczna i niemożliwa do przeprowadzenia – twierdzi profesor nauk społecznych, publicysta Jacek Bartyzel. Profesor przypomina dwie koncepcje podziału władzy: najpierw tę autorstwa Johna Locke'a na przełomie XVII i XVII wieku, który dzielił władzę na ustawodawczą, wykonawczą i federatywną. –  Przez federatywną rozumiał władzę podejmowania decyzji w zakresie polityki zagranicznej. Sądowej nie wyodrębniał, bo to w Anglii byłoby nonsensem; kompetencje sądowe w zależności od charakteru spraw są podzielone między różne organy, np. Izba Lordów w sprawach np. zbrodni stanu ma takie uprawnienia - wyjaśnił Bartyzel.Trójpodział władzy nawet w autorytaryzmachDruga koncepcja podziału władzy to ta powszechnie znana. Monteskiusz wskazywał na trzy rodzaje władzy:  legislatywę, egzekutywę i judykatywę. – Ale ta koncepcja może być zastosowana do różnych ustrojów, ponieważ jej jądrem jest przekonanie, że żaden organ władzy nie powinien skupiać w sobie wszystkich kompetencji - uważa prof. Bartyzel. I wskazuje, że  „taka sytuacja, jak i również przeciwna jej, może zachodzić we wszystkich typach ustroju – w monarchii, arystokracji, demokracji, ale też w ustrojach autorytarnych, jeżeli władza autorytarna limituje swoje kompetencje, pozostawia pewne sfery, np. kultury czy gospodarki, poza swoim zainteresowaniem.” – Natomiast demokracja jest ustrojem, który opiera się na dwóch fundamentalnych założeniach: uźródłowieniu władzy w ludzie i uznaniu, że sprawuje on władzę zwierzchnią. W demokracji czystej lud jest nieograniczony, czy to jako całość w demokracji bezpośredniej, czy to jako jego reprezentacja parlamentarna - zauważa prof. Bartyzel. Jego zdaniem „ci, którzy dzisiaj mówią, że trójpodział władzy jest fundamentem demokracji, popełniają podwójny błąd - teoretyczny i historyczny.” – Obaj twórcy tej koncepcji nie byli demokratami. Locke był arystokratycznym liberałem, Monteskiusz był kwalifikowany jako konserwatywny liberał lub liberalny konserwatysta. Żaden z nich nie zakładał władzy ludu – przypomina profesor. Demokracja to nie demoliberalizmDrugi błąd polega na nierozsądnym wyrywaniu z historycznego kontekstu teorii Monteskiusza. – W koncepcji Monteskiuszowskiej władza wykonawcza należy do dziedzicznego króla, który rządzi przy pomocy swobodnie dobieranych ministrów. Władza ustawodawcza należy do dwuizbowego parlamentu, z których izba wyższa składa się z dziedzicznych parów królestwa, a niższa jest wybierana na podstawie bardzo wyśrubowanego cenzusu majątkowego bądź wykształcenia. Władzę sądową sprawują przedstawiciele lokalnych, prowincjonalnych notabli, którzy mogą kupować i sprzedawać urzędy sądowe. Na pewno nie jest to władza demokratyczna - zwraca uwagę prof. Bartyzel. – Natomiast ci, którzy mówią, że trójpodział władzy to fundament demokracji, dokonują milczącego utożsamienia demokracji z jednym jej typem – demoliberalizmem - twierdzi profesor. Zwraca tu uwagę, że w tym „przypadkowym i sztucznym połączeniu dwóch źródłowo różnych ideologii, w wypadku demokracji - także ustrojów” najważniejszy jest czynnik liberalny, a nie demokratyczny. – Z demokracji pozostaje nam tylko zgoda na brak ograniczeń co do prawa wyborczego, tzn. są one powszechne i równe – uważa Bartyzel.– To jest właśnie nieuprawnione utożsamianie jednego typu demokracji, czyli demokracji liberalnej, z ogólnym pojęciem demokracji, która może i przybierała w historii różną postać - przypomina prof. Bartyzel.„Check and balance”Nawiązując do realiów podziału władzy w Polsce, Jacek Bartyzel zwraca uwagę na to, że sędziowie są u nas niewybieralni. Na tej podstawie według niego „możemy powiedzieć, że wszystkie instytucje sądowe są hamulcem dla demokracji, czy też jej zrównoważeniem”. – Zresztą, na tym opierała się zasada właściwie jedynego państwa na świecie, które było tworzone podług teorii Monteskiuszowskiej, czyli Stanów Zjednoczonych. Chodzi o zasadę „check and balance”, to znaczy – poszczególne organy równoważą się po to, by nie doszło do absolutyzmu, ale zarówno absolutyzmu jednostki, jak i absolutyzmu oligarchii albo absolutyzmu ludowego - wyjaśnia Bartyzel. – Gdyby zatem obrońcy trójpodziału władz mówili – jesteśmy przeciwni integralnej, totalnej, czystej, pełnej demokracji i chcemy ją ograniczyć czy też zrównoważyć instytucjami właściwie arystokratycznymi – bo mianowani, w zasadzie nieusuwalni sędziowie to jest czynnik arystokratyczny, a nie demokratyczny – to nie miałbym żadnych pretensji. Natomiast ponieważ oni mówią, że to jest fundament demokracji i oni bronią demokracji – to znaczy że właściwie są politycznymi paserami, którzy handlują cudzym towarem - twierdzi Jacek Bartyzel. – Kiedy my mówimy „demokracja”, myślimy o czymś, co tak czy inaczej realnie istnieje, jest traktowane jako oczywiste. Natomiast dla Monteskiusza demokracja była właściwie pojęciem abstrakcyjnym. Wokół niego nie było żadnej demokracji, kojarzyła się z czymś archaicznym, ze starożytnymi politejami czy republikami; w tym czasie Słownik Akademii Francuskiej definiował demokrację jako przestarzałą formę rządów, która zachowała się gdzieniegdzie w zapadłych kantonach Szwajcarii - opowiada prof. Bartyzel.",,
Poseł Niesiołowski zrzekł się immunitetu,"Poseł Stefan Niesiołowski (PSL-UED) złożył w Sejmie wniosek, w którym zrzekł się immunitetu – poinformował w piątek dyrektor Centrum Informacyjnego Sejmu Andrzej Grzegrzółka.","Wniosek prokuratury o uchylenie immunitetu Niesiołowskiemu wpłynął do Sejmu pod koniec stycznia. Prokuratura Krajowa poinformowała wówczas, że prokurator zamierza postawić posłowi PSL-UED zarzuty popełnienia przestępstwa o charakterze korupcyjnym. Według prokuratury materiał dowodowy „wskazuje na to, że Stefan Niesiołowski w związku ze sprawowaną funkcją posła w okresie od stycznia 2013 r. do końca 2015 r. wielokrotnie przyjmował korzyści osobiste w postaci usług seksualnych w zamian za działania na rzecz spółek należących do zaprzyjaźnionych z nim biznesmenów”. W ubiegły czwartek wniosek prokuratury ws. uchylenia immunitetu posłowi PSL-UED trafił do komisji regulaminowej, spraw poselskich i immunitetowych. Wniosek Niesiołowskiego, w którym zrzeka się on immunitetu, wpłynął do Sejmu w czwartek po południu – poinformował PAP przewodniczący komisji regulaminowej Włodzimierz Bernacki (PiS). Przewodnicząca UED (partii, do której należy Niesiołowski) Elżbieta Bińczycka oświadczyła pod koniec stycznia, że Niesiołowski „poinformował partię Unia Europejskich Demokratów, że jest gotów zrzec się immunitetu”. – Chcielibyśmy wierzyć, że sprawa nie będzie miała charakteru politycznego. Jesteśmy za jej pełnym wyjaśnieniem – zapewniła. W związku ze sprawą zostali zatrzymani przedsiębiorcy Bogdan W., Wojciech K. i Krzysztof K. Bogdanowi W. i Wojciechowi K. prokurator przedstawił „zarzut dotyczący udzielenia posłowi na Sejm Rzeczypospolitej Polskiej Stefanowi Niesiołowskiemu, co najmniej trzydziestokrotnie korzyści osobistej”. Podejrzani mieli organizować i opłacać usługi seksualne „świadczone przez kobiety trudniące się zawodowo lub okazjonalnie prostytucją”. Zostali oni aresztowani na trzy miesiące. Wobec trzeciego z mężczyzn – Krzysztofa K., któremu prokuratura zarzuciła, że w 2015 r. wielokrotnie ułatwił uprawianie prostytucji poprzez ustalanie terminów i miejsc spotkań z klientami, a także organizowanie środka transportu do miejsca świadczenia usług – prokurator zastosował środki o charakterze wolnościowym w postaci policyjnego dozoru i zakazu opuszczania kraju połączonego z zatrzymaniem paszportu. Zdaniem śledczych, celem działania biznesmenów było pozyskanie przychylności posła w odniesieniu do podejmowanych przez nich przedsięwzięć, w tym o charakterze gospodarczym, i doprowadzenia do podjęcia przez posła osobistych działań polegających m.in. na wywarciu wpływu na ustaloną osobę, w celu zawarcia umów z podmiotami wskazanymi przez Bogdana W. Według prokuratury należące do nich spółki, działające wcześniej w branży restauracyjno-hotelarskiej, „uzyskały intratne kontrakty na dostawy miału węglowego i fosforytów dla Grupy Azoty Zakłady Chemiczne Police SA”. Bogdanowi W. i Wojciechowi K. grozi kara pozbawienia wolności do lat 8, natomiast Krzysztofowi K. – do lat 5. W środę Sąd Okręgowy w Łodzi uchylił areszt wobec Wojciecha K., sprawa drugiego podejrzanego – Bogdana W. – odroczona została do 8 marca.",,
„Pozwalamy”. Królowa podpisała ustawę upoważniającą rząd do Brexitu,"Brytyjska królowa Elżbieta II zatwierdziła akt parlamentu zezwalający premier Theresie May na formalne rozpoczęcie procedury Brexitu. Ten symboliczny gest, w brytyjskiej tradycji politycznej stanowiący formalność, otwiera drogę brytyjskiej premier do uruchomienia artykułu 50. Traktatu Lizbońskiego.","W poniedziałek wieczorem obie izby brytyjskiego parlamentu przyjęły ustawę upoważniającą May do rozpoczęcia negocjacji w sprawie Brexitu. Stało się to po odrzuceniu przez Izbę Gmin zgłoszonych przez Izbę Lordów poprawek. Miały one zagwarantować zachowanie praw obywatelom UE mieszkającym na Wyspach, po wyjściu Wielkiej Brytanii z Unii, i dać posłom prawo weta wobec warunków Brexitu. Kwestia przyszłości imigrantów zostanie jednak poruszona jako pierwszy temat, gdy rozpoczną się negocjacje pomiędzy rządem w Londynie a Unią Europejską. Obie strony podkreślają, że zależy im na szybkim osiągnięciu porozumienia w tej sprawie. Wejście w życie ustawy otwiera przed premier May drogę do formalnego rozpoczęcia Brexitu i dwuletnich negocjacji w tej sprawie. Projekt ustawy został złożony w parlamencie pod koniec stycznia w ramach tzw. przyspieszonej procedury. Dokument składa się z zaledwie dwóch krótkich artykułów, wyrażających zgodę parlamentu na to, aby May złożyła oficjalne zawiadomienie (notyfikację) o zamiarze wyjścia z Unii Europejskiej zgodnie z art. 50 Traktatu Lizbońskiego. Trwający półtora miesiąca proces ustawodawczy został zainicjowany w wyniku podjętej w drugiej połowie stycznia decyzji brytyjskiego Sądu Najwyższego, który podtrzymał wyrok Wysokiego Trybunału (High Court) i orzekł, że do rozpoczęcia formalnego procesu opuszczania UE przez kraj niezbędna jest zgoda obu izb parlamentu.",,
Saudyjski następca tronu ostrzega przed „niewyobrażalnym” wzrostem cen ropy,"Saudyjski następca tronu Muhammad ibn Salman ostrzegł w wywiadzie dla stacji CBS, że ceny ropy mogą wzrosnąć do „niewyobrażalnie wysokich poziomów”, jeśli świat „nie powstrzyma Iranu”. Podkreślił jednocześnie potrzebę politycznego rozwiązania konfliktu.","– Jeśli społeczność międzynarodowa nie podejmie zdecydowanych działań w celu powstrzymania Iranu, będziemy świadkami kolejnych eskalacji, które zagrożą światowym interesom – stwierdził saudyjski następca tronu. Polityk powtórzył, że niedawne ataki na instalacje naftowe w jego kraju były aktem wojny ze strony Iranu. Jego zdaniem wojna ta doprowadzi do upadku światowej gospodarki. Muhammad ibn Salman uważa, że prezydent Donald Trump powinien spotkać się z prezydentem Iranu Hasanem Rowhanim, aby zawrzeć nowy traktat w sprawie programu nuklearnego Teheranu i podziału wpływów na Bliskim Wschodzie.  Wywiad z saudyjskim następcą tronu został wyemitowany tuż przed pierwszą rocznicą zabójstwa dziennikarza Dżamala Chaszodżdżiego w konsulacie Arabii Saudyjskiej w Stambule. CIA i część państw zachodnich uważa, że zlecił je Muhammad ibn Salman. Od czasu zabójstwa publicysty „Washington Post” przez agentów saudyjskiego wywiadu, polityk nie odwiedził Stanów Zjednoczonych ani Europy. Po początkowych zaprzeczeniach oficjalna narracja saudyjska obwiniła o morderstwo „nieuczciwych” agentów saudyjskich służb specjalnych. We wtorek w amerykańskiej telewizji PBS 1 będzie miał swoją premierę film dokumentalny: „The Crown Prince of Saudi Arabia”, w którym saudyjski następca tronu na pytanie, czy zlecił to morderstwo, odpowiedział: „Absolutnie nie”. Jednak wziął za nie odpowiedzialność, gdyż – jak podkreślił – „zdarzyło się na moich oczach” i „zostało popełnione przez osoby pracujące dla saudyjskiego rządu”.",,
Jeden okrzyk wywołał rewolucję. Dyktator musiał zginąć,"Słowo jest silniejsze od miecza – głosi starożytne przysłowie. Rzadko kiedy zdarza się, żeby jedno słowo było w stanie odwrócić bieg historii. Tak stało się na Piata Palatului w Bukareszcie, gdzie jeden okrzyk wywołał rewolucję, która zmiotła reżim krwawego dyktatora Nicoloae Ceaușescu, a jego samego z powierzchni ziemi. Mija właśnie 30 lat od rewolucji w Rumunii, jedynego krwawego przewrotu podczas Wiosny Ludów w europejskich demoludach.","Rewolucja to nieobliczalny żywioł. Nie można jej zaplanować, można wprawdzie przewidzieć, że prędzej czy później może do niej dojść, ale zawsze jej wybuch jest zaskoczeniem. Włodzimierz Lenin jeszcze w styczniu 1917 roku, zaledwie kilka tygodni przed wybuchem rewolucji lutowej, biadoli, że przewrót trzeba przygotowywać dla przyszłych pokoleń, że jego pokolenie nie ma na to szans.Słowa te padają, gdy w Rosji już wrze. Podsycane przez agitatorów strajki trwają od dawna, car Mikołaj II wysyła przeciwko manifestantom żołnierzy, padają zabici, ale Lenin wciąż nie wierzy w rewolucję. Od lat trwa stan permanentnego kryzysu, jednak sytuacja wciąż nie wydostaje się spod kontroli. Obie strony – władza i poddani – są wyczerpani, ale trwali w uporze.Upór robotników i biedoty sprowadza się do strajkowania, cara – do dyscyplinowania. Protest, kule, zabici, protest, kule, zabici. Plac Znamieński spływa krwią. Deszcz ją spłukuje, zabici dalej podlewają bruk swoją krwią i tak w kółko. Upór to niezwykle męczące zajęcie. Praca jest ciężka, ale wpływa na ciało, a organizm może się przystosować. Upór osłabia ducha, może wkraść się zwątpienie, wyczerpanie, a wyczerpanie wywołuje agresję. Agresja jest pochodną niecierpliwości. Dopóki cierpliwość jest, rewolucji nie ma. Gdy zanika, następuje spirala agresji.Robotnicy są wściekli, że władza nie odpuszcza. Władza jest wściekła, że robotnicy tkwią w uporze. Szczera nienawiść pogłębia rów, na brzegach którego tkwią obie strony. Tego rowu już nigdy nie da się zakopać. Wiedzą to stojący na obu brzegach. Władza straciła już resztki zaufania, cierpliwość proletariatu jest na wyczerpaniu. Zapach prochu unosi się w powietrzu, ale beczka z nim jeszcze nie chce eksplodować.Punkt przełomuNiby obie strony czują siłę, ale jest to siła bezsilna. Nie może złamać uporu drugiej strony. Niby jest muskułów prężenie, ale jednak nadwątlenie. Niby moc, ale utrudzenie. Niby potęga, ale znużenie. Potrzebny jest punkt przełomu. Iskra, jakiś incydent, nowe otwarcie. Może to być działanie, ale równie dobrze zaniechanie. W lutym 1917 roku o wybuchu rewolucji decyduje właśnie zaniechanie. Pokojowe działanie wywołuje wojnę, która niszczy stary porządek i wprowadza nowy. Zaniechanie to rzuca się cieniem na cały świat i wkrótce upuszcza mu rzekę krwi, bo też rewolucja to potwór karmiony najniższymi instynktami – chęcią niszczenia, fascynacją śmiercią, zaraża chorobliwą pasją mordowania. Agitatorzy drążą, ich orężem jest słowo. „Nie zabijajcie dla cara”, „tam są wasi bracia”, „pomyślcie o ich rodzinach”, „możemy pokonać cara”. W nocy z 26 na 27 lutego (12 marca) skoszarowani żołnierze Pułku Pawłowskiego sami organizują strajk, nie chcą już strzelać do robotników. Żądają rozliczenia winnych ostatniej masakry dokonanej ich rękami. Wysyłają posłańców do koszar elitarnych pułków gwardyjskich: Prieobrażenskiego i Litewskiego. Tam też już kipi. Też mają dość strzelania do bezbronnych ludzi.                                                    „Geniusz Karpat” był otoczony kultem jednostki (fot. fototeca.iiccr.ro) Nazajutrz żołnierze atakują koszary żandarmerii i dołączają do robotników w dzielnicy Wyborskiej. Czują, że powinni być z nimi od dawna, nie dopuścić do przelewu krwi. Przecież strzelali do takich samych biedaków jak oni sami. Gdyby nie mieli mundurów, nosiliby równie nędzne łachmany, wycierali bruki zniszczonymi butami, klnęli na los. O ile znaleźliby pracę, tak samo wkręcaliby śrubki, walcowali stal, dźwigali worki. Domek z kart się sypie.Odstąpienie przez żołnierzy Pułku Pawłowskiego od strzelania do strajkujących przesądza o upadku i późniejszej zagładzie Mikołaja II i jego rodziny. Wypadki toczą się lawinowo. Car traci kontrolę nad Piotrogrodem. Na Pałacu Zimowym zawisa czerwona flaga. Żołnierze i robotnicy szturmują gmach MSW, linczują policjantów, którzy nie chcą do nich dołączyć. Palą akta Ochrany, oczywiście najgorliwsi są konfidenci carskiej bezpieki. Euforia trwa kilka miesięcy. Kończy ją kolejna, już nie rewolucja, a rewolta, przewrót. Nie spontaniczna, a dokładnie zaplanowana w najściślejszej konspiracji i przeprowadzona przez komunistów.Stały mechanizmMechanizm rewolucji jest zawsze taki sam. Zmęczenie, agresja, punkt przełomu, krew. Według dokładnie takiego samego scenariusza doszło do rewolucji w Rumunii, dokładnie 30 lat temu. Stwierdzenie, że historia lubi się powtarzać jest banałem, w dodatku nieco na wyrost. Mechanizmy, owszem, są niezmienne – uciskani dążą do buntu, uciskający chcą się utrzymać przy władzy – ale dzieje ludzkości zawsze przynoszą coraz to nowe scenariusze.Rewolucja w Rumunii miała niezwykle ciekawy scenariusz, zresztą sama komunistyczna Rumunia była niezwykle ciekawym krajem. O ile się w niej nie żyło. Należała do Układu Warszawskiego, ale wyróżniała się na tle innych krajów bloku wschodniego. Jej wojska nie wzięły udziału w Operacji Dunaj i nie zaatakowały w 1968 roku Czechosłowacji. Była to osobista decyzja Nicolae Ceaușescu.Oczywiście jeden dobry postępek nie może sprawić, żeby „Geniusz Karpat” nagle stał się pozytywną postacią w historii. Pod żadnym pozorem! Stworzył jedną z najbrutalniejszych dyktatur XX wieku. Był trochę jak Enver Hoxha w Albanii, ta sama mania wielkości i całkowicie irracjonalne przekonanie, że wprowadzi autarkię, a nawet stworzy raj na swoim skrawku ziemi.W Polsce stalinizm – jako najczarniejszy okres próby wprowadzania komunizmu – zakończył się w 1956 roku, w Rumunii i Albanii trwał do końca lat 80. Zakończył się dopiero wraz z upadkiem dyktatur. W tych dwóch nieszczęsnych krajach nawet po wyjściu z orbity Moskwy, władze dalej wprowadzały stalinizm z jego kultem jednostki i terrorem jako głównymi narzędziami podporządkowywania sobie narodu. Czerwony książęPod względem brutalności wszechobecne służby bezpieczeństwa – albańska Sigurimi i rumuńska Securitate – biły na głowę KGB czy Stasi. Securitate nie tylko dokonywała zbrodni, ale też umożliwiała dokonywanie ich przez syna Ceaușescu, Nicu. Ten kompletnie zdegenerowany człowiek najbardziej lubił chlać i gwałcić, kolejność dowolna. Po raz pierwszy dokonał gwałtu na koleżance z klasy gdy miał 14 lat. W normalnym kraju odpowiedziałby za swoje czyny, ale w folwarku ojca dyktatora był całkowicie bezkarny, połajanki wodza miał w głębokim poważaniu.Jako 16-latek był już alkoholikiem hazardzistą. Gdy w fatalnie zarządzanej Rumunii ludzie przymierali z głodu, on przepuszczał w kasynach na Zachodzie dziesiątki tysięcy dolarów. Gdy był w kraju, lubił jeździć po miastach z funkcjonariuszami Securitate i porywać dziewczyny, a następnie je gwałcić. Nawet w biały dzień. Nie przepuścił nawet pięciokrotnej złotej medalistce igrzysk olimpijskich z Montrealu i Moskwy Nadii Comaneci. Po upadku ojca został skazany na 20 lat więzienia, ale wyszedł po czterech, ze względu na zły stan zdrowia. Zmarł na marskość wątroby.Securitate kontrolowała każdy aspekt życia w kraju. Miała dostęp wszędzie, co zawdzięczała sieci konfidentów i podsłuchów. W kraju funkcjonowało 248 stacji obserwacyjnych i ponad tysiąc przenośnych urządzeń podsłuchowych. Rumuni bali się rozmawiać o sytuacji w kraju, również przez telefon. Nigdy nie było wiadomo, czy rozmówca zaraz nie pobiegnie z donosem do bezpieki, czy rozmowa toczona nawet między najbliższymi członkami rodziny nie jest podsłuchiwana.Virgil Magureanu, ostatni szef Securitate, zeznał, że służba zatrudniała 14259 pełnoetatowych pracowników i około 400 tysięcy szpiclów, ale tych drugich mogło być nawet dwa razy więcej. W 22-milionowym kraju. Bezpieka mordowała i torturowała, ale to były zadania doraźne. Podstawowym było, jak w każdej dyktaturze, trzymanie ludzi w strachu. Sytuacja dojrzewaDruga sytuacja, kiedy ludzie pozbywają się lęku, ma miejsce gdy uciskani czują, że nie mają już niczego do stracenia, a skompromitowana władza nie ma niczego do zaoferowania poza terrorem i beznadzieją. W przypadku rewolucji w Rumunii była to jedna z głównych przyczyn jej wybuchu. Zanim kule karabinu maszynowego rozprują ciało Ceaușescu sytuacja musi najpierw dojrzeć. Warunki są jednak wyjątkowo sprzyjające.Myśl o konieczności zburzenia niesprawiedliwego porządku kiełkuje gdy człowiek dostrzega wynaturzenia i absurdy rzeczywistości, w której przyszło mu żyć. W przypadku systemów opresyjnych nie ma z tym żadnego problemu. Widać to na każdym kroku. To choćby głód, zmuszanie do pracy ponad siły, często w półniewolniczych warunkach, niemożliwość zagwarantowania przez państwo godnej egzystencji. Do tego dochodzą doświadczenia z reżimem, jego irracjonalnymi instytucjami, a przede wszystkim z bezpieką – aparatem terroru.Kraje bloku wschodniego łączyło jedno. Nawet nie była to ideologia, ta bowiem różniła się w zależności od regionu. Wspólne było życie w oparach absurdu. Absurd ma dwa wymiary – humorystyczny i dramatyczny. Sytuacje, które spotykają ludzi są jednocześnie śmieszne i smutne. Nierozerwalnie. Niewymiennie. Nachalna propaganda sukcesu jako absurd śmieszy, ale jednocześnie wywołuje smutną refleksję, że nie ma żadnego odzwierciedlenia w rzeczywistości.Komunistyczna Rumunia tonie w absurdach, dla naszego Stanisława Barei stałaby się niewyczerpanym źródłem inspiracji. Ot, trzeba mieć choćby pozwolenia nie tylko na posiadanie radia, ale nawet maszyny do pisania. W przypadku maszyn do pisania agenci pobierają próbki czcionek, żeby w przypadku pojawienia się paszkwilanckich listów czy ulotek namierzyć ich autora. Chciano nawet pobierać próbki pisma odręcznego. Obywatele muszą też zgłaszać do Securitate każdy kontakt z obcokrajowcem w ciągu 24 godzin (Dekret nr 408).Gdy Ceaușescu, „Granitowy Drogowskaz Promiennej Przyszłości”, jedzie z gospodarskimi wizytami, z pól przepędzane jest wychudłe bydło, a na jego miejsce wygania się zdrowsze okazy, żeby bieda nie raziła oczu przywódcy. W wioskach, które odwiedza nierzadko maluje się trawę na zielono czy na drzewach wiesza jabłka. Jednocześnie ludzie cierpią głód. Żywność jest reglamentowana, takie towary jak kawa czy pieprz nagle stają się dobrami luksusowymi, obiektami marzeń.Śmieszno i strasznoW sklepach można dostać w zasadzie tylko konserwy z jakąś koszmarną breją, ohydną maziają. Szczęśliwi, którzy zdobywają świńską głowę albo gęsie flaki. Jednocześnie władza wprowadza „Program zdrowego żywienia”, który przewiduje, że na przeciętnego obywatela ma przypadać między innymi 39 kg i 12 deko mięsa rocznie, a z drugiej strony propaganda głosi, że jedzenie więcej niż trzech tysięcy kalorii dziennie jest szkodliwe dla zdrowia. Śmieszno i straszno. Do tego dochodzi dziwaczna polityka prorodzinna, zabroniona jest aborcja i antykoncepcja. Do 45. roku życia każda Rumunka musi urodzić co najmniej piątkę dzieci. Przychodzi na świat mnóstwo niechcianych dzieci, których rodzice ani państwo nie są w stanie wykarmić, zapewnić im opieki, również medycznej. Trafiają do sierocińców jak z horroru. Instytucje te, jak wszystko inne, są wybitnie niedofinansowane, co zamienia życie dzieci w koszmar. To także są ofiary zbrodniczego systemu.Socjalistyczna gospodarka jest niewydajna sama w sobie, ale Ceaușescu potrafi tę niewydajność wznieść na wyżyny. Staje się ona wręcz sztuką. Zauroczony gigantycznymi budowlami sowietów, jak Kanał Białomorski, postanawia stworzyć własne, równie niepotrzebne. Kanał Dunaj–Morze Czarne to wprawdzie pomysł Józefa Stalin, ale po jego śmierci w 1953 roku projekt zarzucono. Conducator rozkazuje wznowienie prac w 1973 roku. Kanał przekopano do 1987 roku. Bezsensowna inwestycja zwróci się już za pół tysiąca lat.Symbolem megalomanii Ceaușescu jest Dom Ludowy w Bukareszcie. Oczko w głowie dyktatora. Żeby dziwaczny budynek z siedmioma tysiącami pomieszczeń mógł powstać, równa się z ziemią kilka kwartałów domów i przesiedla 40 tysięcy osób. Zniszczono przy tym między innymi zabytkowy klasztor Vacaresti i siedemnaście innych kościołów. Pomnik głupoty i nie liczenia się z rodakami buduje 20 tysięcy robotników nadzorowanych przez siedmiuset architektów. Nie ma co się zagłębiać w liczby, wystarczy podać choćby dwie: koszt budowy (do 1989 roku) – 1,75 miliarda dolarów, powierzchnia zajmowana przez dywany – 200 tysięcy metrów kwadratowych. Absurd.Fatalne zarządzanie połączone z tego typu niepotrzebnymi inwestycjami sprawiają, że w Rumunii kryzys gospodarczy jest stanem permanentnym, szczególnie gdy kończą się zagraniczne kredyty (nagroda za wystąpienie z Układu Warszawskiego). W odpowiedzi władze podejmują kroki nierzadko absurdalne. Niedobór paliwa rozwiązuje się między innymi poprzez ograniczenie transportu publicznego – auta mają się poruszać według numerów rejestracyjnych – jednego dnia te z numerami parzystymi, drugiego z nieparzystymi.CięciaCięcia dotykają nawet propagandę. Pod koniec lat 80., gdy kraj jest już na równi pochyłej, w ramach oszczędności telewizja nadaje tylko przez dwie godziny dziennie. Na ramówkę składają się wiadomości (jest dobrze, a będzie jeszcze lepiej i już wkrótce dogonimy) oraz programów poświęconych twórczości Ceaușescu, jego natchnionych wierszy, prac teoretycznych z wielu dziedzin, do tego film dokumentalny o „Geniuszu Karpat”.Występują również przerwy w dostawach prądu dla mieszkańców – w takich okolicznościach myśl o potrzebie obalenia reżimu musi dojrzewać szybciej. Są jednak również warunki niesprzyjające. Główną jest zatomizowanie społeczeństwa. Człowiek jest wrogiem człowieka, widzi w nim agenta bezpieki, prawdziwego albo urojonego. Człowiek boi się drugiego człowieka, gardzi nim, zazdrości całej pary butów. Niepowyciągana koszula musi sugerować, że ktoś ciągnie forsę od Securitate, jak inaczej zdobyłby pieniądze? A może na mnie donosi łajdak?                                                    Rumuni mieli dość życia pod rządami komunistów (fot. Wiki/comunismulinromania.ro) Tak przedstawia się sytuacja w komunistycznej Rumunii pod koniec lat 80. Społeczeństwo obywatelskie nie istnieje, jedyną opozycją – nieformalną – są byli członkowie Rumuńskiej Partii Komunistycznej usunięci przez Ceaușescu. A jednak ludzie jednoczą się w grudniu 1989 roku. W tym czasie demontaż demoludów w Europie Wschodniej już postępuje, ale Rumunia wciąż tkwi w zbrodniczym ustroju. 4 grudnia Ceaușescu odwiedza Michaiła Gorbaczowa, radziecki przywódca wzywa go do wprowadzania zmian w Rumunii, apeluje o jakieś reformy, demokratyzację. Demokratyzację? – dziwi się gość i stanowczo odmawia. Bagatelizuje Wiosnę Ludów, która ogarnęła już region. Jego to nie dotyczy.Ryszard Kapuściński, „Szachinszach”: „Każda rewolucja to zmaganie się dwóch sił: struktury i ruchu. Ruch atakuje strukturę, dąży do jej zniszczenia, struktura broni się, chce unicestwić ruch. Obie te siły, jednako potężne, mają różne właściwości. Właściwością ruchu jest jego spontaniczność, żywiołowa, dynamiczna ekspansywność i — krótkotrwałość. Natomiast właściwością struktury jest bezwładność, odporność, zdumiewająca, niemal instynktowna zdolność przetrwania. Strukturę jest stosunkowo łatwo powołać do życia, nieporównanie trudniej — zniszczyć”.Ceaușescu reprezentuje strukturę. Wie, że po jego stronie jest aparat państwowy, łącznie z aparatem terroru, który dotąd trzyma ludzi w ryzach. Dyktator wierzy w statystyki, widzi zieloną trawę, jabłka na drzewach, a że wszystko to jest spreparowane? Zapewne nie chce tego dostrzegać. Dlatego, rozumuje, liberalizować, demokratyzować nie ma potrzeby, a układać się też nie ma co, bo i z kim?IskraRuchowi potrzebny jest impuls, coś co wyzwoli ludzi z lęku. Pozwoli rozpocząć zmagania ze strukturą. Wkrótce iskra się pojawia. Sprawa wydaje się być błaha, a jednak ta iskra rozpala cały kraj. To zresztą niezwykle cenna lekcja historii. Nigdy bowiem nie jest przesądzone, że teoretycznie doniosłe zdarzenie będzie miało większy wpływ na historię niż jakieś niepozorne, niewiele znaczące.Tym punktem przełomu jest kazanie wygłoszone w Timișoarze przez pastora ewangelickiego Kościoła reformowanego László Tőkésa, przedstawiciela prześladowanej przez reżim mniejszości węgierskiej. Tőkés już wcześniej pozwalał sobie krytykować władzę, nawet udało mu się dotrzeć do zagranicznych mediów. Komunistyczna dyktatura, co wiemy na przykładzie męczeńskiej śmierci wielu polskich księży z błogosławionym Jerzym Popiełuszką na czele, umie jednak zamykać usta niepokornym duchownym.Reżim chce karnie przenieść Tőkésa do odległej wioski. Duchowny jest izolowany przez Securitate i milicję, nikt nie może się do niego zbliżyć. Sąd decyduje, że do 15 grudnia pastor musi zwolnić mieszkanie, ten wzywa wiernych, żeby byli świadkami eksmisji. 15 grudnia wokół domu duchownego gromadzi się tłum (dzień wcześniej dochodzi do próby demonstracji w Jassach, ale bezpieka wyłapuje wszystkich uczestników). Ludzie są podminowani, ale jeszcze nikt nie zdaje sobie sprawy, że to początek spirali, która wysadzi reżim. Do mieszkania Tőkésa przychodzi burmistrz Timișoary i obiecuje, że złagodzi decyzję władz, byle wierni się rozeszli. Świadkowie rozmowy informują zebranych przed domem, że osiągnięto porozumienie. Zdając sobie sprawę, że bezpieka nie zareagowała na zgromadzenie z typową dla siebie brutalnością, ludzie następnego dnia ponownie przychodzą przed dom pastora. Po południu około tysiąca osób organizuje spontaniczną demonstrację w centrum miasta, wznoszone są okrzyki: „Wolność!” oraz „Precz z Ceaușescu”. Władza jest w szoku.Następnego dnia ludzie ponownie wychodzą na ulice Timișoary. Tym razem „Najznakomitszy syn narodu” wysyła przeciwko rodakom wojsko, milicję oraz siepaczy z Securitate. Ginie około 60 osób. Nie domyślając się, że właśnie zawiązał na siebie stryczek, Ceaușescu leci do Iranu. Wykrwawienie demonstracji rozlewających się już na inne miasta zostawia służbom, którymi pod jego nieobecność ma kierować jego żona Elena.Coś wisi w powietrzu19 grudnia dochodzi powtórki z lutego 1917 roku. To efekt zwrotu, jaki zachodzi w wojsku. Dowódca oddziałów pacyfikacyjnych generał Victor Atanas Stănculescu zdradza Ceaușescu, a jego żołnierze przechodzą na stronę manifestantów. Dyktator wraca do Rumunii 20 grudnia. Być może czuje napięcie w kraju, bo faktycznie coś wisi w powietrzu, ale najpewniej wciąż wierzy, że jest tym geniuszem uwielbianym przez lud – jak przedstawia go propaganda. Nie zamierza odpuszczać, wygłasza przemówienie, w którym oskarża „bandę chuliganów” z Timișoary o realizowanie polityki zagranicznych imperialistów.Nazajutrz na godz. 11.30 na Piata Palatului zorganizowany zostaje spontaniczny wiec poparcia dla władz z udziałem „ludu pracującego stolicy”. Ma to być demonstracja jednomyślności narodu. Na wiecu są zwolennicy reżimu, takich nigdy nie brakuje, pewnie trochę ciekawskich, zorganizowanej opozycji nie ma. Ceaușescu dalej grzmi pod adresem mącicieli. Święcie oburzeni działaniami agentów wrażych sił gwiżdżą. Uzdrowimy sytuację. Gromkie brawa.W pewnym momencie dochodzi do czegoś bez precedensu w historii, ta w jednej sekundzie jednocześnie gwałtownie zakręca i przyspiesza. W stutysięcznym tłumie ktoś nagle krzyczy: „Timișoara!”. Żadne tam „Chcemy chleba!”, „Precz z komuną!” czy coś pod adresem samodzierżcy. Tylko tyle. „Timișoara !”. W ludziach w jednej sekundzie następuje zmiana. Dostrzegają absurdy reżimu, tylko głupi by ich nie dostrzegł, wiedzą, że wysłuchują bredni, ale nikt nie ma dość odwagi, żeby zareagować, już dawno wkradła się też apatia.Potrzebny jest ktoś, kto tę odwagę ma. Kto jest już na tyle wściekły, że zaryzykuje być może lata więzienia, być może tortury, a być może nawet życie, żeby w tej jednej chwili dać opór całemu reżimowi. Pokazać gest Kozakiewicza, zrobić co trzeba, w tej jednej sekundzie poczuć się wolnym, poczuć się człowiekiem, nie niewolnikiem systemu. „Timișoara!”.                                                    Żołnierze odstąpili od dyktatora (fot. arch.PAP/APA) Przez moment ludzie nie rozumieją co się wydarzyło, nie wiedzą, co robić, muszą to przetrawić. Wiedzą, że reżim powinien upaść, ale trwa, a jeżeli trwa, to znaczy, że nie wyczerpał swoich umiejętności przetrwania. Czują się winni, że słyszeli, że nie donieśli władzom. A może Securitate pomyśli, że oni też tak myślą? Że to oni krzyknęli? Panie poruczniku, to nie ja, przysięgam. Zaraz, ten, który krzyknął się nie boi, a pal to licho! „Timișoara!”.Atmosfera gęstniejeKolejne osoby podchwytują okrzyk, pojawiają się gwizdy, już nie pod adresem popleczników imperializmu, szpiegów tego podłego agenta Tokesa. Gwizdy są skierowane pod adresem „Geniusza Karpat”. Przyłączają się do nich kolejne osoby, dziesiątki, setki, tysiące. Zagłuszają oklaski zwolenników reżimu, zatwardziałych komunistów nigdy brakuje. Atmosfera robi się gęsta. Wroga.Conducator nie jest w stanie zapanować nad tłumem. – Halo, halo, halo! Towarzysze! Towarzysze! Uspokójcie się! – krzyczy z balkonu gmachu KC. Wyćwiczone chóralne „Ceaușescu – Romania!” jest zagłuszane. Dyktator rzuca obietnicę podwyżek pensji, emerytur, dodatków dla dzieci. Może obiecać obiecać wszystko, lud wie, że nie spełni już żadnej obietnicy. Po co forsa, jak nie ma co za nią kupić? Obietnice dyktatora to granie przelicytowanego szlema bez atu blotkami.Ceaușescu podejmuje decyzję, która przypieczętowuje jego klęskę. Przerażony ucieka wraz z żoną do gmachu KC, telewizja przerywa transmisję. Tłum wdziera się do budynku. Padają strzały, są zabici. Wybucha rewolucja. Ludzie budują barykady. „Jos Ceaușescu, moarte dictatorului, jos comunismul!” („Precz z Ceaușescu, śmierć dyktatorowi, precz z komunizmem!”) – roznosi się po mieście.Gniew wzbierany przez lata nędzy i upokorzeń rozlewa się po ludziach. Wściekłość tłumi strach. O północy wojsko atakuje barykadę przy hotelu Intercontinental. Ciężkie walki toczą się do trzeciej nad ranem. 22 grudnia rano minister obrony Vasile Milea odmawia dalszego strzelania do protestantów, po chwili popełnia samobójstwo. Oficjalnie to samobójstwo, na pewno ginie od kuli.ZdradaCeaușescu wyznacza na nowego ministra zastępcę Milei, Stănculescu. Nie wie, że generał już go zdradził, że jest dogadany z Ionem Iliescu, byłym członkiem KC, wyrzuconym z partii po konflikcie wodzem. Stănculescu każe wracać żołnierzom do koszar, a „Geniusza Karpat” namawia do ucieczki helikopterem, co następuje dokładnie o godz. 12.06. Od tego momentu dyktator sam staje się tym dyktowanym. Już nigdy nie zobaczy Bukaresztu. Leci do swojej posiadłości (nielicho się obłowił) w Snagov, 35 km na północ od stolicy. Wieczorem Iliescu organizuje Front Ocalenia Narodowego, Ceaușescu traci władzę, zaczyna walkę o życie. Dowództwo wojskowe pozbawia prezydenta helikoptera, z miejscowości Titu musi dojechać dalej autostopem. Niecodzienny widok, przed chwilą pan i władca, teraz jedzie byle dacią. Chce do Târgoviște, tam jest huta, robotnicy go obronią – rachuje całkowicie oderwany od rzeczywistości.W tym czasie rewolucja rozlewa się na cały kraj. Napięcia wzbierające przez lata nagle odpuszczają, wentyl puszcza. Walczą wszyscy. Securitate i obrońcy reżimu walczą z „terrorystami”, w Sybinie bezpieka walczy nawet z wojskiem. Zaczyna się polowanie na dyktatora i jego żonę, wojsko otrzymuje rozkaz schwytania ich żywcem. Para trafia w ręce milicji, funkcjonariusze wiozą Nicolae i Elenę na posterunek w Târgoviște, ale ludzie ich rozpoznają. Robi się coraz bardziej niebezpiecznie, żeby uniknąć linczu trzeba – co za upokorzenie! – kłaść się na podłodze auta.Samochód dojeżdża na komendę około godz. 17.30, dla bezpieczeństwa przez pewien czas wraz z pasażerami stoi ukryty w krzakach. Posterunkiem władają już rewolucjoniści, którzy zarzucają dyktatorowi masakrę w Timișoarze i doprowadzenie kraju do ruiny. „Granitowy Drogowskaz Promiennej Przyszłości” coś jeszcze bredzi, że to wina wrażych sił z zagranicy, ale za to jak rozwinął miasta i przemysł.Wyrok śmierciMałżeństwo Ceaușescu przejmują wojskowi i wywożą ich do koszar. Tam wszechwładni jeszcze kilka godzin temu stają się więźniami. Ich proces przed sądem ludowym, tudzież kapturowym, odbywa się 25 grudnia, w Boże Narodzenie. Lista zarzutów jest długa – od nielegalnego gromadzenia bogactwa do ludobójstwa. Rozprawa trwa około godziny i kończy się wyrokiem śmierci dla obojga oskarżonych.Nowej władzy zależy na pośpiechu, jakimś argumentem może być, że śmierć dyktatora powinna uspokoić sytuację, ale wydaje się, że Iliescu nie chce, żeby Ceaușescu zaczął wyciągać jakieś przykre rzeczy, które poddałyby w wątpliwość uczciwość Prometeusza demokracji. Dlatego też procesu dogląda Stănculescu, a potem dopilnowuje egzekucji.Wyrok zostaje wykonany wkrótce po jego ogłoszeniu. Skazani chcą zginąć razem. Przed godz. 15 małżeństwo staje przed murem. Elena rozpaczliwie się broni, Nicolae płacze. Gdy upadły dyktator intonuje „Międzynarodówkę”, rozlegają się strzały. Padając krzyczy jeszcze „Niech żyje wolna i demokratyczna Socjalistyczna Republika Rumunii”. Książkowo. Twórcę jednego z najbardziej opresyjnych reżimów w Europie i jego żonę wysłała na tamten świat 30 kul. Film z egzekucji 27 grudnia emituje telewizja, już wcześniej na czarnym rynku w Budapeszcie można go kupić na kasecie VHS. Samo miejsce kaźni staje się atrakcją turystyczną.Rewolucja w Rumunii pochłania około tysiąca ofiar. Oddają życie za wolność, niby dzięki nim komunizm upada, ale z demokracji, kapitalizmu korzystają głównie ci, którzy obłowili się w poprzednim reżimie. Nomenklatura szybko uwłaszcza kraj, co jest zresztą typową bolączką postkomunistyczną. Wkrótce groby Nicolae Ceaușescu i Eleny na cmentarzu Ghancea w Bukareszcie otrzymują tabliczki z nazwiskami, a ludzie regularnie składają na nich kwiaty.",,
Zieloni wystartują w wyborach w ramach Koalicji Obywatelskiej,"Partia Zieloni poinformowała we wtorek oficjalnie, że podjęła decyzję o starcie w wyborach parlamentarnych w ramach Koalicji Obywatelskiej; lider Zielonych w Ośnie Lubuskim Tomasz Aniśko będzie „jedynką” Koalicji w województwie lubuskim – przekazali w komunikacie Zieloni.","Zieloni od kilkunastu dni prowadzili rozmowy w sprawie startu w wyborach zarówno z Koalicją Obywatelską, jak i z przedstawicielami ugrupowań lewicowych, które zamierzają wspólnie startować w wyborach jako Lewica. We wtorek zebrała się Rada Krajowa tej partii, która podsumowała te rozmowy i podjęła ostateczną decyzję w sprawie formuły startu w wyborach. Jeszcze przed zaprezentowaniem stanowiska partii, z nieoficjalnych informacji wynikało, że Partia Zieloni skłania się do porozumienia w sprawie startu w wyborach z Koalicją Obywatelską. W komunikacie Zieloni potwierdzili, że wchodzą do KO. – Partia Zieloni podjęła decyzję o starcie w wyborach parlamentarnych w ramach Koalicji Obywatelskiej. Zieloni będą czwartą partią współtworzącą Koalicyjny Komitet Wyborczy Koalicja Obywatelska, razem z Platformą Obywatelską, Nowoczesną i Inicjatywą Polską – przekazano.",,
„W styczniu zmiana lidera Platformy”. Wiceszef PO: To fantastyka,"W Platformie Obywatelskiej wrze; w styczniu w roli lidera partii Grzegorza Schetynę będzie chciał zastąpić Bogdan Zdrojewski – czytamy w poniedziałkowym wydaniu „Wprost”. – To fantastyka publicystyczna. Nie ma takich głosów. To fake news – komentuje w rozmowie z portalem tvp.info wiceszef PO Borys Budka. Zarówno Zdrojewski, jak i Schetyna nie odbierali od nas telefonów.","„Listy do parlamentu, które zaproponował w ubiegłym tygodniu Grzegorz Schetyna, wstrząsnęły politykami Platformy Obywatelskiej na tyle, że zaczęli szukać nowego lidera w partii. Wszyscy się spodziewają, że najbliższe wybory opozycja przegra – przyznaje polityk PO. A wtedy w PO może dojść do zmiany warty – dodaje” – czytamy w tygodniku. Według informacji gazety kandydatem na następcę, z największym poparciem ma być Bogdan Zdrojewski, były europoseł i minister kultury w rządzie Donalda Tuska.„Z punktu widzenia planu odsunięcia Schetyny, ważne jest, żeby – mimo konfliktu z Grzegorzem – Bogdan wystartował w najbliższych wyborach parlamentarnych z list Koalicji Obywatelskiej” – mówi informator gazety. „Tylko będąc wewnątrz życia partyjnego można zawalczyć o przywództwo. Dlatego tak mu zależy, żeby wystartować do Senatu z poparciem KO” – dodaje.Jak pisze gazeta, odwołania obecnego szefa PO ma chcieć nie tylko Zdrojewski. „Z naszych informacji wynika, że dyskusja na temat zmiany lidera partii zaczyna się we wszystkich regionach Platformy. Przyśpieszyły ją konflikty wokół kształtu list wyborczych do Sejmu. Dowodem fermentu jest niespodziewane opuszczenie sztabu wyborczego PO przez popularną prezydent Łodzi Hannę Zdanowską” – czytamy.",,
"PiS o dacie wyborów: damy radę, każdy termin jest dobry. Gowin: to termin korzystny dla PO","– Bronisław Komorowski wybrał datę wyborów korzystną przede wszystkim dla Platformy Obywatelskiej – mówił Jarosław Gowin po decyzji prezydenta, który ogłosił, że wybory parlamentarne odbędą się 25 października. Z kolei Elżbieta Witek z PiS powiedziała, że dla jej ugrupowania „każdy termin jest dobry”.","Prezydent Bronisław Komorowski zarządził wybory parlamentarne na 25 października. Po opublikowaniu postanowienia prezydenta w Dzienniku Ustaw – najpóźniej piątego dnia od dnia zarządzenia wyborów – formalnie ruszy kampania wyborcza.W opinii Jarosława Gowina, Bronisław Komorowski wybrał datę wyborów korzystną przede wszystkim dla Platformy Obywatelskiej, bo partia ta będzie miała więcej czasu na odrobienie strat . Prezes Polski Razem i przewodniczący klubu parlamentarnego Zjednoczona Prawica uważa również, że decyzja Bronisława Komorowskiego stawia w trudnym położeniu nowe inicjatywy polityczne, takie jak ruch Kukiza i Nowoczesna.pl. – One będą miały kłopot ze sfinansowaniem tak długiej kampanii – powiedział Gowin. PiS: dla nas każdy termin wyborów jest dobry – Dla PiS każdy termin wyborów jest dobry – podkreśliła w piątek rzeczniczka Prawa i Sprawiedliwości Elżbieta Witek, odnosząc się do decyzji prezydenta Bronisława Komorowskiego, który wyznaczył termin wyborów parlamentarnych na 25 października. – Po prostu będziemy dłużej prowadzić kampanię – zaznaczyła posłanka nawiązując do wcześniejszych doniesień, że wybory mogłyby się odbyć 18 października.Dopytywana, czy kampania wyborcza będzie przez to bardziej wyczerpująca i kosztowna Witek odpowiedziała: „z pewnością, ale wytrzymamy ten tydzień. Damy radę”. „Prezydent dał równe szanse wszystkim ugrupowaniom”Iwona Śledzińska-Katarasińska (PO) przekonywała, że każde startujące w wyborach ugrupowanie stara się czas kampanii wykorzystać jak najlepiej. – Kampania parlamentarna to poważna działalność polityczna – mówiła. Dodała, że prezydent dał równe szanse wszystkim ugrupowaniom startującym w wyborach parlamentarnych. Przypomniała, że w 2001 roku Platforma Obywatelska dostała się do Sejmu jako małe ugrupowanie, bez budżetowych pieniędzy na partie polityczne.Z kolei Joanna Mucha podniosła też argument prezydenta, że Państwowa Komisja Wyborcza będzie miała więcej czasu na przygotowanie wyborów po wrześniowym referendum. „Jeżeli to ma być prezent, to dla wszystkich”– To nie ma większego znaczenia, czy wybory odbędą się tydzień wcześniej, czy dwa tygodnie wcześniej. Pan prezydent wybrał jeden z możliwych wariantów, zatem przygotowujemy się do wyborów w tym właśnie terminie – mówił Leszek Miller. Przewodniczący SLD dodał, że „jeżeli to ma być prezent, to dla wszystkich, bo wtedy wszyscy mają więcej czasu na przygotowanie się. Ten termin, według mnie, nie jest wygodny dla jednego ugrupowania, a dla drugiego nie”. Miller komentował też możliwe rozwiązania dotyczące Senatu. – Jeżeli pojawi się kiedyś możliwość poważnej debaty nad przepisami konstytucji i modyfikacji ustawy zasadniczej, to warto zastanowić się nad funkcją drugiej izby – mówił przewodniczący SLD. Dodał, że izbę można zlikwidować albo „przekształcić ją w izbę samorządowo-terytorialną, gdzie powinno być miejsce dla byłych prezydentów, marszałków Sejmu i Senatu czy byłych premierów”.",,
Innowacyjność gospodarki. Premier i trzech wicepremierów na „Impact 2017”,– Większa innowacyjności naszej gospodarki musi się stać jednym z decydujących czynników wzrostu dochodu narodowego oraz podniesienia jakości życia w Polsce. To jest nasz główny cel – mówiła premier Beata Szydło w środę podczas kongresu „Impact 2017” w Krakowie.,"– W dzisiejszych czasach nie ma rozwoju bez zwiększenia innowacyjności gospodarki, a co za tym idzie inwestowania w potencjał, jaki drzemie w naszych młodych przedsiębiorcach – przekonywała premier.Zaznaczyła, że sygnałem świadczącym o tym, że jej gabinet, stawiając na rozwój gospodarczy, poważnie traktuje to wydarzenie, jest m.in. to, że w „Impact 2017” uczestniczyło w środę aż trzech wicepremierów.– Chcemy, by ta ważna konferencja była w przyszłości wydarzeniem, o którym będzie się nie tylko mówiło ale, na które będzie się przyjeżdżało, bo nie będzie wypadało tutaj nie być – powiedziała Szydło.Przekonywała, że jej gabinet, tak jak te z innych krajów, stawia na wzmocnienie innowacyjności, nowoczesne technologie i gospodarkę cyfrową. – Wzrost innowacyjności naszej gospodarki musi stać się jednym z decydujących czynników w tworzeniu wzrostu dochodu narodowego oraz podniesienia jakości życia w Polsce. To jest nasz główny cel – powiedziała szefowa rządu.",,
„Zachód mówi: nie sprzedamy Ukrainy za wsparcie rosyjskie na rzecz Syrii. Trzymamy go za słowo”,"– Nie myślę o zimnej wojnie. Nie chcemy toczyć żadnej wojny z Rosją – mówił Witold Waszczykowski, szef MSZ w programie „Polityka przy kawie” w TVP1. Szef polskiej dyplomacji stwierdził, że z Rosją trzeba podjąć rozmowy. – Ta zgoda jest warunkowa. Rosja musi z nami podjąć dyskusję na temat zakończenia konfliktu Rosja-Ukraina – zaznaczył.","Waszczykowski pytany o to, czy Europa siedzi na „geopolitycznej beczce prochu” powiedział, że raczej tak. – Przez wiele lat myśleliśmy, że normy, standardy, które tworzy Unia Europejska będą dla innych partnerów zewnętrznych tymi samymi standardami, którymi my się zaszczepiamy, że inni będą ich przestrzegać. Okazuje się, że ci wielcy gracze nie grają tymi samymi standardami – mówił. „Ta zgoda jest warunkowa”Witold Waszczykowski przekonywał, że Polska nie ma zamiaru toczyć żadnej wojny z Rosją i na pewno obecna sytuacja nie jest zimną wojną, choć sprawy i sytuacje bywają napięte. Stwierdził, że z Rosją trzeba podjąć rozmowy i on sam, gdy był uczestnikiem Rady Północnoatlantyckiej, wyraził swoje poparcie dla takich dyskusji. Zaznaczył, że nie chodzi tu o zniesienie sankcji. – Ta zgoda jest warunkowa. Rosja musi z nami podjąć dyskusję na temat zakończenia konfliktu Rosja-Ukraina. Ta zgoda była warunkowa również wobec państw NATO-wskich, że trzeba podnieść poziom bezpieczeństwa naszego regionu, naszej części Europy Środkowo-Wschodniej przez obecność wojsk Sojuszu – mówił. „Trzymamy za słowo świat zachodni”Pytany, czy miałyby to być bazy NATO w Polsce, powiedział, że mowa nie jest o bazach, ale o „obecności natowskiej”. – W jakiej formie i w jakiej skali ta obecność będzie, to kwestia drugorzędna – stwierdził. Dodał, że należy pamiętać, że Rosja złamała prawo międzynarodowe. – Dzisiaj cały  świat mówi, że nie sprzedamy Ukrainy za wsparcie rosyjskie na rzecz Syrii. Trzymamy za słowo świat zachodni, że złamanie prawa międzynarodowego, reguł jakie tworzyliśmy od 200 lat, musi być karane – powiedział.                                                teraz odtwarzane„Atak na dziennikarza to naganny fakt” „Atak na dziennikarza to naganny fakt”Podczas rozmowy Waszczykowski zaapelował również do uczestników miesięcznic smoleńskich, aby nie atakowali dziennikarzy. W czwartek Radomir Wit, reporter TVP Info relacjonujący przebieg miesięcznicy, został zaatakowany podczas wejścia na żywo. Do zdarzenia doszło przed Pałacem Prezydenckim, tuż po przemówieniu Jarosława Kaczyńskiego. Atakujący uniemożliwili Witowi dokończenie relacji. – To nie jest w porządku. To naganny fakt. Bardzo apeluję do uczestników uroczystości, by nie atakowali dziennikarzy – mówił.Dodał też, że trwa dyskusja, jak ofiary katastrofy zostaną upamiętnione. Prezes PiS Jarosław Kaczyński zapowiedział podczas czwartkowej uroczystości, że na miejscu krzyża przed Pałacem Prezydenckim znajdzie się tablica. Jak wynikało z wypowiedzi Waszczykowskiego być może powstanie tam jednak pomnik.",,
Jarosław Kaczyński: Polska nie będzie płaciła podatku od niemieckich zbrodni,"„Nie pozwolimy na to, by Polska płaciła podatek od zbrodni niemieckich. Na to zgody nie będzie” - powiedział prezes PiS Jarosław Kaczyński w wywiadzie dla tygodnika „Do Rzeczy”, który ukazał się w poniedziałek.","Na pytanie „niektórzy twierdzą, że w tle całego sporu z Izraelem jest kwestia szykowanej ustawy reprywatyzacyjnej, czy ta sytuacja będzie miała wpływ na prace nad tą ustawą?”, Kaczyński odpowiedział:„Środowiska żydowskie bardzo się obrażają, kiedy te dwie sprawy się łączy, zarzucają nawet antysemityzm, a ja antysemitą nie jestem, wręcz przeciwnie: jestem jego zdecydowanym przeciwnikiem. Prace nad ustawą trwają, może przybiorą inny charakter, będziemy bogatsi o to doświadczenie, ale nie pozwolimy na to, by Polska płaciła podatek od zbrodni niemieckich. Na to zgody nie będzie”.Jarosław Kaczyński przyznał w wywiadzie, że był zaskoczony reakcją Izraela na nowelizację ustawy o IPN, bo - według niego - nie było żadnych powodów do tak gwałtownej reakcji. „Były rozmowy w MSZ z ambasadą (...), były rozmowy w Ministerstwie Sprawiedliwości (...), nic nie wskazywało, że jest problem”. Według niego temat w ogóle się nie pojawił także podczas wizyty ówczesnej premier Beaty Szydło w Izraelu, podczas „półprywatnego” spotkania z Benjaminem Netanjahu w jego mieszkaniu, z jego żoną. „Przecież gdyby to był tak palący problem, to byłby wówczas sygnalizowany” - wskazał Kaczyński. Kaczyński odniósł się też do antypolonizmu, który - jego zdaniem - „jest dziś zjawiskiem bardzo groźnym, jeśli nie najgroźniejszym z punktu widzenia interesów naszego kraju”. „Oskarżanie nas o niestworzone rzeczy, zapominanie, że byliśmy pierwszym krajem, który zbrojnie przeciwstawił się hitleryzmowi i Niemcom, i że na Polakach dopuszczano się potwornych zbrodni, które też miały charakter ludobójstwa, to stawianie sprawy na głowie” - mówił Kaczyński.Rząd zadziałał dobrze „Przy czym proszę pamiętać, że antypolonizm, który obserwujemy za granicą, ma głębokie korzenie także u nas w kraju i w dużej mierze wychodzi z Polski. Wciąż mamy silne środowiska, które są chore na antypolską manię, i to jest na pewno coś wzmacniającego negatywny przekaz zagraniczny” - przekonywał Kaczyński.Pytany o ocenę tego, jak „radzi sobie” premier Mateusz Morawiecki w sytuacji kryzysu w relacjach z Izraelem, Kaczyński odpowiedział: „Sądzę, że rząd z Mateuszem Morawieckim na czele od początku działał dobrze. I działa w dalszym ciągu, bo wciąż rozmowy i spotkania trwają. Bardzo szybko zarządzanie kryzysowe zostało ujęte w jakieś ramy i podjęto wiele skutecznych akcji” - powiedział.",,
"Napieralski: bardziej koledzy mnie wyrzucali, niż ja odchodziłem","– Jestem przekonany, że jest dzisiaj szansa na zbudowanie nowego, nowoczesnego ruchu politycznego. Że są do załatwienia sprawy bardzo drobne i fundamentalne. To chcę robić z moimi przyjaciółmi – mówił w programie „Polityka przy kawie” w TVP1 Grzegorz Napieralski, założyciel nowej lewicowej partii Biało-Czerwoni. Agnieszka Pomaska z PO ripostowała, że twarda lewica nie będzie najwyraźniej miała przedstawicieli w Sejmie.","Napieralski zapytany o to, czy idzie pod prąd i dlaczego się oddziela, skoro chociażby partie prawicowe się łączą, odpowiedział, że nie widzi tego w ten sposób. – Nikt się nie dzieli. Okazuje się, że nie wszystkie partie się łączą. Ja nie chcę mówić o innych, każdemu życzę bardzo dobrze. Pół roku temu pokazałem, ze pewne zmiany w Polsce zachodzą, że Polki i Polacy oczekują czegoś innego, są zmęczeni konfliktem PiS–PO – mówił lider Biało-Czerwonych. „Nie widzę szansy”Polityk dodał, że jest przekonany, że istnieje dziś szansa na zbudowanie nowego i nowoczesnego ruchu politycznego. – Bardziej koledzy mnie wyrzucali, niż ja odchodziłem – skomentował odejście z SLD. Stwierdził także, że ani Leszek Miller, ani Janusz Palikot nie są według niego w stanie odbudować dobrego wizerunku lewicy. – Nie widzę szansy, by politycy, którzy już bardzo wiele zepsuli, coś naprawili. Jeśli chcą, niech robią, jeżeli mają pomysł, chcą coś razem – stwierdził.Zdaniem Agnieszki Pomaskiej z PO lewica jest tak rozdrobniona, że ta „twarda lewica” nie będzie miała swoich przedstawicieli w Sejmie. – Szczerze mówiąc próbuję policzyć, ile partii powstało po lewej stronie. Mam z tym kłopot – powiedziała. „Nie jest idealnie, ale nie potrzebujemy rewolucji”Napieralski przyznał, że choć w marcu mówił, że nie buduje formacji, to prowadził rozmowy z Andrzejem Rozenkiem. Potwierdził również, że jedną z liderek formacji Biało-Czerwoni będzie Aleksandra Popławska. – Funkcje nie są tak ważne, jak to nad czym pracujemy, o co chcemy walczyć, o sprawy drobne i fundamentalne jak np. edukacja – powiedział. Pomaska odpowiedziała, że polska edukacja jest oceniana bardzo wysoko. – Nie jest idealnie, ale nie potrzebujemy kolejnej rewolucji w edukacji – powiedziała. Napieralski odpowiadając jej stwierdził, że chodzi o niwelowanie nierówności, a nie rewolucje. Zapytany, czy usiądzie z Leszkiem Millerem do rozmów o zjednoczonej lewicy, odpowiedział: Millerowi życzę jak najlepiej, ja wybrałem swoją drogę i ją realizuję.",,
„Obrońca Prawdy ewangelicznej”. Arcybiskupi i biskupi solidarnie z abp. Jędraszewskim,"„Solidaryzujemy się z Tobą wobec krzywdzących ataków, jakie musi znosić Obrońca Prawdy Ewangelcznej” – czytamy w liście otwartym skierowanym do abp. Marka Jędraszewskiego, metropolity krakowskiego. Podpisanych pod listem piętnastu biskupów i arcybiskupów Kościoła katolickiego zapewnia o swoim poparciu i solidarności, jednocześnie podkreślając, że „zawsze godną chwały jest rzeczą opowiadanie się po stronie antropologii chrześcijańskiej”.","List ma związek z atakami pod adresem abp. Jędraszewskiego po jego wypowiedziach na antenie Telewizji Republika. Metropolita krakowski mówił m.in. o ekologizmie jako „zjawisku bardzo niebezpiecznym”. Wypowiadał się również na temat nastoletniej szwedzkiej aktywistki klimatycznej Grety Thunberg, która – jak ocenił – staje się „wyrocznią dla wszystkich sił politycznych”.Skandaliczny wpis Rabieja Słowa Jędraszewskiego skrytykował wiceprezydent Warszawy Paweł Rabiej.  „Nie ma dziś gorszej zarazy w cywilizowanym świecie niż ci, którzy kwestionują konieczność dbania o naszą planetę i jej ochronę. Jędraszewski, idź do diabła, tam jest twoje miejsce” – napisał na Twitterze polityk.  Jego zdaniem ludzie kwestionujący konieczność dbania o środowisko są dziś „najgorszą zarazą”. Z taką postawą został powiązany abp Marek Jędraszewski, mimo że w komentowanym przez Rabieja wywiadzie podkreślał konieczność ochrony przyrody. – Skwituję to krótko: powrót do Engelsa i do jego twierdzeń, że małżeństwo to kolejny przejaw ucisku, a w imię równości trzeba zerwać z całą tradycją chrześcijańską, bez której my – Europejczycy, nie zrozumiemy się, bo jesteśmy w niej wychowywani od tysiącleci – odpowiedział duchowny. – To się kwestionuje przez różne nowe ruchy, a także próbuje się narzucać jako obowiązującą doktrynę. To zjawisko bardzo niebezpieczne, bo to nie jest tylko postacią nastolatki, to coś co się na narzuca, a ta aktywistka staje się wyrocznią dla wszystkich sił politycznych, społecznych. To jest sprzeczne z tym wszystkim co jest zapisane w Biblii począwszy od Księgi Rodzaju, gdzie jest wyraźnie mowa o cudzie stworzenia świata przez Boga – stwierdził arcybiskup. – Różne problemy ekologiczne, które dzisiaj występują są niewątpliwie przejawem czegoś, co domagałoby się jakiegoś głębokiego nawrócenia, aby uszanować to boże dzieło, które nam dał pan Bóg. Nie jest to jednak zaraz związane z tym, aby ulegać tym ruchom ekologicznym – powiedział duchowny.",,
Iran nie zmniejszył ilości sprzedawanej ropy mimo wejścia w życie amerykańskich sankcji,"Władze Iranu twierdzą, że mimo wejścia w życie amerykańskich sankcji, nie zmniejszyły na razie ilości sprzedawanej ropy naftowej. To właśnie sektor naftowy oraz miejscowe banki miały zostać w największym stopniu dotknięte przywróconymi przez Stany Zjednoczone restrykcjami.","Waszyngton przywrócił obowiązujące jeszcze trzy lata temu sankcje, bo twierdzi, że Iran jest odpowiedzialny za terroryzm i próbę destabilizacji Bliskiego Wschodu. Pół roku wcześniej Donald Trump wycofał Stany Zjednoczone z porozumienia nuklearnego z Teheranem. To wszystko razem ma według Amerykanów zmusić irańskie władze do zmiany zachowania. Jednak na razie Iran sprzedaje tyle samo ropy, ile do tej pory. Poinformował o tym wiceprezydent Iranu Eszak Dżahandżiri. Także ekspert do spraw Bliskiego Wschodu dr Łukasz Fyderek z Uniwersytetu Jagiellońskiego przewiduje, że sankcje nie będą tak bolesne, jak zapowiadał prezydent Donald Trump. – Te sankcje nie są tak szeroko idące, jak wydawało się, że mogłoby być. One mają zmniejszyć o połowę irański eksport ropy, a to dlatego, że jest w nich sporo wyłączeń. Takie kraje jak Chiny, Korea Południowa, kraje południa Unii Europejskiej czy Turcja, a więc tak naprawdę najwięksi odbiorcy ropy naftowej z Iranu, zostali wyłączeni z tych sankcji – mówił dr Fyderek w radiowej Jedynce. Sankcje zostały przywrócone w czasie, gdy sytuacja irańskiej gospodarki gwałtownie się pogarsza. Wartość irańskiej waluty systematycznie spada, a inflacja wynosi 10 procent miesięcznie.",,
Prokuratura nie będzie ścigać Wandy Nowickiej,Prokuratura odmówiła wszczęcia śledztwa po zawiadomieniu Fundacji Pro o podejrzeniu popełnienia przez wicemarszałek Sejmu Wandę Nowicką przestępstwa nielegalnego lobbingu i płatnej protekcji.,"– Odmowa wszczęcia śledztwa została uzasadniona brakiem znamion czynu zabronionego – powiedziała rzeczniczka prasowa Prokuratury Okręgowej w Warszawie, prokurator Monika Lewandowska. Dodała, że decyzja prokuratury – która zapadła w tydzień temu – jest prawomocna.Doniesienie dotyczące Nowickiej zostało złożone przez fundację w Prokuraturze Generalnej w połowie listopada. Wkrótce potem sprawa trafiła do Prokuratury Rejonowej Warszawa Śródmieście-Północ. Według Fundacji Pro, działalność Nowickiej służyła interesom koncernów farmaceutycznych. W uzasadnieniu fundacja podkreśliła m.in., że Nowicka podejmowała „liczne publiczne oraz poufne działania” adresowane do resortu zdrowia, edukacji oraz Sejmu w celu zmian legislacyjnych, m.in. refundacji środków antykoncepcyjnych oraz wykonywania zabiegów aborcji.Fundacja wskazywała na treść wyroku w przegranym przez Nowicką procesie, który wytoczyła publicystce Joannie Najfeld za słowa wypowiedziane w jednej z telewizji, że organizacja Nowickiej jest częścią międzynarodowego koncernu (...) providerów aborcji i antykoncepcji, a ona sama jest „na liście płac tego przemysłu”.W uzasadnieniu wyroku sąd wskazał m.in., że kierowana przez Nowicką Federacja na Rzecz Kobiet i Planowania Rodziny otrzymywała pieniądze od koncernu farmaceutycznego produkującego środki antykoncepcyjne oraz od międzynarodowej organizacji promującej aborcję i produkującej przyrządy do przerywania ciąży. Uzasadnienie było niejawne, ale jego fragmenty ujawniły media.Nowicka zapewniała, że nie była i nie jest na liście płac przemysłu aborcyjnego. – Oświadczam, że od ponad 20 lat działam na rzecz życia, zdrowia i praw kobiet. Wynika to z mojego najgłębszego przekonania, że jest to działalność etyczna, służąca dobru publicznemu, a przede wszystkim konieczna dla pomocy kobietom – mówiła wicemarszałek Sejmu. Od wyroku I instancji Nowicka złożyła odwołanie.Jak podkreślała wicemarszałek Sejmu, sąd uniewinnił Najfeld, bo uznał, że jej wypowiedź miała „charakter publicystyczny”. Nowicka, po tym jak zdobyła mandat posła, zawiesiła swoją działalność w federacji.„Federacja na rzecz Kobiet i Planowania Rodziny nie prowadziła nigdy i nie prowadzi żadnych działań o charakterze korupcyjnym. Jest organizacją pozarządową, która prowadzi działania zgodne ze swoim statutem. Nie posiada żadnych wpływów w instytucjach państwowych ani się na takie wpływy nie powołuje, co byłoby niezbędne do zaistnienia przestępstwa płatnej protekcji” – głosiło oświadczenie federacji wydane po złożeniu przez fundację doniesienia do prokuratury.Sprawa przegranego przez Nowicką cywilnego procesu z Najfeld stała się głośna wkrótce po wyborze Nowickiej na wicemarszałka. Prawica zażądała jej odwołania. Ostatecznie, podczas głosowania tydzień temu, wniosek nie uzyskał większości.",,
Biały Dom gotowy do świąt. Pierwsza dama pokazała świąteczne dekoracje,"Melania Trump podzieliła się na Twitterze zdjęciami, na których zaprezentowała świąteczne dekoracje rozmieszczone w Białym Domu. „Biały Dom jest gotowy do świąt” – napisała pierwsza dama.","To będą drugie święta Bożego Narodzenia obchodzone przez Donalda Trumpa i jego żonę Melanię w Białym Domu. Tegoroczne przygotowania do świąt odbywają się pod hasłem „Amerykańskie skarby”, co ma podkreślać ducha patriotyzmu.  O większość szczegółów pierwsza dama zadbała samodzielnie. Mogła jednak liczyć na pomoc wolontariuszy, którzy podobno pomagali w przystrajaniu prezydenckiego domu.„Dziękuję wszystkim wolontariuszom z całego kraju, którzy ciężko pracują przy dekorowaniu Białego Domu” – napisała na Twitterze pierwsza dama.Świąteczne życzenia złożono także na stronie Białego Domu.",,
Rosyjskie MSZ: Książka Sikorskiego potwierdza działania Zachodu przeciw Moskwie,"Rzeczniczka MSZ Rosji Maria Zacharowa powołała się na wydaną niedawno w Polsce książkę byłego szefa MSZ Radosława Sikorskiego. Zdaniem Zacharowej publikacja ta potwierdza, że działania Zachodu, np. Partnerstwo Wschodnie, wymierzone były w Rosję.","Uwagi te padły po wypowiedzi Zacharowej na temat słów szefowej dyplomacji UE Federiki Mogherini o sytuacji na Morzu Azowskim. Rzeczniczka ministerstwa spraw zagranicznych Rosji na zakończenie komentarza wspomniała o książce Sikorskiego pt. „Polska może być lepsza. Kulisy polskiej dyplomacji”, wydanej w październiku tego roku. – Rekomenduję naszym partnerom w Brukseli, by zapoznali się z książką – powiedziała. Według Zacharowej Sikorski w swojej publikacji odsłania „realną stronę zachodniej polityki w odniesieniu do Rosji”. Powołując się na treść publikacji, rzeczniczka MSZ powiedziała, że zainicjowane przez Polskę i Szwecję Partnerstwo Wschodnie „pierwotnie wymyślone zostało w celu ustanowienia nad Ukrainą antyrosyjskiego - z ich punktu widzenia - protektoratu, co przybrało postać przewrotu na Majdanie”. Zacharowa dodała następnie, że Sikorski w książce „opisuje, jak pod jego bezpośrednim przywództwem polska dyplomacja próbowała wbić klin między Moskwę a Mińsk”.",,
"Ziobro: Życiorys Iwulskiego symbolem, który pokazuje jeden z motywów naszej reformy","– Życiorys Józefa Iwulskiego, człowieka, który został wyznaczony przez Małgorzatę Gersdorf do pełnienia obowiązków pierwszego prezesa, jest symbolem, który pokazuje jeden z motywów, które legły u podstaw naszej reformy wymiaru sprawiedliwości – powiedział w poniedziałek szef resortu sprawiedliwości Zbigniew Ziobro.","Portal Onet podał w niedzielę, że kierujący Sądem Najwyższym sędzia Józef Iwulski orzekał nie w jednym, jak sam twierdzi, lecz w kilku procesach politycznych za czasów PRL. Skazywani w nich byli opozycjoniści. Z kolei poniedziałkowa „Gazeta Polska Codziennie” podaje, że dotarła do akt IPN, z których wynika, że sędzia Iwulski w 1976 r. został skierowany do ośrodka szkolenia WSW, gdzie po uzyskaniu „szlifów kontrwywiadu wojskowego PRL” odbył półroczne praktyki. Miało to miejsce w Oddziale WSW Kraków.Pytany o te doniesienia na poniedziałkowej konferencji prasowej, Ziobro ocenił, iż pokazują one, „jak nieprecyzyjny był do tej pory SN w opisywaniu historii zaszłej, związanej z dorobkiem orzeczniczym poszczególnych sędziów pracujących w SN”. – Od kogo jak od kogo, ale od tego najwyższego sądu powinno się oczekiwać najwyższych standardów i rzetelności w informacji – zaznaczył.",,
W laboratoriach poza Polską wykryto zanieczyszczenia w metforminie,"Otrzymaliśmy ostrzeżenie od Europejskiej Agencji Leków, że w laboratoriach poza Polską zostały potencjalnie wykryte zanieczyszczenia w metforminie – poinformował w środę wiceszef MZ Janusz Cieszyński. Obecnie nie ma informacji o wycofaniu lub wstrzymaniu produkcji leków zawierających tę substancję.","Otrzymaliśmy ostrzeżenie od Europejskiej Agencji Leków, że w laboratoriach poza Polską zostały potencjalnie wykryte zanieczyszczenia w substancji czynnej metforminie, która jest wykorzystywana do produkcji leków przeciwko cukrzycy – powiedział w środę Cieszyński.  Wiceszef MZ poinformował, że resort organizuje spotkanie, w którym wezmą udział konsultanci krajowi i najlepsi specjaliści w dziedzinach chorób wewnętrznych, diabetologii, kardiologii i endokrynologii, a także przedstawiciele Głównego Inspektora Farmaceutycznego, Urzędu Rejestracji Produktów Leczniczych i Narodowego Instytutu Leków. Wskazał, że celem spotkania jest przeanalizowanie stanu faktycznego i wypracowanie rekomendacji.  Cieszyński dodał, że obecnie nie ma jakiejkolwiek oficjalnej informacji na temat wycofania lub wstrzymania produkcji leków z metforminą.  – W momencie, w którym takie informacje trafią do Polski - prawdopodobnie będzie to po spotkaniu przedstawicieli dyrekcji urzędów rejestracji leków, które odbędzie się dzisiaj w formie telekonferencji - jeżeli będą jakiekolwiek informacje, natychmiast będziemy je przekazywać – zapewnił wiceminister.",,
Human Rights Watch: Autorytaryzm ma się dobrze,"Władze krajów Zachodu coraz mniej czasu poświęcają na walkę o prawa człowieka. Równocześnie, na całym świecie społeczeństwa coraz odważniej sprzeciwiają się zapędom autorytarnym swoich władz. Takie wnioski wynikają z dorocznego raportu Human Rights Watch.","W liczącym niemal 700 stron dokumencie jego autorzy przedstawiają sytuację praw człowieka w ponad stu krajach na świecie.  HRW twierdzi, że o ile nie zmienia się liczba krajów, których władze są autokratami albo wykazują takie tendencje, to na świecie rośnie sprzeciw wobec łamania praw człowieka.– Nie ma wątpliwości, że autorytaryzm ma się dobrze, czego najnowszym przykładem jest prezydent Brazylii Jair Bolsonaro. Dołączył on do grona ludzi takich jak Recep Tayyip Erdogan, Abd al-Fattah as-Sisi, Rodrigo Duterte, Viktor Orban, Władimir Putin, Xi Jinping i Donald Trump. Ale to, co było w zeszłym roku imponujące, to opór społeczny. Jego większa część doszła do skutku na forum ONZ, mimo że wielcy zachodni gracze byli na tym forum prawie nieobecni – wskazuje szef organizacji Kenneth Roth.Autorzy raportu zwracają uwagę, że wielu polityków Zachodu jest tak zajętych wewnętrznymi sporami, że nie zajmują się już obroną praw człowieka. Jako przykłady podają amerykańskiego prezydenta Donalda Trumpa i jego spory z demokratami oraz niemiecką kanclerz Angelę Merkel, która musi zmierzyć się z rosnącą popularnością antyimigranckiej partii AfD.Jako pozytywne przykłady walki o prawa człowieka HRW podaje w raporcie Holandię, Belgię, Luksemburg, Irlandię i Kanadę.",,
Największe manewry Centr-2019. Kolejna maskirowka armii Putina,"Ponad sto tysięcy żołnierzy z ośmiu krajów. Ćwiczenia jak Rosja długa i szeroka, od środkowoazjatyckich stepów po arktyczną tundrę. Centr-2019 to największe manewry wojenne w Rosji w tym roku. Oficjalnie: przygotowanie do walki z ekspansją islamskich terrorystów w Azji Centralnej. Faktycznie: testowanie całej rosyjskiej armii na wypadek wojny z NATO.","Oficjalnie strategiczne manewry dowódczo-sztabowe Centr-2019 zaplanowano na zaledwie kilka dni (16-21 września), ale w rzeczywistości ten akurat okres to jedynie kulminacja działań, które zaczęły się jeszcze w sierpniu, a zakończą w październiku. Ceremonia otwarcia odbyła się w niedzielę, 15 września na poligonie Donguz w obwodzie orenburskim. W piątek, 20 września ten właśnie poligon – centralny w tych manewrach – raczył odwiedzić sam Władimir Putin.Kierunek: AzjaOficjalnie zadeklarowano udział w manewrach 128 000 żołnierzy. To ogólna liczba zaangażowanego w manewry personelu wojskowego, przy czym znacząca część sił pozostała w miejscach stałego stacjonowania. Bezpośrednio w poligonowych działaniach wzięło udział 20 000 żołnierzy. Do tego 20 000 sztuk sprzętu wojskowego i artylerii, 600 samolotów i śmigłowców, 15 okrętów wojennych. Oczywiście, jako że to manewry realizowane przez Rosję, przytłaczająca większość uczestników to właśnie oddziały rosyjskich sił zbrojnych. Ale nowością jest tak szeroki udział armii innych państw, aż siedmiu. Czterech postsowieckich republik środkowoazjatyckich Kazachstanu, Kirgistanu, Tadżykistanu, Uzbekistanu oraz Chin, Pakistanu i – uwaga – Indii (uwagę zwraca udział indyjskiej armii w tych samych ćwiczeniach co pakistańskiej i chińskiej – szczególnie w kontekście eskalacji konfliktu o Kaszmir).Zadania szkoleniowe realizowano także w Kazachstanie, Kirgistanie i Tadżykistanie, ale oczywiście głównym polem ćwiczeń były poligony rosyjskie, w obwodach: orenburskim, czelabińskim, kurgańskim, astrachańskim i kemerowskim, jak też na terytorium Dagestanu, Kraju Ałtajskiego i na wodach Morza Kaspijskiego. Na poligonie w obwodzie orenburskim przeprowadzono widowiskowy desant z udziałem około 80 samolotów transportowych Ił-76. Główny organizator i uczestnik manewrów to oczywiście Centralny Okręg Wojskowy i 41. Armia ze sztabem w Nowosybirsku, podstawa sił lądowych na Uralu i w Syberii Zachodniej. Ale tradycyjnie, jak przy każdych najważniejszych manewrach strategicznych (Zapad, Wostok, Centr, Kawkaz), zaangażowano w nie siły nie tylko Centralnego Okręgu Wojskowego, ale też jednostki ze wszystkich pozostałych okręgów (Zachodni, Południowy, Wschodni) i nawet z Połączonego Dowództwa Strategicznego „Północ” (Flota Północna). Centr-2019 wykraczały poza Centralny Okręg Wojskowy także pod innym względem: lokalizacji. Wszak poligony w Dagestanie i obwodzie astrachańskim leżą w Południowym Okręgu Wojskowym. Akurat ich wykorzystanie w Centr-2019 wiązało się z uczestnictwem w manewrach Flotylli Kaspijskiej.                                                    (fot. arch. PAP/ITAR-TASS/Gavriil Grigorov) Nie tylko ChinyManewry na tym kierunku strategicznym (Azja Centralna) odbywają się co cztery lata. Tegoroczne były największe pod każdym względem. Warto przypomnieć najpierw, jak było w poprzednich ćwiczeniach. W Centr-2011 wzięli udział wszyscy członkowie Organizacji Układu Bezpieczeństwa Zbiorowego (OUBZ) oprócz Uzbekistanu (choć był jeszcze wtedy członkiem paktu), z dodatkiem ukraińskich żołnierzy. Ćwiczono także w Kazachstanie i Tadżykistanie. Centr-2015 odbyły się już wyłącznie w Rosji i z mniejszym udziałem sił OUBZ, miały charakter przygotowań do operacji rosyjskiej w Syrii. Obecne ćwiczenia Centr miały większą skalę, niż te z 2015 i z 2011 r. Cztery lata temu uczestniczyło 95 000 żołnierzy, ponad 7 000 sztuk sprzętu wojskowego, 170 samolotów i 20 okrętów. Centr-2019 są końcowym etapem działań z zakresu szkolenia bojowego, prowadzonych przez Rosję w tym roku. Znów dużo mówi się o zbliżeniu Rosji i Chin w sferze wojskowej. To ChRL okazała się największym zagranicznym uczestnikiem manewrów. Niemniej Pekin wysłał na tegoroczne manewry mniejsze siły niż na ćwiczenia Wostok-2018: około 1600 żołnierzy, ponad 300 jednostek sprzętu wojskowego i 30 jednostek sprzętu lotniczego. Kontyngent składał się z jednostek wojsk zmechanizowanych i sił powietrznych. Pierwsze transporty z wojskiem i sprzętem Chińskiej Armii Ludowo-Wyzwoleńczej dotarły w rejon Orenburga już na początku września. Manewry Wostok-2018 miały podkreślić sojusz rosyjsko-chiński. Tym razem kontyngent chiński był tylko jednym z siedmiu. Moskwa chce teraz bardziej pokazać nie tyle sojusz z Pekinem, co cały wojenny potencjał organizacji międzynarodowych, w których kluczową rolę odgrywa Rosja. Przy wskazaniu własnego przywództwa – wszak to ćwiczenia strategiczne rosyjskiej armii. Rok temu zaangażowano w manewry oddziały chińskie i mongolskie. W tym roku udział innych krajów okazał się jeszcze większy. Biorą w nich udział członkowie Szanghajskiej Organizacji Współpracy (SzOW) oraz Organizacji Układu Bezpieczeństwa Zbiorowego (OUBZ). Główną różnicą w porównaniu do poprzednich ćwiczeń Centr jest poszerzenie uczestników o należące do SzOW Chiny, Indie i Pakistan. Kazachstan, Kirgistan i Tadżykistan zaangażowały się na bazie ich członkostwa w OUBZ i SzOW. Uzbekistan wziął udział w manewrach jako członek SzOW. Oczywiście z wielkością tych zagranicznych kontyngentów bywa różnie, np. Tadżykistan wysłał 100 żołnierzy, ale liczy się sam fakt udziału. Zdaniem części analityków rosyjskich, największe doroczne manewry rosyjskiej armii przekształciły się w ćwiczenia koalicji z udziałem sprzymierzonych i zaprzyjaźnionych państw. Ma to być poważny sygnał dla USA i NATO.                                                    (fot. arch. PAP/ITAR-TASS/Gavriil Grigorov) Od stepu po tundręMinister obrony Siergiej Szojgu ogłosił, że  manewry nie są skierowane przeciwko jakiemuś „państwu trzeciemu”, ale skupiają się na operacjach „kontrterrorystycznych”. Według resortu obrony Rosji celem było przygotowanie się do reakcji na zagrożenia pojawiające się w regionie Azji Centralnej.  Zgodnie ze scenariuszem ćwiczeń, Rosja stawiła opór fikcyjnemu państwu leżącemu na południowy zachód od jej granic, w którym do władzy doszli ekstremiści wspierający szerzenie radykalnego islamizmu. Ministerstwo obrony Rosji podkreślało też, że manewry są nastawione na koordynację działań między sztabami armii krajów azjatyckich. Uwagę jednak zwraca, że w pierwszej fazie manewrów wojskowe operacje były prowadzone na zasadzie „armia przeciwko armii”, z naciskiem na odpieranie wrogich ataków rakietowych. Dopiero w drugim etapie ćwiczenia przeszły do działań typowo kontrterrorystycznych.Co ciekawe, celem Centr-2019, oprócz poprawy współpracy w Azji Centralnej, była też obrona rosyjskich aktywów w Arktyce. Potwierdza to, że faktyczny cel rosyjskiego sztabu nie ograniczał się tylko do Azji Centralnej i walki z islamistami. Główną zaletą manewrów miało być przetestowanie mobilizacji i dyslokacji uczestniczących w nich oddziałów z różnych regionów, od Stawropola po Władywostok. Rosyjski resort obrony wcześniej zapowiedział, że Centr-2019 będą miały też swój duży aspekt arktyczny. Nie przeszkadza fakt, że republiki środkowoazjatyckie od wybrzeży arktycznych dzieli jakieś 3000 km. W Arktyce Rosja szykuje się do przeprowadzenia największych od co najmniej 38 lat ćwiczeń działania w warunkach wojennej ekspedycji na ogromnym obszarze między Nową Ziemią a Wyspami Nowosyberyjskimi.Tarcza z BiałorusiąNie można analizować znaczenia manewrów Centr-2018 bez uwzględnienia innych dużych ćwiczeń prowadzonych we wrześniu przez Rosję, wspólnie z Białorusią. Z udziałem 12 000 żołnierzy, 950 jednostek sprzętu wojskowego oraz 70 samolotów i śmigłowców ruszyły 13 września na poligonie Mulino w obwodzie niżnienowogrodzkim w Rosji ćwiczenia Tarcza Związku-2019. Rosyjskie jednostki pochodzą z Zachodniego Okręgu Wojskowego. Białoruskie ministerstwo obrony poinformowało zaś, że na ćwiczenia wysłało 4 000 żołnierzy, ponad 30 czołgów, 80 pojazdów opancerzonych, 50 wieloprowadnicowych wyrzutni rakietowych oraz ok. 15 samolotów i śmigłowców. Pierwszy etap ćwiczeń trwał trzy dni – podczas niego siły rosyjskie i białoruskie prowadziły walkę z umownymi dywersantami i nielegalnymi grupami zbrojnymi. Przećwiczone też zostały działania podczas zmasowanych ataków rakietowych i lotniczych umownego przeciwnika. Drugi etap w całości koncentrował się na ćwiczeniu dowodzenia wojskami podczas działań obronnych i w trakcie stabilizowania się sytuacji w rejonie działań bojowych. Manewry Tarcza Związku są realizowane co dwa lata, na zmianę w Rosji i na Białorusi. Pierwsze takie manewry zorganizowano w 2006 roku. Dwa lata temu w ćwiczeniach brało udział 12 700 żołnierzy. Ministerstwo obrony Rosji podało, że celem manewrów, które zakończyły się 19 września, było podniesienie poziomu gotowości bojowej i organów dowodzenia regionalnego zgrupowania wojsk, połączone ze wspólnymi działaniami na rzecz wzmocnienia bezpieczeństwa. W Moskwie zapewniono, że ćwiczenia mają charakter obronny, a jednym z głównych celów jest ochrona granicy przed inwazją przeciwnika. Choć oficjalnie nie powiedziała tego ani Moskwa, ani Mińsk, tym przeciwnikiem jest NATO. Jak podała rosyjska agencja prasowa RIA Nowosti, przygotowanie regionalnej grupy wojsk Rosji i Białorusi, która jest jej jedynym sojusznikiem na zachodzie, ma istotne znaczenie; w razie ataku państw trzecich obie armie będą działać wspólnie.Szykują się na NATOĆwiczenia Tarcza Związku częściowo pokrywały się z ćwiczeniami Centr. Wcale nie przypadkiem. W Centr-2019 zaangażowano siły drugiego i trzeciego rzutu armii rosyjskiej, podczas gdy najcięższe siły uderzeniowe z 1. Gwardyjskiej Armii Pancernej zmobilizowano w ćwiczeniach Tarcza Związku. Zdaniem fińskiego analityka Petriego Mäkeli, kombinacja manewrów Centr-2019 i Tarcza Związku-2019 wygląda jak ćwiczenie wielkiego konfliktu, w który będzie zaangażowana cała Rosja. Tym bardziej, że do tego należy jeszcze dodać niezapowiedziane sprawdziany bojowe szeregu brygad w Zachodnim i w Południowym Okręgach Wojskowych. Te jednostki stacjonują w regionach sąsiadujących z Ukrainą. Tak jak w przypadku ćwiczeń Wostok-2018 czy Zapad-2017, faktycznie manewry Centr-2019 trwały już od dłuższego czasu i objęły dużo więcej jednostek i obszarów Rosji. Na przykład 28 sierpnia ćwiczenia dowódczo-sztabowe z udziałem ponad 8 000 żołnierzy rozpoczęły się na terenie Południowego Okręgu Wojskowego Rosji, który obejmuje także Krym. W ćwiczeniach uczestniczyły jednostki trzech armii (8., 49. oraz 58.), a także siły powietrzne i obrony przeciwlotniczej oraz jednostki Floty Czarnomorskiej i Flotylli Kaspijskiej. Coroczne strategiczne manewry w Rosji odbywają się od 2009 roku – co roku są organizowane na jednym z czterech strategicznych kierunków, zgodnie z ruchem wskazówek zegara. Zaczęło się od manewrów Zapad-2009, potem były Wostok-2010, Centr-2011, Kawkaz-2012. Po czym znów Zapad, Wostok, Centr, Kawkaz. I tak cykl za cyklem. Geograficznie oznacza to po kolei: Europa, Daleki Wschód, Azja Centralna, Kaukaz. Obserwując ten cykl, uwagę zwraca generalnie coraz większa skala tych manewrów: Zapad-2009 – 12 500 żołnierzy, Wostok-2010 – 20 000, Centr-2011 – 12 000, Kawkaz-2012 – 8 000, Zapad-2013 – 12 100, Wostok-2014 – 100 000, Centr-2015 – 95 000, Kawkaz-2016 – 12 500, Zapad-2017 – 12 700, Wostok-2018 – 300 000, Centr-2019 – 128 000. Przy czym należy pamiętać, że to oficjalne liczby podawane przez Moskwę. W rzeczywistości zasięg manewrów jest dużo większy – bo oficjalnym ćwiczeniom pod nazwą Zapad, Wostok, Centr, Kawkaz towarzyszą tak naprawdę dziesiątki, jeśli nie setki mniejszych przedsięwzięć w całej Rosji. I niezależnie od deklarowanego scenariusza i celu ćwiczeń, za każdym razem jest to tak naprawdę doroczna próba generalna rosyjskiej armii przed potencjalnym konfliktem zbrojnym z Zachodem. Tak było i teraz.",,
Niemiecka Lewica przeciwko EMS,"Europejski Mechanizm Stabilizacji – czyli stały fundusz ratunkowy dla zagrożonych bankructwem państw strefy euro – może nie zostać uruchomiony na czas. W Niemczech grupa posłów domaga się, aby mechanizmem zajął się najpierw tamtejszy Trybunał Konstytucyjny. Jeśli ustawy rzeczywiście trafią do TK, prezydent Joachim Gauck wstrzyma się z ich podpisaniem.","Zaskarżenie ustaw o Europejskim Mechanizmie Stabilizacyjnym (EMS), który ma obowiązywać od 1 lipca, oraz o pakcie fiskalnym zapowiedziała m.in. partia Lewica, argumentując, że doszło do naruszenia kompetencji parlamentu dotyczących polityki budżetowej. Obie ustawy ratyfikacyjne mają zostać uchwalone przez niemiecki parlament 29 czerwca. – Federalny Trybunał Konstytucyjny zapobiegawczo poprosił prezydenta, by na razie odstąpił od podpisania ustaw o EMS i pakcie fiskalnym, aby dać sądowi dość czasu na analizę zapowiedzianych bądź już wniesionych skarg – poinformował rzecznik urzędu prezydenta RFN. Zgodnie z przyjętą praktyką oraz z szacunku dla Federalnego Trybunału Konstytucyjnego Gauck przychyli się do tej prośby. Wcześniej o zamiarach trybunału w Karlsruhe poinformowała jego rzeczniczka. Co dalej z umowami? W takich okolicznościach pod znakiem zapytania stanie wejście w życie przeznaczonego na pomoc zadłużonym krajom strefy euro Europejskiego Mechanizmu Stabilizacyjnego zgodnie z planem od 1 lipca. Pakt fiskalny ma wejść w życie dopiero w 2013 roku.– Federalny Trybunał Konstytucyjny na pewno dobrze rozważy, jak ważne jest to, byśmy podjęli decyzję przez wzgląd na spokój na rynkach – powiedział szef frakcji chadeckiej Volker Kauder, komentując zapowiedź trybunału w Karlsruhe. Zaapelował do prezydenta, by nie zwlekał z podpisaniem ustaw ratyfikacyjnych po ich uchwaleniu przez parlament 29 czerwca.– Swym podpisem prezydent potwierdza zakończenie procedur ustawodawczych. Nie sprawdza on, czy ustawy są zgodne z konstytucją. Dlatego może podpisać, i chciałbym, aby to uczynił – powiedział Kauder telewizji ARD.Zdaniem ekspertów Trybunał Konstytucyjny będzie w stanie wydać orzeczenie w sprawie EMS i paktu fiskalnego w ciągu kilku dni bądź tygodni.Wcześniej w czwartek niemiecki rząd uzgodnił z opozycyjną socjaldemokracją i Zielonymi warunki ratyfikacji paktu fiskalnego UE, otwierając drogę do wyrażenia przez Bundestag zgody na ich ratyfikację. Rząd zobowiązał się m.in. do starań o opodatkowanie transakcji finansowych w krajach UE oraz działań służących stymulowaniu wzrostu.Ratyfikacja paktu fiskalnego przez Niemcy wymaga zgody większości 2/3 posłów Bundestagu, dlatego chadecko-liberalna koalicja rządząca musiała zabiegać o głosy partii opozycyjnych i wyjść na przeciw ich postulatom w sprawie walki z kryzysem w strefie euro. Na ratunek bankrutom Podczas marcowego szczytu państw strefy euro uzgodniono, że stały Europejski Mechanizm Stabilizacyjny (EMS), który ma wejść w życie 1 lipca, będzie mieć zdolności pożyczkowe w wysokości 500 mld euro. Jednak znacznie szybciej będą wpłacane przez udziałowców, czyli kraje euro, raty kapitałowe powiększające gwarancje i siłę pożyczkową EMS. Czas wpłat kapitału został skrócony z pięciu do trzech lat.Dotychczasowy, utworzony doraźnie Europejski Fundusz Stabilizacji Finansowej (EFSF) nie przestanie działać w lipcu, gdy zostanie uruchomiony EMS. EFSF „pozostanie aktywny w finansowaniu programów, które rozpoczęły się przed tą datą” – brzmi deklaracja. To w sumie około 200 mld euro, które jak początkowo planowano miały być wliczone w poczet EMS. EFSF i EMS będą działać równolegle do połowy 2013 roku – zakłada deklaracja.Ponadto to tej wspólnej zapory przeciwogniowej EMS/EFSF o mocy 700 mld euro ministrowie dołożyli około 100 mld euro w formie bilateralnych kredytów pomocowych dla Grecji i wsparcia finansowego ze strony instytucji unijnych. Ta operacja, jak komentują niektórzy eksperci, daje skumulowane moce pożyczkowe wartości 800 mld euro, ale tylko na papierze, bo do dyspozycji będzie wolnych 500 mld euro.Przyjęte rozwiązanie zaproponowały Niemcy, które ponoszą największy spośród krajów eurolandu ciężar stabilizacji wspólnej waluty europejskiej i ratowania zadłużonych państw euro i dotychczas odrzucały żądania dotyczące wzmocnienia zapory. Francja, a także Włochy i Hiszpania chciały znacznie większego wzmocnienia zapory przeciwogniowej. Proponowały, by do 500 mld euro mocy pożyczkowej EMS dołożyć całe 440 mld euro mocy pożyczkowej EFSF, a więc nie tylko te 200 mld już zobowiązane, ale też wolne około 240 mld euro, co dałoby w sumie aż 940 mld euro. Na to jednak nie zgodziły się poza Niemcami także Finlandia i Holandia.",,
„Ameryka będzie bronić w Europie tylko krajów dla niej ważnych”,"Ameryka będzie teraz bronić jedynie tych krajów europejskich, które są ważne dla jej własnych interesów – powiedział w rozmowie z „Rzeczpospolitą” amerykański politolog, założyciel agencji Stratfor George Friedman. Podkreślił, że jeżeli „chcemy powstrzymać Rosję”, Polska i Rumunia są do tego niezbędne.","Na pytanie o alternatywę i wiarygodność więzi transatlantyckiej po tym, gdy Donald Trump nazwał NATO przeżytkiem, Friedman odpowiada, że więź transatlantycka została osłabiona przez Europejczyków, „którzy chcieli przekształcić NATO w brukselski klub dyskusyjny”. – Z amerykańskiego punktu widzenia zdradzili sojusz, zaniedbując utrzymanie swoich możliwości wojskowych. Dlatego Ameryka będzie teraz bronić tylko tych krajów europejskich, które są ważne dla jej własnych interesów. Chcemy powstrzymać Rosję, a do tego Polska i Rumunia są niezbędne – wyjaśnił politolog.– Ale tu nie chodzi już o NATO, lecz o układy dwustronne. Pytanie tylko, jak zachowają się w takim momencie Niemcy. Czy pozwolą przerzucić amerykańskie wojska przez swój kraj, czy też będą miały tak bliskie stosunki z Rosją, że tego nie zrobią – mówił w wywiadzie Friedman.",,
Le Pen: obronię Francuzów przed fundamentalizmem i globalizacją,"Kandydatka antyunjinego i antyimigracyjnego Frontu Narodowego (FN) w wyborach prezydenckich we Francji Marine Le Pen zapewniła   zwolenników, że w razie wygranej obroni ich zarówno przed islamskim fundamentalizmem, jak i globalizacją.","Marine Le Pen oświadczyła w Lyonie, że stawką wiosennych wyborów we Francji jest to, „czy nadal może być ona wolnym krajem”. – Podział nie przebiega już między lewicą a prawicą, ale między patriotami i globalistami – przekonywała w przemówieniu zamykającym wyjazdowe, dwudniowe posiedzenie jej ugrupowania. – Finansowa globalizacja i islamistyczna globalizacja pomagają sobie wzajemnie. Te dwie ideologie chcą sprowadzić Francję na kolana – mówiła szefowa Frontu. Podkreśliła, że broni „podwalin społeczeństwa” przeciwko „przywódcom, którzy wybrali nieuregulowaną globalizację” i „ogromną imigrację”. – Macie prawo kochać wasz kraj, macie prawo to okazywać, nadszedł czas, by ożywić nastroje narodowe – wzywała Le Pen. Najgłośniejsze owacje otrzymała, gdy zobowiązała się m.in. do wydalenia wszystkich obcokrajowców skazanych za przestępstwa. Zwolennicy skandowali w odpowiedzi: – Jesteśmy u siebie – relacjonuje agencja Reutera.",,
Franciszek zwołał naradę w sprawie Ukrainy. „Pragnie dać znak swojej bliskości”,Papież Franciszek zwołał specjalną naradę w sprawie Ukrainy z udziałem kierownictwa tamtejszego Kościoła Greckokatolickiego – poinformował Watykan. Decyzję tę wyjaśniono „delikatną i złożoną sytuacją” w tym kraju.,"W komunikacie watykańskiego biura prasowego ogłoszono, że papież postanowił zaprosić do Rzymu w dniach 5-6 lipca „arcybiskupa większego Ukraińskiego Kościoła Greckokatolickiego, członków Synodu stałego i metropolitów”. Arcybiskupem większym, zwierzchnikiem tego Kościoła jest Swiatosław Szewczuk.„Tym spotkaniem Ojciec Święty pragnie dać znak swojej bliskości z Ukraińskim Kościołem Greckokatolickim, który pełni posługę duszpasterską zarówno w ojczyźnie jak i w różnych miejscach na świecie” – wskazano w komunikacie.Napisano w niej też, że narada ta będzie „kolejną okazją, by pogłębić analizę życia i potrzeb Ukrainy i określić sposoby, jak Kościół katolicki, a szczególnie Kościół greckokatolicki może jeszcze bardziej skutecznie poświęcić się głoszeniu Ewangelii, przyczynić się do wsparcia tych, którzy cierpią i do wspierania pokoju, porozumienia, na ile to możliwe, z Kościołem katolickim obrządku łacińskiego i z innymi Kościołami i wspólnotami chrześcijańskimi”.W spotkaniu będą też uczestniczyć przełożeni urzędów Kurii Rzymskiej.Ukraiński Kościół Greckokatolicki powstał w wyniku unii brzeskiej w 1596 roku. Część prawosławnych biskupów na wschodnich terenach Rzeczypospolitej zadeklarowała wówczas uznanie władzy papieża, przy zachowaniu własnej tradycji liturgicznej. Po II wojnie światowej na terenach włączonych do Ukraińskiej SRR władze zlikwidowały Kościół i włączyły go do Cerkwi Rosyjskiej. Za wyznawanie po kryjomu swojej wiary unici byli prześladowani. Kościół odzyskał wolność dopiero po 1991 roku i ogłoszeniu niepodległości przez Ukrainę.",,
Muzułmanie: Ten kardynał jest dla nas darem na Ramadan,"Politycy i działacze muzułmańscy w Pakistanie wraz z mniejszością
chrześcijańską wyrażają radość po ogłoszeniu nominacji
kardynalskiej dla metropolity Karaczi, abp. Josepha Couttsa.
– Dla nas nowy kardynał jest prezentem na Ramadan – mówią
wyznawcy islamu.","Od 1994 r., po śmierci pierwszego pakistańskiego kardynałaJosepha Cordeiro, ten kraj nie miał swego przedstawicielaw kolegium kardynalskim. – To był długotrwały brak – tłumaczy ks.Bonnie Mendes, były sekretarz wykonawczy Komisji ds.Sprawiedliwości i Pokoju pakistańskiej konferencji episkopatu.- To był długotrwały brak - tłumaczy ks. Bonnie Mendes, były sekretarz wykonawczy Komisji ds. Sprawiedliwości i Pokoju pakistańskiej konferencji episkopatu. - Kościół w Pakistanie był przygnębiony z powodu wielu latprześladowań. Nie umknęło też naszej uwagi, że w 2016r. arcybiskup Dhaki Patrick D'Rozario [z Bangladeszu, dawnegoPakistanu Wschodniego - red.] został mianowany kardynałem razemz trzema innymi Azjatami - dodał duchowny.Ks. Mendes podkreśla, że abp Coutts jest „człowiekiem prawym”.Będąc przywódcą kościelnym od 30 lat, „wypowiada się w sposóbdelikatny i wyważony zarówno podczas spotkań w kraju, jaki zagranicą”. Z kolei Emmanuel Neno, sekretarz wykonawczy komisji episkopatuds. katechezy zauważa, że abp Coutts pełnił posługę biskupiąw trzech z sześciu diecezji pakistańskich. Zna więc „swój lud i jego troski”. Wyrażając radość z nominacji kardynalskiej dla metropolity Karaczi podkreśla, że dzięki niej głos mniejszości religijnej Pakistanu będzie mógł być słyszalny w Kościele powszechnym. – Dziękujemy Ojcu Świętemu za to, że troszczy się o małe Kościoły – mówi Neno.Swe gratulacje przekazali także muzułmańscy politycy. Ministerkolei Khawaja Saad Rafique na Twitterze napisał: „Nominacja kardynalska dla abp. Josepha Couttsa bardzo cieszywspólnotę chrześcijańską w Pakistanie. Jest powodem do dumyzarówno dla chrześcijan, jak i dla naszego ukochanego Pakistanu.Gratulacje dla wspólnoty chrześcijańskiej”.Natomiast muzułmańska ginekolog, dr Sadia Umer, która jestkoordynatorką programu emancypacji kobiet w katolickiejorganizacji Catholic United Religions Initiative, podkreśla, że nominacja ta może zmienić sposób patrzenia na Pakistan.",,
Kolejka przed KPRM. Polacy wpisują się do księgi kondolencyjnej poświęconej Janowi Olszewskiemu,"Msza żałobna za duszę zmarłego byłego premiera Jana Olszewskiego zostanie odprawiona w piątek o godz. 18 w kościele św. Aleksandra na Placu Trzech Krzyży. Od kilku dni w Kancelarii Premiera wystawiona jest księga kondolencyjna, do której może się wpisać każdy, kto pragnie wyrazić szacunek i żal po śmierci byłego premiera.","15 i 16 lutego w Warszawie odbędą się uroczystości pogrzebowe poświęcone Janowi Olszewskiemu. Były szef polskiego rządu zostanie pochowany na Cmentarzu Wojskowym na warszawskich Powązkach.Wcześniej trumna Jana Olszewskiego będzie wystawiona w Kancelarii Prezesa Rady Ministrów. W piątek między godz. 10 a 19 będzie można oddać hołd zmarłemu i pożegnać się z nim. W Kancelarii znajduje się też księga kondolencyjna, do której może się wpisać każdy, kto chce wyrazić szacunek i żal po śmierci byłego premiera. Do księgi kondolencyjnej wpisali się już m. in. prezydent Andrzej Duda i premier Mateusz Morawiecki. „Wolna, suwerenna i niepodległa Polska była Jego największą miłością, o którą walczył, dla której się trudził i której służył całym swoim pięknym życiem. Dziękujemy Panie Premierze” – napisała głowa państwa. Program uroczystości pogrzebowychO godz. 18 w piątek zostanie odprawiona msza żałobna w kościele św. Aleksandra na Placu Trzech Krzyży. O godz. 20 nastąpi wyprowadzenie trumny z Kancelarii Premiera i przejście konduktu do Sanktuarium Matki Bożej Łaskawej. W sobotę odbędą się główne uroczystości pogrzebowe. O godz. 10.40 nastąpi wyprowadzenie trumny z Sanktuarium Matki Bożej Łaskawej i przemarsz konduktu do Archikatedry św. Jana Chrzciciela, gdzie rozpocznie się msza żałobna. Stamtąd kondukt przejdzie na Plac Krasińskich przed Pomnik Powstania Warszawskiego, gdzie odbędzie się pożegnanie Jana Olszewskiego przez kombatantów i powstańców warszawskich. Potem kondukt przejedzie w asyście policyjnej i szwadronu kawalerii na Cmentarz Wojskowy na Powązkach, gdzie o godz. 14.45 rozpocznie się pogrzeb.",,
Kryzys na linii USA-Rosja. Amerykanie kazali wyjechać 35 rosyjskim dyplomatom,"Stany Zjednoczone wydalają 35 rosyjskich dyplomatów w ramach sankcji przeciwko Rosji w związku z ingerowaniem w amerykańskie wybory prezydenckie – poinformował w czwartek „New York Times”. Reuters podał, że chodzi o dyplomatów w Waszyngtonie i San Francisco.","Rosyjscy dyplomaci dostali 72 godziny na opuszczenie terytorium Stanów Zjednoczonych. Jak poinformowano, kroki te podjęto w odpowiedzi na działania uznane za niezgodne z praktyką dyplomatyczną.Prezydent USA Barack Obama oświadczył w czwartek, że sankcje przeciwko Rosji są „niezbędną i adekwatną odpowiedzią” na naruszenie międzynarodowych norm postępowania. Dodał, że amerykańskie sankcje są wymierzone głównie w rosyjskie służby – FSB i GRU. Amerykański prezydent wezwał także sojuszników do przeciwstawienia się wysiłkom Rosji w celu „ingerowania w proces demokratyczny”. Republikanie krytyczniRepublikański spiker Izby Reprezentantów USA Paul Ryan oświadczył w czwartek, że Rosja „systematycznie starała się podkopywać” interesy Stanów Zjednoczonych, a wprowadzone przez administrację prezydenta Baracka Obamy sankcje wobec Moskwy są spóźnione. „Podczas gdy dzisiejsze działania administracji są spóźnione, to jest to odpowiedni sposób zakończenia ośmioletniej błędnej polityki wobec Rosji. I stanowi to dobitny przykład nieskutecznej polityki zagranicznej tej administracji, która pozostawia Amerykę słabszą w oczach świata” – głosi wydane przez Ryana oświadczenie.Wprowadzone przez USA sankcje przeciwko Rosji w związku z rzekomymi cyberatakami przeprowadzonymi przez Moskwę są „kontrproduktywne” i mają na celu zaszkodzić przyszłemu procesowi odbudowy dwustronnych stosunków – oświadczył w czwartek przedstawiciel MSZ Rosji.Rosjanie: histeria z sankcjami„Jakiekolwiek antyrosyjskie sankcje są daremne i kontrproduktywne” – powiedział Konstantin Dołgow. „Mogę jedynie ponownie potwierdzić, że histeria związana z sankcjami świadczy o całkowitym braku orientacji odchodzącej amerykańskiej administracji” – zaznaczył.Rosyjski dyplomata wyraził przekonanie, że „takie jednostronne kroki” zaszkodzą wzajemnym stosunkom i „skomplikują ich odbudowę w przyszłości”.Rzecznik Kremla Dmitrij Pieskow zapowiedział, że odpowiedź Rosji na nowe amerykańskie sankcje będzie na zasadzie wzajemności. Zwrócił uwagę, że prezydent Władimir Putin „obiecał, że reakcja Rosji uczyni poważny dyskomfort stronie amerykańskiej”.Z kolei wiceszef komitetu do spraw międzynarodowych rosyjskiej Dumy Dmitrij Nowikow ocenił, że problemy, które może stworzyć obecnie administracja prezydenta Baracka Obamy, nie są nie do pokonania. – Jeśli będzie dobra wola, administracja przyszłego prezydenta Donalda Trumpa może prędzej czy później je uregulować – przekonywał.",,
Zarząd Krajowy SLD bez Napieralskiego,"Grzegorz Napieralski nie został wybrany do Zarządu Krajowego Sojuszu Lewicy Demokratycznej. Dziś obradowała Rada SLD, w gronie 39 osób wybranych do zarządu partii jest całe prezydium klubu poselskiego i niemal wszyscy członkowie rad wojewódzkich.","Przewodniczący SLD Leszek Miller podkreślił, że jest zaskoczony faktem, iż Napieralski – poprzedni lider partii – nie znalazł się w zarządzie.  Powiedział, że jest mu przykro, że Napieralskiego nie ma w tym gronie. Jednocześnie dodał, że jest on liderem rady wojewódzkiej w Szczecinie i będzie służył wiedzą, kompetencją i doświadczeniem.Sekretarz generalny partii Krzysztof Gawkowski zaznaczył, że dzisiejsza Rada Krajowa zakończyła wszystkie działania proceduralne związane z tworzeniem władzy w SLD.  Na posiedzeniu Rady Krajowej został przedstawiony strategiczny plan, którego główne przesłanie to przygotowanie do wyborów. W trakcie obrad Radu Krajowej mówiono także o sytuacji europejskiej lewicy – podkreślił przewodniczący SLD Leszek Miller. Francois Holland to znakomita postać europejskiej lewicy i nadzieja na zmiany w wewnętrznej i zewnętrznej polityce Unii Europejskiej – ocenia Leszek Miller.",,
„Gazeta Polska”: Grodzki zmieniał zdanie ws. centrum Galaxy,"Będąc szefem klubu radnych PO w Szczecinie Tomasz Grodzki zmieniał zdanie w sprawie rozbudowy centrum handlowego Galaxy – zauważa „Gazeta Polska”. Tygodnik ocenia, że zachowanie obecnego marszałka Senatu było podejrzane.","Tygodnik przypomina, że 8 października 2013 r. Tomasz Grodzki, będąc szefem klubu radnych PO w Szczecinie, zapowiedział, że radni jego ugrupowania nie poprą uchwały pozwalającej na rozbudowę centrum handlowego Galaxy, „aby w tym miejscu stworzyć coś, co byłoby wizytówką miasta”.Dzień później w restauracji Sowa i Przyjaciele Krzysztof K., przedstawiciel właściciela Galaxy, mówił Olgierdowi Geblewiczowi, marszałkowi województwa, że radni Platformy mogą wycofać się z blokowania jego rozbudowy. „Niech się pójdą wy*rać, k*wa, w tym momencie” – powiedział m.in..Pięć dni później – kontynuuje „Gazeta Polska” – obecny marszałek Senatu zmienił zdanie w sprawie inwestycji i zagłosował „za”. Miał wyjaśniać, że przekonały go „bardzo rzeczowe” argumenty inwestora.",,
"W „Bez retuszu” o kampanii prezydenckiej. „To wyścig dwóch kandydatów, mających 80 procent poparcia”","– Dwóm głównym partiom politycznym ostry podział, jaki mamy na scenie politycznej, wyjątkowo służy. Im głębszy podział, tym PO i PiS zyskują.  A jeśli ktoś tu jest zagrożony, to są to SLD i PSL – powiedział w programie „Bez retuszu” w TVP Info redaktor naczelny tygodnika „Do rzeczy” Paweł Lisicki. – Te wybory to starcie dwóch gigantów i to się nie zmieni – dodała Dominika Wielowieyska z „Gazety Wyborczej”. Goście Marka Czyża dyskutowali o kampanii prezydenckiej, która wkracza w decydującą fazę.","Do końca kampanii wyborczej zostały już tylko niecałe trzy tygodnie. Prezydenta wybierać będziemy 10 maja. – To będzie starcie dwóch kandydatów, a pozostali się nie liczą – stwierdziła Dominika Wielowieyska. – Dzieje się tak dlatego, że lewica nie potrafiła wystawić poważnego kandydata, środowiska lewicowe nie potrafiły się porozumieć. Z kolei każdy kandydat PSL w wyborach prezydenckich wypadał słabo i jest to jakaś reguła. Dotyczyła zarówno Waldemara Pawlaka, jak i Jarosława Kalinowskiego, jak i wszystkich po kolei. Trudno się spodziewać, aby teraz było inaczej – dodała. Wielkie poparcie dwójkiZ Dominiką Wielowieyska zgodził się red. Lisicki. – Coraz wyraźniej widać, że jest to wyścig dwóch kandydatów. Jeżeli zbierzemy razem poparcie Bronisława Komorowskiego i Andrzeja Dudy, to oni mają około 80 procent. Pozostałe 20 proc. przypada na wszystkich pozostałych – podkreślił. Z kolei polityk SLD Włodzimierz Czarzasty zwrócił uwagę na trudną sytuację na lewicy. – Magdalena Ogórek miała koncepcję kampanii, prowadzi ją i wierzy w sukces. A jak będzie, przekonamy się 10 maja. Lewica ma problem, bo nie udało się dogadać wszystkim środowiskom, nie udało się znaleźć wspólnych elementów, które by łączyły, a nie dzieliły – mówił. – Nasz kraj pękł i jeśli będą wybierani tacy politycy, którzy te doły spróbują jakoś zakopywać, to dla Polski będzie lepiej – podkreślił Czarzasty. – Ten podział służy dużym partiom – dodał redaktor Lisicki. – Im spór wielkich jest ostrzejszy, tym mniej miejsca zostaje dla pozostałych. Można rozdzierać szaty, jak to bardzo ludzie się dzielą, ale nie spodziewałbym się zawieszenia broni – wskazywał.  Podziały za oceanemPrzedstawicielka PSL, wiceminister gospodarki Ilona Antoniszyn-Klik zwróciła natomiast uwagę na fakt, że podziały polityczne to nie tylko polska specjalność. Z amerykańskich badań wynika, że w USA, w ciągu 30 lat, spadła liczba małżeństw, zawieranych między sympatykami Demokratów i Republikanów. – Ludzie tam nie biorą teraz ze sobą ślubów, bo te środowiska partyjne są aż tak od siebie rozdzielone – mówiła. Goście Marka Czyża zastanawiali się też, czy sobotnia, wielka manifestacja w Warszawie związkowców z OPZZ wpłynie na kampanię wyborczą. – Dobrze, że obywatele w ogóle mogą jeszcze demonstrować w Polsce, bo niektórzy woleliby, aby demonstracje zniknęły – zaczął Zbigniew Ziobro z Solidarnej Polski. – Obywatele powinni demonstrować właśnie w takich momentach, kiedy jest czas kampanii wyborczej, czas sądu nad politykami – dodał.  Bez polityków– Ta demonstracja była interesująca, bo nie było tam żadnych polityków. Tam rzeczywiście chodziło o rozpoczęcie jakiejś rozmowy, na tematy nurtujące te środowiska – zauważył senator PO Łukasz Abgarowicz. – A co do wolności zgromadzeń, to jestem przekonany, że dopóki PiS nie rządzi, to manifestacje będzie można organizować – dodał. – W sensie politycznym, ta manifestacja była bez znaczenia w kampanii – zastrzegł jednak red. Lisicki. – Ale dobrze, że nie było tam polityków, szczególnie tych, którzy kandydują – zakończył Czarzasty.",,
Palikot i Korwin-Mikke w wyborczym ringu,"– Chcemy państwa nowoczesnego – przekonywał w niedzielę Janusz Palikot, lider Ruchu Palikota w debacie z Januszem Korwin-Mikkem. My chcemy państwa normalnego – ripostował przywódca Nowej Prawicy.","Debata Palikota i Korwin-Mikkego odbyła się w niedzielę wieczorem na ringu ustawionym w niewielkiej sali gimnastycznej na warszawskich Powązkach. Obyło się jednak bez rękoczynów – obaj politycy siedzieli naprzeciwko siebie przy stole, a start kolejnych rund, zgodnie z bokserskim zwyczajem, ogłaszała hostessa. Ponad 200 zebranych w sali żywo reagowało na wypowiedzi obu kandydatów.– Ruch Palikota proponuje nowoczesne państwo, coś w rodzaju rewolucji świeckiej, jaka dzisiaj Polsce jest potrzebna – mówił Palikot. Dodawał, że ta rewolucja powinna stanąć na czterech filarach – państwie obywatelskim, przyjaznym, świeckim i socjalnym.– Nowa Prawica chce państwa normalnego. Państwo normalne w odróżnieniu od państwa społecznego, o którym mówił mój poprzednik, nie wtrąca się do tego, co ludzie robią w łóżku. Państwo normalne nie wtrąca się w planowanie rodziny – ripostował Korwin-Mikke.Opowiadał się za „państwem malutkim”, polegającym na wyraźnym  oddzieleniu władzy ustawodawczej i wykonawczej, zmniejszeniu Sejmu i Senatu oraz rządu. Palikot z kolei podkreślał, że państwowy urzędnik powinien być „przyjacielem a nie katem”. Mówił też o likwidacji Senatu i powiatów, ograniczeniu liczby radnych i posłów. Zaoszczędzone środki proponował przeznaczyć na walkę z niżem demograficznym.W kwestiach gospodarczych obaj kandydaci opowiedzieli się za ograniczeniem biurokracji. – Rynek sam z siebie nie przełamie ograniczeń. Państwo jest po to, żeby tam, gdzie napotyka się na barierę kulturową, społeczną, zainicjować pewien proces – mówił Palikot, podając przykład rolniczych spółdzielni producenckich, które w Polsce nie powstają, choć w krajach „starej UE” są popularne.– Państwo dotuje, a mimo to spółdzielnie nie powstają – zauważał Korwin-Mikke. – To jest ciekawe, że inne rzeczy ludzie robią. Np. handlarze narkotyków działają bez żadnej reklamy i bez pomocy Unii Europejskiej. My uważamy, że nie należy w ogóle ingerować w cokolwiek. Jeżeli coś się nie opłaca, jeżeli czegoś ludzie nie robią, to znaczy, że to nie jest potrzebne – dodawał.– Jednak nie chciałbym, żeby polskie państwo przypominało gang narkotykowy – odpowiedział Palikot. – Przykro mi, ale gangi narkotykowe działają znakomicie. Ja bym   chciał, żeby cała gospodarka działa tak sprawnie, żeby dawała takie zyski – mówił z kolei Korwin-Mikke. Kondominium kretynów i kondominium tchórzyW rundzie poświęconej polityce zagranicznej Korwin-Mikke opowiedział się za jej całkowitym oddzieleniem od uczuć i sympatii. – Musimy prowadzić zimną politykę interesu państwowego. Państwa nie mają przyjaźni, państwa mają tylko interesy – podkreślał. Dodawał, że potrzebna jest do tego silna i dobrze wyszkolona armia, która „już prochu wąchała”.– Dzisiejsza polityka polska to jest z jednej strony kondominium kretynów w wykonaniu Prawa i Sprawiedliwości i kondominium tchórzy w wykonaniu Platformy Obywatelskiej – odpowiadał Palikot. Podkreślał, że – jego zdaniem – poza UE Polska staje się wasalem Stanów Zjednoczonych.  – Nie ma dla nas dzisiaj bardziej bezpiecznej, bardziej pomnażającej polskie szanse polityki niż głęboka integracja z UE – podkreślał, zwracając uwagę, że 80 proc. polskiej wymiany gospodarczej dotyczy krajów Unii.W podsumowaniu Korwin-Mikke zwrócił uwagę, że w wielu punktach poglądy jego i Palikota były podobne, a jednocześnie odmienne od tego co prezentują PO i PiS. – Dzisiaj mieliście państwo zobaczyć prawdziwą debatę (...). Jest alternatywa dla PO-PiS-u – powiedział z kolei Palikot.W sumie prawie dwugodzinna debata obejmowała 12 rund, z czego dziewięć poświęcono na kolejne tematy. Pozostałe przeznaczono na oświadczenia kandydatów, odpowiedzi na pytania z sali oraz podsumowanie.W czwartek w Białymstoku Palikot i Korwin-Mikke zaapelowali do liderów partii politycznych o udział razem z nimi w debatach przedwyborczych. Palikot zapowiedział wówczas wysłanie stosownych listów do SLD, PJN i PSL. Mówił też, że „nie ma co dyskutować” przywódcami PO i PiS Donaldem Tuskiem i Jarosławem Kaczyńskim, ale dodał gdy mieli oni ochotę wziąć udział w tych debatach, to Ruch Palikota i Nowa Prawica są na to otwarte.Według najnowszych sondaży ugrupowania Palikota i Korwin-Mikkego nie przekraczają 5-procentowego progu wyborczego. Z opublikowanego w czwartek badania CBOS wynika, ze Nowa Prawica może liczyć na głosy 2 proc. wyborców, a Ruch Palikota – 1 proc.",,
Mniej dzieci w USA,"Tak mało noworodków jeszcze nie było. Stopa urodzeń w USA spadła do rekordowo niskiego poziomu i to także wśród kobiet-imigrantek – wynika z badań instytutu Pew Research Center. Niż demograficzny przypisuje się niedawnej głębokiej
recesji.","W latach 2007-2010 wskaźnik urodzeń zmalał o 7 proc., a w kategorii kobiet urodzonych za granicą nawet o 14 proc. Ta ostatnia liczba jest szczególnieznacząca, gdyż imigranci uchodzili tradycyjnie za główny motor przyrostuludności w USA. Stopa urodzeń w 2011 r. – 63,2 porody na 1000 kobiet w wieku reprodukcyjnym –jest najniższa od 1920 roku (od kiedy zaczęto sporządzać wiarygodnestatystyki urodzeń) i niewiele przekracza połowę wartości wskaźnika z 1957r., kiedy kobiety w USA rodziły najwięcej dzieci – było to apogeumpowojennego wyżu demograficznego.  Wśród kobiet imigrantek największy spadek urodzeń - o 23 procent - zanotowanowe wspomnianym okresie (2007-2010) w grupie kobiet z Meksyku, które zwyklerodziły więcej dzieci niż rodowite Amerykanki. Eksperci są zgodni, że do zmniejszenia się liczby urodzeń najbardziejprzyczynił się kryzys gospodarczy, recesja oraz związany z nimi znacznywzrost bezrobocia i spadek dochodów realnych. Podobnie było w USA popoprzednich recesjach.",,
„Rozsądna decyzja”. Donald Trump chwali Kim Dzong Una,"Prezydent USA Donald Trump przyjął z zadowoleniem wstrzymanie przez przywódcę Korei Północnej Kim Dzong Una decyzji o ataku na wyspę Guam, amerykańskie terytorium zamorskie z bazą wojskową. Gospodarz Białego Domu określił ją jako „mądrą i rozsądną”.","„Kim Dzong Un podjął bardzo mądrą i rozsądną decyzję. Alternatywa byłaby katastrofalna i nieakceptowalna” – napisał Trump na Twitterze.Raport dla KimaWe wtorek północnokoreańska agencja KCNA podała, że Kim otrzymał raport armii dotyczący planów odpalenia rakiet w pobliże należącej do USA wyspy Guam. Oświadczył, że będzie obserwował działania USA nieco dłużej zanim podejmie decyzję w tej sprawie.– Stany Zjednoczone, które pierwsze rozmieściły liczne systemy strategicznej broni nuklearnej niedaleko nas, powinny pierwsze podjąć właściwą decyzję i wykazać ją poprzez swoje działania, jeśli chcą obniżyć napięcie na Półwyspie Koreańskim i zapobiec niebezpiecznemu starciu militarnemu – mówił przywódca komunistycznego reżimu.Przebywający z wizytą w Pekinie szef połączonych sztabów sił zbrojnych USA generał Joseph Dunford ocenia, że Chiny powinny zwiększyć presję na Koreę Płn. Zdaniem wojskowego działania Pjongjangu zagrażają chińskiej gospodarce oraz bezpieczeństwu. Podkreślił również, że USA oraz Chiny mają ten sam cel – pozbawiony broni nuklearnej Półwysep Koreański. Opcja wojskowaW poniedziałek Dunford powiedział w Seulu, że USA są gotowe, aby użyć „w pełnym zakresie” swojego wojska, by obronić siebie oraz swoich sojuszników przed Pjongjangiem. Podczas spotkania z południowokoreańskim prezydentem Mun Dze Inem oznajmił, że Amerykanie przygotowują opcje wojskowe na wypadek, gdy rezultatu nie przyniosą dyplomacja oraz sankcje gospodarcze.We wtorek doszło do wielu konsultacji w sprawie sposobów wpłynięcia na władze w Pjongjangu. Chiny, USA, Japonia, Korea Południowa i Rosja uzgodniły podjęcie działań, które powstrzymać mają władze Korei Płn. przed atakiem. Jednocześnie zasugerowano, że jeśli Pjongjang podejmie decyzję o wstrzymaniu wystrzeliwania rakiet, otworzy to drogę do rozmów i negocjacji z północnokoreańskimi władzami.W ostatnich tygodniach Korea Płn. przeprowadziła sprzeczne z rezolucjami Rady Bezpieczeństwa ONZ próby rakietowe (w tym z pociskiem dalekiego zasięgu), które znacznie spotęgowały napięcie w stosunkach Pjongjangu z Waszyngtonem i krajami regionu.",,
"Głowa Daszkiewicz, charakter Muchy, ramię Arłukowicza","Za nami kolejny tydzień debaty o sądownictwie – w Senacie i europarlamencie. Z ostatnich dni zapamiętamy również zderzenie z kamerą w Senacie, filmowe opowieści marszałka Grodzkiego, kolejne wpadki Małgorzaty Kidawy-Błońskiej oraz historię twardego charakteru Joanny Muchy.","Niedziela. Osiewalski vs. Grodzki Zbigniew Ziobro skomentował w TVP Info wizytę Komisji Weneckiej: „Jeśli ktoś chce radzić, jak przestrzegać prawo, sam prawo winien przestrzegać”. Minister sprawiedliwości stwierdził, że komisja przyjeżdżając do Polski złamała swój statut, a symboliczny jest fakt, że sekretarzem gremium jest przedstawiciel Rosji. – Przedstawiciel od pana Putina przyjeżdża uczyć nas, Polaków, jak mamy przestrzegać praworządności. To jest zabawne – ocenił Zbigniew Ziobro. Inaczej uważa marszałek Tomasz Grodzki, który wbrew swoim uprawnieniom zaprosił Komisję Wenecką do Polski.  Marszałek cały czas spotyka się z nowymi oskarżeniami swoich byłych pacjentów o przyjmowanie łapówek. –  Obojętnie, czy to będzie w sądzie, czy na jakichś urządzeniach sprawdzających o prawdomówności, nie boję się poddać różnym testom, ponieważ mówię prawdę, tak było rzeczywiście. Ja nie wypowiadam się za innych, ale ja osobiście wręczyłem doktorowi Grodzkiemu pieniądze do ręki i tego dowiodę – ogłosił były pacjent profesora Grodzkiego pan Henryk Osiewalski w rozmowie z Radiem Szczecin.  Poniedziałek. Głowa dyrektor Daszczyk W poniedziałek pytanie o zeznania pana Osiewalskiego chciał zadać marszałkowi Senatu dziennikarz TVP Info Miłosz Kłeczek. Prof. Grodzki zaczął uciekać przed ekipą, natomiast dyrektorka jego gabinetu Małgorzata Daszczyk próbowała ją zablokować. W pewnym momencie Daszczyk gwałtownie wyszła zza filara tak, że zderzyła się z operatorem TVP. Film ze zderzenia opublikowała Kancelaria Senatu żądając cofnięcia akredytacji dziennikarzom TVP Info. Nagranie z właściwą dla siebie przesadą skomentował marszałek na Twitterze: „A tak naprawdę wyglądał tzw „happening” TVP.  „Dyr gab M. Daszczyk uderzona kilkunastokilogramową kamerą przez rozpędzonego kamerzystę aż głowa odskakuje. Tomografia głowy, objawy wstrząśnienia mózgu, szok. Mogło się skończyć bardziej tragicznie. Powstrzymajmy tych szaleńców!!!”. Tymczasem w realu, zamiast „powstrzymywać szaleńców”, marszałek zostawił dyrektor Daszczyk przed Senatem i wsiadł do swojej limuzyny. Warto zauważyć, że lekarz, którym jest przecież prof. Grodzki, nie udzielił poszkodowanej pierwszej pomocy ani nie pomógł najszybciej dowieźć do szpitala na oddział intensywnej terapii. „Gdzie ci mężczyźni” – śpiewała kiedyś Danuta Rinn… Wtorek. Po angielsku w Senacie Roman Giertych zażądał na Twitterze śledztwa w sprawie zderzenia się dyrektor gabinetu Tomasza Grodzkiego z operatorem kamery. A z Senatu płyną dalsze niepokojące informacje: po zderzeniu dyrektor Daszczyk z ekipą TVP marszałek Grodzki powołał parlamentarny zespół obrony praworządności. Do współpracy zaprosił ekspertów prawniczych z zagranicy. Obrady zespołu poprowadził po angielsku sam marszałek. Zapomniano zaprosić na obrady przedstawicieli Ministerstwa Sprawiedliwości, co bardzo ułatwiło dyskusję. Wszak po angielsku zawsze trudniej rozmawiać o niuansach prawa, po co jeszcze komplikować sobie życie dyskutantami, którzy się z nami nie zgadzają. A marszałek Grodzki nie lubi trudnych pytań. Środa. Debata w europarlamencie Tymczasem ciągle ktoś mu je zadaje. O zdrowie dyrektor Daszkiewicz i oskarżenia byłych pacjentów próbował zapytać marszałka reporter TVP Miłosz Kłeczek na konferencji prasowej. Dowiedzieliśmy się wówczas, że marszałek lubi „Wojny gwiezdne” i oglądał „Pogromców Duchów”, oraz, że czaszka kobiety jest cieńsza niż mężczyzny. Nie wiadomo, czy marszałek Grodzki opowiadał o tym również w gabinecie prezydenta Andrzeja Dudy. Prezydent zaprosił marszałka po jego sobotnim wpisie na Twitterze, w którym marszałek prosił o rozmowę w sprawie reformy sądów. – Myślę, że to dobrze, że to spotkanie się odbywa. To pokazuje, że mamy dzisiaj prawidłową kulturę polityczną, jeżeli chodzi o funkcjonowanie organów państwa – powiedział Paweł Mucha na konferencji zorganizowanej po spotkaniu w Pałacu Prezydenckim.  Z prawidłową kulturą polityczną ogromny problem mamy natomiast w europarlamencie, w którym przedstawiciele opozycji zaatakowali władze Polski podczas debaty. Nie wahali się używać nawet nieprawdziwych oskarżeń. – W jej sprawie toczą się przypadki, takie jak 26 przesłuchań Bogu ducha winnego Sebastiana K. – tak o europoseł Beacie Szydło mówił na forum europarlamentu eurodeputowany Radosław Sikorski. – Jest pan kłamcą i jest pan niegodny tego, by mieć mandat z nadania Polaków – skomentowała ten atak była premier, mówiąc, że nie toczy się przeciwko niej żadnej postępowanie sądowe. Czwartek. Spurek tworzy rezolucję  W ekspresowym tempie powstała opinia Komisji Weneckiej, którą minister sprawiedliwości nazwał „parodią”. – Niech nas nikt nie poucza, że jest lepszy, mądrzejszy, że ma bardziej ugruntowane zaplecze cywilizacyjne, kulturowo-prawne. To źle brzmi i źle się kojarzy. To są akcenty obrażające nas, Polaków. (…) Są kraje, w których sędziów powołują przedstawiciele parlamentu albo nawet władzy wykonawczej, ale im wolno. Nam, Polakom, nie wolno – powiedział Zbigniew Ziobro.  Równie szybki Parlament Europejski przyjął rezolucję w sprawie praworządności w Polsce i na Węgrzech. Stwierdził w niej, że sytuacja w obu państwach się pogarsza; apeluje do KE i Rady UE o wykorzystanie dostępnych narzędzi, by wyeliminować ryzyko naruszania „wartości unijnych”.  Spośród polskich europosłów za przyjęciem rezolucji głosowali ci wybrani z list Koalicji Europejskiej i Wiosny: Magdalena Adamowicz, Jerzy Buzek, Bartosz Arłukowicz, Krzysztof Hetman, Tomasz Frankowski, Andrzej Halicki, Danuta Hübner, Adam Jarubas, Jarosław Kalinowski, Ewa Kopacz, Janusz Lewandowski, Elżbieta Łukacijewska, Radosław Sikorski, Róża Thun und Hohenstein, Marek Belka, Robert Biedroń, Włodzimierz Cimoszewicz, Sylwia Spurek oraz Leszek Miller.  Trzeba dodać, że węgierscy europosłowie niezależnie od przynależności politycznej głosowali przeciwko stawianiu własnego kraju pod unijnym pręgierzem. Tymczasem eurodeputowani opozycji w Polsce nie tylko głosują, ale nawet pomagają napisać rezolucję. Do tworzenia rezolucji przyznała się Sylwia Spurek, ex-Wiosna Biedronia. A tymczasem w Polsce trwa ostra walka o fotel lidera PO. W mediach pojawiło się nagranie Joanny Muchy, która opowiada o tym, że jazda autobusem 524 kształtuje charakter: „Mieszkałam wtedy w Płońsku, dojeżdżałam do Warszawy na studia. O 5.50 miałam autobus, do którego jeszcze 10 minut trzeba było dojść. O 7 byłam na Marymoncie w Warszawie, przesiadałam się w 524 i jechałam na Wyścigi. To jest po drugiej stronie miasta, gdzie był mój wydział. Ludzie, którzy przeszli przez takie trudne doświadczenia, uzyskują poczucie bardzo dużej siły i ja takie poczucie dużej siły mam”. Czy ta siła wystarczy by pokonać Borysa Budkę i Tomasza Siemionaka? Jedno jest pewne – wszyscy, którzy pamiętają Joannę Muchę z autobusu 524. Rzecz w tym, że nie musi być ich wielu. Piotr Wojtowicz, szef muzyczny Radia Warszawa napisał na Twitterze: „Coś mi się tu nie zgadza. Kilka lat temu zostałem zabrany na stopa przez panią poseł i wówczas opowiadała, że zabiera autostopowiczów, bo dojeżdżała w ten sposób przez 5 lat z Płońska na studia. Teraz jest opowieść o autobusie o 5.50. A autobus i autostop łączy tylko auto”. Piątek. Senat odrzuca reformę sądownictwa  Zostają przy kobietach-politykach w PO: Małgorzata Kidawa-Błońska popisała się w TVN kolejny raz nieznajomością struktur Unii Europejskiej. Powiedziała, że wizyta Komisji Weneckiej nie mogła być nielegalna, bo to ciało UE. Sekretarzem Komisji jest Rosjanin, więc według kandydatki PO na prezydenta Rosja zapewne jest członkiem Unii. To by wiele tłumaczyło. Bartosz Arłukowicz zrezygnował z kandydowania na szefa PO. Być może stwierdził, że nie wygra z charakterem Joanny Muchy. Arłukowicz dostał zadanie wspierania silnym, męskim ramieniem Małgorzaty Kidawy-Błońskiej w kampanii wyborczej. Łatwo nie będzie, bo na wspólnej konferencji Kidawa-Błońska nie wiedziała, jak jej kolega z PO ma na imię: Bartek, Bartłomiej… Bartosz? Do maja może zapamięta.  A jaka Polska będzie w maju? - Polska suwerenna, wolna, w UE, we wspólnocie wolnych państw i wolnych narodów, to jest ta przyszłość, o którą musimy walczyć i o którą wywalczymy – mówił w Starachowicach prezes PiS Jarosław Kaczyński. Walka nie będzie łatwa, bo w senacie przedstawiciele PO, PSL, Lewicy i niezależni (poza senator Lidią Staroń) odrzucili w całości ustawę reformującą sądownictwo. Teraz ustawa wraca do Sejmu, gdzie PiS zapowiedział przegłosować ją po raz kolejny, by mogła trafić na biurko prezydenta RP. Sobota. Prezydent mocno w Zwoleniu Czy prezydent je podpisze? Andrzej Duda w Zwoleniu nie pozostawił żadnych wątpliwości: – Jestem prezydentem Rzeczypospolitej i powiem bardzo mocno: nie będą nam tutaj w obcych językach narzucali, jaki ustrój mamy mieć w Polsce i jak mają być prowadzone polskie sprawy – tymi słowami Andrzej Duda odniósł się do blokowania reformy polskiego sądownictwa przez zagranicę.  Ta wypowiedź bardzo nie spodobała się wielu osobom próbującym zatrzymać naprawę polskiego wymiaru sprawiedliwości. Sędzia Jarosław O. na Twitterze zaatakował niewybrednie prezydenta Andrzeja Dudę. Sprawa będzie miała ciąg dalszy – znieważanie głowy państwa jest bowiem przestępstwem ściganym z urzędu, o czym każdy sędzia wiedzieć powinien.",,
Organizacje pomocy uchodźcom: TVN kapitalizuje cierpienie,"Organizacje pomocy uchodźcom skrytykowały przygotowywane przez TVN reality show „Wracajcie, skąd przyszliście” poświęcone tematyce przybywających do Europy uchodźców. Aktywiści mówią o grze na uczuciach i „pornografii biedy”.","– W programie najprawdopodobniej chodzi o granie na tych emocjach, które my chcieliśmy chronić – mówi Małgorzata Olasińska-Chart, komentując program, który dopiero pojawi się na antenie komercyjnej stacji, choć podróż, o której opowiada, już się odbyła.Jej uczestnicy przez Niemcy, Austrię, Węgry, Serbię, Grecję i Liban dotarli do Kurdystanu, po drodze mijając uchodźców udających się w przeciwnym kierunku. TVN twierdzi, że reality show ma zachęcić do dyskusji.– W niemal całej Europie temat uchodźców jest jednym z głównych punktów debaty – wyjaśnia prowadzący program Piotr Kraśko. – Zazwyczaj mamy na ten temat bardzo ugruntowaną opinię, choć wielu z nas nigdy nie spotkało uchodźców, nie rozmawiało z nimi, nie poznało ich historii, nie dowiedziało się, jak właściwie dostali się do Europy i dlaczego musieli uciekać – tłumaczy Kraśko. Kraśko uważa, że program wcale nie jest nieetyczny, a kontrowersje wynikają z niezrozumienia. Większość uchodźców – tłumaczy dziennikarz – chętnie dzieli się swoim doświadczeniem, bo ma poczucie, że świat o nich zapomniał. Rzecznik Polskiej Akcji Humanitarnej Jakub Belina-Brzozowski powiedział, że nawet jeśli TVN miało dobre intencje, to błędem było skupianie się na Polakach zamiast uchodźcach. Program porównał do „pornografii biedy”.Fundacja Thomson Reuters, która relacjonuje sprawę dla mediów na całym świecie, umieszcza ją w kontekście stosunku Polaków do bezwarunkowego przyjmowania uchodźców, powołując się na lipcowy sondaż CBOS, według którego tylko 5 proc. badanych popiera takie podejście.  „Nacjonalistyczna partia rządząca częściowo oparła swoją kampanię wyborczą w 2015 r. o sprzeciw wobec przyjmowania imigrantów z krajów muzułmańskich i mimo nacisków Brukseli odmówiła przyjęcia również tych relokowanych z innych krajów Unii Europejskiej” – twierdzi Fundacja.",,
Miedwiediew: rozszerzymy listę państw objętych „kontrsankcjami”. Doszło siedem krajów,"Premier Rosji Dmitrij Miedwiediew zlecił  podwładnym zajęcie się rozszerzeniem listy państw objętych rosyjskimi sankcjami o te kraje, które przyłączają się do sankcji Unii Europejskiej wobec Rosji. Rosyjskie media piszą, że chodzi o siedem państw.","Wg nich siedem państw europejskich - Czarnogóra, Albania, Islandia, Norwegia, Liechtenstein, Ukraina i Gruzja – przyłączyło się do sankcji UE przeciw Rosji.Rosyjskie ministerstwo rolnictwa poinformowało, że już zaczęło przygotowywać propozycje wprowadzenia embarga na produkty spożywcze wobec tych państw. Nie wiadomo, kiedy prace się zakończą. Nie jest też ściśle ustalona lista krajów, których mają dotyczyć sankcje.W sierpniu 2014 roku Moskwa wprowadziła zakaz importu żywności pochodzącej z krajów, które nałożyły sankcje na Rosję w związku z jej zaangażowaniem w konflikt na Ukrainie.Rosja przedłuża o rok embargo na żywność z USA i UEPod koniec czerwca premier Rosji Dmitrij Miedwiediew podpisał rozporządzenie rządu o przedłużeniu o rok – do 5 sierpnia 2016 roku – embarga na żywność z krajów UE, a także z USA, Kanady, Australii i Norwegii. Rzecznik Kremla Dmitrij Pieskow oświadczył we wtorek, że można z pełnym przekonaniem założyć, że prezydent Władimir Putin poprze propozycję premiera w sprawie rozszerzenia listy krajów, wobec których będzie mieć zastosowanie embargo na żywność.Od 6 sierpnia na mocy dekretu prezydenta Putina zatrzymana na granicy żywność objęta w Rosji embargiem będzie niszczona bezpośrednio na granicy. Dekret nie odnosi się do żywności przewożonej przez terytorium Rosji do innego kraju lub przeznaczonej na użytek własny.Rosyjskie media poinformowały we wtorek, że tego dnia w obwodzie samarskim Federalna Służba Nadzoru Weterynaryjnego i Fitosanitarnego (Rossielchoznadzor) zniszczyła kolejną partię 114 ton zatrzymanej jeszcze w kwietniu wieprzowiny, która wg dokumentów trafiła do Rosji z Brazylii, lecz zdaniem rosyjskich służb pochodziła z UE, a dokumenty zostały sfałszowane.Rzeczniczka Rossielchoznadzoru Julija Miełano zaznaczyła jednak, że utylizacja tego mięsa nie jest związana z nowymi przepisami, gdyż i wcześniej, gdy na terenie Rosji wykrywano towary wwiezione z naruszeniem prawa, były one niszczone.",,
Wałęsa straszy milionowym marszem na Warszawę. „Będę na czele”,"Nie można pozwolić na zniszczenie niezależnego sądownictwa – oświadczył były prezydent Lech Wałęsa. Zagroził, że jeżeli PiS „uruchomi proces likwidacji sądownictwa”, zorganizuje milionowy marsz na Warszawę.","„Za wszelką cenę nie można pozwolić na zniszczenie niezależnego sądownictwa. Dość ustępstw. Jeśli PiS uruchomi proces likwidacji sądownictwa, wzywam do ponad milionowego marszu na Warszawę i zrobienia porządku, będę na czele” – napisał Wałęsa na Twitterze.Wielu internautów skrytykowało pomysł byłego prezydenta. „Sny o potędze, czyli przygniotło go jego własne ego – za dużo mu klaskali za granicą i zatracił dystans do tego co w kraju”, „Najpierw »walczy« o wolną Polskę, a teraz będzie ją atakował. Wstyd Panie Wałęsa” – to tylko niektóre z komentarzy. „Milion to za mało, PiS w wyborach dostał ponad 8 milionów głosów” – zwrócił uwagę jeden z internautów. „Agent SB który brał pieniądze ze donosy wzywa!” – ironizował poseł PiS Dominik Tarczyński.Posłowie PiS złożyli w czwartek wieczorem obszerny projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze. Według autorów projektu, nowe rozwiązania mają dyscyplinować sędziów, którzy przekraczają swoje uprawnienia.",,
Panama: Agata Kornhauser-Duda weźmie udział w papieskiej mszy na zakończenie ŚDM,"Małżonka prezydenta RP Andrzeja Dudy, Agata Kornhauser-Duda, weźmie udział w niedzielnej mszy w Panamie na zakończenie Światowych Dni Młodzieży z papieżem Franciszkiem. Pierwsza Dama przybyła do Panamy w piątek.","Na papieskiej mszy na błoniach świętego Jana Pawła II (Campo San Juan Pablo II) w Metro Park obecnych będzie siedmiu prezydentów. Jak poinformowano dziennikarzy towarzyszących papieżowi w podróży, przybędą: prezydent Panamy – Juan Carlos Varela, Kostaryki – Carlos Alvarado Quesada, Kolumbii – Ivan Duque Marquez z żoną Marią Julią Ruiz, Gwatemali – Jimmy Morales Cabrera z żoną Hildą Patricią Marroquin, Salwadoru – Salvador Sanchez Ceren, Hondurasu – Juan Orlando Hernandez, a także Portugalii – Marcelo Rebelo de Sousa.Obecność przywódcy Portugalii niektórzy dziennikarze wiążą z nieoficjalnymi informacjami o tym, że to Lizbona ma być miejscem następnych Światowych Dni Młodzieży.",,
Izraelska armia: atakujemy irańskie cele w Syrii,"Izraelska armia ogłosiła w nocy z niedzieli na poniedziałek, że prowadzi ataki na irańskie cele w Syrii. Ostrzegła jednocześnie władze w Damaszku przed „wszelkimi próbami uderzenia na terytorium lub siły zbrojne Izraela”.",,,
Prezes Przyłębska: Sąd Najwyższy naruszył konstytucję,"– Skład Sądu Najwyższego naruszył konstytucję, jak również przepisy Kodeksu postępowania cywilnego. Polski system prawny nie przyznaje kompetencji do „zawieszenia stosowania przepisów” – uważa Julia Przyłębska, prezes Trybunału Konstytucyjnego.","Sąd Najwyższy zwrócił się do Trybunału Sprawiedliwości Unii Europejskiej z pięcioma prejudycjalnymi pytaniami dotyczącymi zasady niezależności sądów i niezawisłości sądów jako zasad prawa unijnego oraz unijnego zakazu dyskryminacji ze względu na wiek. SN postanowił też zawiesić stosowanie przepisów trzech artykułów ustawy o SN dotyczących przechodzenia w stan spoczynku sędziów SN, którzy ukończyli 65. rok życia.Prezes Trybunału Konstytucyjnego skomentowała decyzje Sądu Najwyższego. – Zgodnie z art. 7 konstytucji RP organy władzy publicznej działają na podstawie i w granicach prawa. Sąd Najwyższy sprawuje nadzór nad działalnością sądów powszechnych i wojskowych w zakresie orzekania. Wykonuje także inne czynności określone w konstytucji i ustawach – wskazała Julia Przyłębska.– Polski system prawny, z konstytucją na czele, nie przyznaje Sądowi Najwyższemu, ani jakiemukolwiek innemu sądowi w Polsce kompetencji do zawieszania stosowania przepisów, niezależnie od tego, z jakiego aktu normatywnego oznaczony przepis pochodzi, także z ustawy – stwierdziła.– Kompetencji takiej nie przyznają w szczególności przepisy Kodeksu postępowania cywilnego, regulujące postępowanie zabezpieczające powództwo w procesie cywilnym. Treść, systematyka i cel tych przepisów nie pozostawiają co do tego żadnej wątpliwości. Skład Sądu Najwyższego orzekający w tej sprawie naruszył zatem konstytucję, jak również przepisy Kodeksu postępowania cywilnego. W myśl art. 178 ust. 1 konstytucji sędziowie przy orzekaniu podlegają nie tylko konstytucji, ale także ustawom – podkreśliła prezes TK.",,
Kilka okruchów związanych z wykładem Donalda Tuska na UW [OPINIA],"Minęło kilka dni od wykładu Donalda Tuska na Uniwersytecie Warszawskim. Było dużo kurzu przed wystąpieniem. Narobił go sam autor. Wraz ze zbliżaniem się do końca wystąpienia kurz cały czas malał. Po wykładzie nie było już po nim śladu. Sprzątaczki, które wkroczyły do Auditorium Maximum, nie miały już nic do roboty.","Skromność zwykle popłaca. Przedwczesne dęcie w surmy zamienia się w śmieszność. Potwierdziło się to także po spektaklu politycznym Tuska zaprezentowanym w rocznicę święta Konstytucji 3 maja. Sam Donald Tusk swoim uprzedzającym komunikatem, że będzie miał „coś ciekawego i ważnego do powiedzenia”, wywołał ekscytację u wyznawców, nadzieje u zwolenników i obawy u przeciwników politycznych. Niezdrowe te uczucia  wzmagały buńczuczne zapowiedzi polityków Platformy, że „będzie to przełomowe wydarzenie”. Z dużej chmury… ledwo pokropiło. Być może mój komentarz jest jednym z ostatnich. Co mnie nieszczególnie martwi. Nie dajmy się zwieść entuzjazmowi obecnych w sali uniwersyteckiej, którzy fetowali samo wejście Tuska, a później żarliwymi brawami kwitowali każdą szyderczą aluzję kierowaną pod adresem obecnie rządzącego obozu i prezydenta Andrzeja Dudy. Tusk w swoich zjadliwych uwagach i złośliwościach przestrzegał tylko jednej zasady. Nie używać nazwisk ani nazwy partii, żeby nie dawać powodów do stawiania zarzutu o mieszanie się w wewnętrzne spory polityczne Polski. Ten zabieg formalny potęgował tylko siłę drwiny wobec obecnej władzy i wzmożoną reakcję słuchających, bo doznawali iluzji uczestniczenia w na poły  konspiracyjnym spotkaniu.  Reakcje widowni nie pozostawiały złudzeń. Krajowa opozycja polityczna nie jest w stanie wyłonić z siebie atrakcyjnego lidera. Żaden z szefów ugrupowań wchodzących w skład Koalicji Europejskich nie dorasta Donaldowi Tuskowi do pięt. Do jego umiejętności prowadzenia gierek politycznych oraz maskowania swych prawdziwych intencji pod gładkimi słowami.   Żadne wykręty nie przesłonią prawdziwych powodów przyjazdu do Polski i zorganizowania spotkania na UW pod pozorem wygłoszenia wykładu. Tym razem nie próbował nawet udawać – jak to było w zeszłym roku w Krakowie – że został zaproszony przez organizatorów. Sam zabiegał o możliwość przeprowadzenia spotkania. Nadał mu formę daleką od politycznego wiecu, choć niewyrażonej wprost warstwie wykładu można było z łatwością nadać kształt przemówienia wiecowego. Pojawiały się w nim jawne wezwania do walki, którą należy podjąć, nie godząc się na wmówienie sobie, „że mamy nie przeszkadzać i popierać”. Sposobem walki jest też „odważne stawianie pytań”. Chciałbym zwrócić uwagę na rzeczy charakterystyczne dla Donalda Tuska, które doszły do głosu również podczas omawianego wykładu na UW.  Ulubionym chwytem dzisiejszego szefa Rady Europejskiej jest – jak się kiedyś w Warszawie mówiło – trajlowanie, czyli odwracanie kota ogonem. Przypisywanie przeciwnikom politycznym własnych grzechów. Najbardziej widocznym przykładem takiej przewrotności jest obarczanie PiS winą za dzielenie Polaków. A to nikt inny tylko Donald Tusk od słynnej porażki w wyborach prezydenckich w 2005 roku stał się największym akuszerem dzielenia polskiego społeczeństwa. Nieco mniej niż rok temu – według niego – jedni byli prawdziwymi Polakami, którym na pewno „uda się pogonić bolszewików”, niszczących Polskę, demokrację i praworządność. Na Uniwersytecie Warszawskim podzielił Polaków na nacjonalistów i światłych Europejczyków. Sprytnie nie wymienił jednego z członów tego podziału. Mówił tylko o Europejczykach, którym jako szef Rady Europejskiej przyjechał na odciecz. Tusk od lat uprawia szalbierstwo polityczne. Zwykły szalbierz pod różnymi powodami, obiecując często w zamian jakieś dodatkowe oboczne korzyści, wyłudza pieniądze od znajomych, przyjaciół, instytucji, których nigdy nie oddaje. Donald Tusk jest zawodowym szalbierzem intelektualnym. Wyłudza poparcie polityczne, mamiąc ludzi różnymi obietnicami i zapewnieniami, których jak klasyczny oszust od początku nie ma zamiaru spełnić, co się po pewnym czasie potwierdza. Przykłady: „Wyjaśnię co do milimetra sprawę podsłuchową do końca września” – mówił o aferze z czerwca 2014 roku. Nigdy tego nie zrobił. Wiedział wówczas już dobrze, że czeka na niego ciepła posada w Brukseli, moszczona mu przez Angelę Merkel. W tamtym czasie zapewniał też, że nigdy nie opuści Polski, bo kierowanie sprawami krajowymi jest dla niego priorytetem.  I ostatnia uwaga. Dziś już raczej nie ulega wątpliwości, że Uniwersytet Warszawski stał się jednym z centrów opozycji politycznej. Do tej pory można było wskazać wielu nauczycieli akademickich, począwszy od młodych pracowników, doktorów poprzez doktorów habilitowanych do profesorów, zaangażowanych publicznie i otwarcie po stronie opozycji. Umożliwienie Donaldowi Tuskowi wygłoszenia w murach uczelni wykładu oraz odbycia spotkania ze swoimi zwolennikami – mówię o spotkaniu po wykładzie na placu uniwersyteckim – zaprzeczyło zasadzie apolityczności wyższej uczelni. Nie muszę nikogo przekonywać, iż wiadomo było z góry, że wykład Donalda Tuska w obecnej sytuacji politycznej, biorąc pod uwagę jego obecną postawę, jest w istocie imprezą ściśle polityczną o zdecydowanym obliczu - walki z obecną władzą. Tym samym Uniwersytet Warszawski pożegnał się z ideą pluralizmu politycznego. Biorąc zaś pod uwagę poprzedzające wykład Donalda Tuska  przemówienie redaktora naczelnego magazynu „Liberté!” Leszka Jażdżewskiego, który ostro zaatakował polski Kościół katolicki, Uniwersytet naruszył również zasadę pluralizmu światopoglądowego. Nie tłumaczy ani nie usprawiedliwia tego np. wyjaśnienie władz Uniwersytetu Warszawskiego, że nie wiedziały, jaka jest treść przemówienia szefa „Liberté!”.  O ile wiem, uczelnia warszawska nie ma na razie statusu londyńskiego Hyde Parku, do której sal wykładowych i  seminaryjnych może wejść każdy wprost z ulicy i wygłaszać, co mu tylko ślina na język przyniesie.       Prawdziwy obraz UW przybliża też inna historia. Pamiętam, jak nieco ponad rok temu, w marcu 2018 r. na UW odbywał się szereg spotkań z okazji 50. rocznicy wydarzeń Marca ‘68. Wówczas władze Uniwersytetu Warszawskiego nie zgodziły się na udział w jednym ze spotkań bohaterki z roku 1968, Ireny Lasoty. Podczas słynnego wiecu na dziedzińcu Uniwersytetu Warszawskiego w dniu 8 marca 1968 roku Irena Lasota, wówczas studentka wydziału filozofii, odczytała petycję w obronie relegowanego z uczelni Adama Michnika. Później, żyjąc na emigracji, Irena Lasota od pół wieku w swojej publicystyce oraz aktywności społecznej działała na rzecz demokracji w Polsce i Europie Środkowo-Wschodniej.  Jednakże ze względu na jej poglądy, w tym fakt wielokrotnej krytyki Adama Michnika w ostatnich dekadach, władze UW początkowo nie chciały wpuścić na spotkanie tej jednej z najważniejszych postaci Marca ‘68.  Ugięły się dopiero pod wpływem protestu uczelnianej „Solidarności” i NZS.    Wspominam o tamtym incydencie sprzed roku m.in. dlatego, że historia zatacza dziwne koła. Podczas wystąpienia Donalda Tuska w jednym z pierwszych rzędów w Auditorium Maximum oklaskiwał też byłego premiera wspomniany wcześniej Adam Michnik. Chyba nie w roli dziennikarza, bo wszystkich żurnalistów organizatorzy posadzili na balkonie.",,
Historyk o słowach lidera Konfederacji: Sami Rosjanie mogliby się za nie obrazić,"W najwyższych władzach partii bolszewickiej rzeczywiście była spora nadreprezentacja narodów nierosyjskich. Na niższych szczeblach sytuacja wyglądała już jednak inaczej i twierdzenie, że praktycznie nie było tam Rosjan to nadinterpretacja – powiedział portalowi tvp.info dr Adam Buława, historyk wojskowości z UKSW. Nasz rozmówca odniósł się w ten sposób do ostatnich twierdzeń posła Konfederacji Janusza Korwin-Mikkego.","„Hitlerowcy byli Niemcami, podczas gdy bolszewicy byli Żydami, Polakami (sama CzeKa pod wodzą Feliksa Dzierżyńskiego, a potem Wieńczysława Mienżyńskiego, wymordowała 20 razy więcej Rosjan niż Sowieci Polaków w Katyniu), Łotyszami – a w tej internacjonalistycznej zbieraninie trafiali się i Chińczycy. Rosjan tam praktycznie nie było! Sam p. Putin potwierdził, że 80 proc. kierownictwa bolszewików to byli Żydzi” – napisał Janusz Korwin-Mikke na łamach „Rzeczpospolitej”. Poseł Konfederacji w swoim tekście broni też Rosjan, których przedstawia jako ofiary komunistów. Dr Adam Buława podkreślił, że w partii bolszewickiej rzeczywiście występowała duża mieszanka narodowościowa,  o której wspomina Korwin-Mikke, ale pogląd, że inne nacje zniewoliły Rosjan, jest zdecydowanie przesadzony. – Bardzo zagorzałymi bolszewikami używanymi do działań specjalnych byli Łotysze. Natomiast taki skrót myślowy (Korwin-Mikkego – red.) jest nie do końca uprawniony – powiedział historyk. Dodał, że „sami Rosjanie mogliby się obrazić za stwierdzenie, że zostali zdominowani przez narody nierosyjskie”. Rozmówca portalu tvp.info  stwierdził także, że podejście posła Konfederacji  przypomina sposób rozumowania zwolenników teorii, zgodnie z którą w początkach rosyjskiej państwowości  władza nie była sprawowana przez Rusinów, ale pochodzących ze Skandynawii Waregów. – W tym przypadku mamy przekaz, że w tworzącym się państwie bolszewickim Rosjanie po raz kolejny dali się kierować innym narodowościom.  (…) W kierownictwie państwa komunistycznego było dużo przedstawicieli innych nacji, ale nie było tak, jak wyobraża to sobie pan Korwin-Mikke, że Żydzi wręcz zniewolili i opanowali Rosjan, którzy dali im się podporządkować  – powiedział dr Buława. Jak dodał, do naszych czasów zachowały się historyczne świadectwa przedstawiające nieprzychylny stosunek ówczesnych Rosjan do społeczności żydowskiej. – Mamy chociażby pogromy w XIX wieku. Tym trudniej sobie wyobrazić, że Rosjanie tak łatwo daliby się podporządkować przedstawicielom ludności żydowskiej  – zaznaczył nasz rozmówca. – Można natomiast się zgodzić, że bez udziału nierosyjskich funkcjonariuszy bolszewickich, wśród których byli też Węgrzy, Niemcy, Gruzini czy Ormianie, podporządkowanie imperium carów byłoby trudniejsze. W tym gronie znajdowali się bowiem ludzie oderwani od swych narodowych korzeni, będący najbardziej zagorzałymi i fanatycznymi wyznawcami nowej ideologii – powiedział dr Buława.",,
Węgrzy zatwierdzili referendum w sprawie uchodźców. Znamy pytanie,Parlament węgierski zatwierdził zainicjowane przez rząd referendum w sprawie obowiązkowych kwot przyjmowania migrantów. Koalicję rządzącą wsparł w tej sprawie skrajnie prawicowy Jobbik.,"Decyzję podjęto 136 głosami „za” posłów koalicji Fidesz-Chrześcijańsko-Demokratyczna Partia Ludowa oraz Jobbiku. Posłowie Węgierskiej Partii Socjalistycznej i partii Polityka Może Być Inna nie wzięli udziału w głosowaniu, zaś pięciu posłów niezależnych sprzeciwiło się rozpisaniu referendum.Pytanie w referendum będzie brzmiało: czy chce pan/i, by Unia Europejska mogła zarządzać również bez zgody parlamentu obowiązkowe osiedlanie na Węgrzech osób innych niż obywatele węgierscy?. Zgodnie z decyzją parlamentu na przeprowadzenie referendum można przeznaczyć najwyżej 4,9 mld ft (69 mln zł). Referendum we wrześniu lub październiku Rząd argumentował potrzebę rozpisania referendum tym, że nie można Węgrom odbierać prawa do podjęcia takiej decyzji. Konkretny termin referendum nie jest jeszcze znany. Kancelaria premiera podała na początku maja, że odbędzie się ono we wrześniu lub na początku października.Portal Index zwrócił we wtorek uwagę, że wynik referendum nie będzie miał wpływu na relokację 120 tysięcy uchodźców, przegłosowaną we wrześniu przez ministrów spraw wewnętrznych państw UE. Na Węgry miałyby trafić 1294 osoby z tej liczby.Węgry są jednym z najbardziej zdecydowanych przeciwników obecnej polityki UE w sprawie uchodźców. Do niedawna przez ich terytorium przebiegała tzw. bałkańska trasa uchodźców z Grecji do Niemiec lub dalej na północ, ale po ukończeniu budowy ogrodzeń na granicy Węgier z Serbią i Chorwacją we wrześniu i październiku 2015 roku główna fala migracji przesunęła się na sąsiednie terytoria Chorwacji i Słowenii.",,
„Neumann ludzi ma tak naprawdę za nic. Liczy się partyjniactwo”,"Zawsze się krzywię, kiedy słyszę prawdziwy język polityków Platformy, nie powstydziliby się go gangsterzy – przyznała posłanka PiS Joanna Lichocka, komentując opublikowane przez TVP Info taśmy Neumanna. Nagrania ze spotkania przewodniczącego klubu parlamentarnego PO z lokalnymi działaczami są szeroko komentowane przez polityków różnych opcji politycznych.","TVP Info opublikowało nagrania ze spotkania Sławomira Neumanna z lokalnymi działaczami Platformy Obywatelskiej z Tczewa, które miało miejsce pod koniec 2017 r. w Gdańsku. Wkrótce mają powstawać listy przed wyborami samorządowymi. Neumann jest niezadowolony z sytuacji w mieście.Na nagraniach Neumann w wulgarny sposób odnosi się do Tczewa – miejscowości wchodzącej w skład okręgu, z którego startuje do Sejmu. – Rzygam tym Tczewem. Słowo honoru ci daję, rzygam Tczewem (...) Dlatego, mówiąc szczerze, nie chcę zajmować się Tczewem, bo tam są same p***by, naprawdę – mówił Neumann w kuluarowych rozmowach partyjnych, cytowany przez portal tvp.info.Polityk stawia tezę, że nieważny jest ciężar zarzutów prokuratorskich, one mogą pomóc wygrać wybory, bo „to nie ma żadnego znaczenia”. Podaje przykłady innych samorządowców związanych z opozycją, którzy mają problemy z prawem. – Na wybory idą głosować ludzie, którzy g***o się interesują. Nie wiedzą, kto jest. I będą widzieli w Polsce atakowanych niepisowskich prezydentów z aktami oskarżenia – słyszymy. Poseł Wolnych i Solidarnych Jarosław Porwich przyznał w TVP Info, że treść tych nagrań wskazuje na to, że pan przewodniczący Neumann „ludzi ma tak naprawdę za nic”. – Liczy się partyjniactwo – ocenił.– Myślę, że niektórzy politycy są za długo w polityce. Doszli do tak wysokiego stopnia cynizmu, że nawet w rozmowach z lokalnymi działaczami czy prywatnych patrzą na politykę bardzo cynicznie – mówiła w programie „Minęła 8” rzeczniczka SLD Anna Maria Żukowska.– Ja się taśmami brzydzę, jak ktoś kogoś nagrywa na prywatnych spotkaniach. Przeżywałem to w SLD, jak nagrywali moich kolegów – powiedział kandydat z list KO na posła Grzegorz Napieralski.Polityk PO Piotr Borys, który był gościem programu „Minęła 8”, unikał wypowiedzi ws. taśm Neumanna. Podkreślił jednak, że są to „niestosowne słowa, nagrane w prywatnej rozmowie”.Krzysztof Czabański z Prawa i Sprawiedliwości ocenił w radiowej Jedynce, że nagrania z wewnątrzpartyjnych rozmów Platformy Obywatelskiej pokazują „mafijne podejście” jej polityków do państwa.  Polityk przyznał, że mówienie przez polityków PO, że się działa na rzecz dobra wspólnego w kontekście ujawnionych nagrań, to frazesy. Głos w tej sprawie zabrał w radiowej Jedynce również minister obrony Mariusz Błaszczak. – To jest kolejny przykład tego, jak to politycy Platformy traktują zwykłych ludzi, z jaką pogardą – powiedział. Jak podkreślił, bycie politykiem to „misja, służba”. – A tu mamy do czynienia z ludźmi, którzy świetnie się bawią, którzy pogardzają, zamiast reprezentować, zamiast ludziom służyć – dodał.– To już nie pierwszy raz, pamiętamy taką serię ówczesnych ministrów z koalicji rządów PO-PSL, którzy z podobną pogardą odnosili się do ludzi – zauważył Błaszczak, nawiązując do nagrań z restauracji Sowa i Przyjaciele. – Widać, że oni tacy są – powiedział.W Radiu Plus rzecznik prasowy prezydenta RP Błażej Spychalski stwierdził, że „to jest absolutnie niebywała sytuacja z tymi taśmami. – Polska jest jedna i nie ma znaczenia czy to jest duże miasto, czy małe miasteczko. Dla niektórych, jak widać, to ma ogromne znaczenie, brzydzą się małymi miastami, miejscowościami. Na pewno to jest sprawa, która się będzie rozwijała. Na pewno to jest sprawa, którą będą musiały się także odpowiednie służby zająć – powiedział.– Zawsze się krzywię, kiedy słyszę prawdziwy język polityków Platformy, nie powstydziliby się go gangsterzy. Teraz mieszkańcy Tczewa wiedzą, co o nich myśli Neumann. Mam nadzieję, że wyciągną wnioski z tego – powiedziała w „Kwadransie Politycznym” w TVP1 posłanka PiS Joanna Lichocka.",,
"„13. dzień milczenia Platformy” ws. Neumanna. „Nawet nie powiedział, że to nie jest prawda”","Mija 13. dzień bez reakcji Grzegorza Schetyny i Platformy Obywatelskiej. Widać tutaj podwójne standardy – mówił podczas konferencji prasowej w Sejmie poseł PiS Marcin Horała. – Polacy mają prawo do wysokich standardów we wszystkich partiach, nie tylko w PiS – zaznaczał.","CBA poinformowało o złożeniu zawiadomienia do prokuratury po kontroli oświadczeń majątkowych posła PO-KO Sławomira Neumanna. Według portalu wPolityce.pl, zawiadomienie trafiło do Prokuratury Okręgowej w Jeleniej Górze. Z informacji portalu wynika, że kontrola CBA dotyczyła prawdziwości i prawidłowości oświadczeń o stanie majątkowym z lat 2013-18 przez Sławomira Neumanna jako posła i jako wiceministra zdrowia (2012-2015). Trwała ona od września 2018 r. do czerwca 2019 r.Neumann miał nie wpisać do oświadczenia jednego z samochodów – kupionej przez żonę mazdy 3 z 2014 r. Ponieważ Neumannowie mają wspólnotę majątkową, samochód powinien być w jego oświadczeniach – wynika z ustaleń CBA cytowanych przez portal.„Super Express” napisał, że dotarł do zawiadomienia z 29 lipca br., w którym CBA zwraca się do Prokuratury Okręgowej w Jeleniej Górze. „W piśmie agenci zarzucają jednemu z najważniejszych polityków PO poświadczenie nieprawdy i fałszywe zeznania” – napisano w gazecie. Chodzi o kontrolę oświadczeń majątkowych Neumanna z lat 2013-2018. W zawiadomieniu o podejrzeniu popełnienia przestępstwa, do którego dotarła gazeta, agenci wyliczają, że polityk wydawał pieniądze zasilające konto jego biura poselskiego na biżuterię, restauracje i alkohol.W związku z tymi doniesieniami, w Sejmie poseł PiS Marcin Horała wezwał do dymisji szefa klubu PO-KO Sławomira Neumanna.Jak mówił, w Platformie Obywatelskiej panują „podwójne standardy”. – W PiS osoby, co do których pojawiają się pewne zarzuty, czy podejrzenia, są dymisjonowane. W przypadku Sławomira Neumanna mamy do czynienia z postawionymi przez prokuraturę zarzutami – wskazywał poseł.",,
"Burza po słowach Kidawy-Błońskiej. „Ojcem brexitu jest Tusk, a nie Polonia”","Internet podbija wypowiedź kandydatki PO na prezydenta sprzed trzech lat. Małgorzata Kidawa-Błońska mówiła, że to m.in. Polacy doprowadzili do brexitu, bo zaczęli masowo pracować w Wielkiej Brytanii. – To wypowiedź skandaliczna i głupia, bo odbierająca głosy jej i PO. Media brytyjskie od lat krytykowały Unię Europejską. Z drugiej strony odpowiedzialna jest też arogancja elit unijnych, poważne błędy w negocjacjach prowadzonych przez szefa Rady Europejskiej Donalda Tuska – powiedział portalowi tvp.info eurodeputowany PiS Ryszard Czarnecki.","– Tusk bardzo ostro negocjował. Myślał bowiem, że ówczesny premier Wielkiej Brytanii David Cameron blefuje i żadnego brexitu nie będzie. Przeliczył się. Po stronie Unii Europejskiej ojcem brexitu jest więc Donald Tusk. Winy rozkładają się jednak po obu stronach Kanału Angielskiego – dodał Czarnecki, który urodził się w Londynie.  – Wina Unii Europejskiej jest jednak ewidentna. Pani Kidawa-Błońska weszła w buty Bronisława Komorowskiego. Ta liczba gaf rośnie i może mieć to wpływ na wynik wyborów. Zniechęca wyborców PO do głosowania w ogóle i do głosowania na nią – ocenił.– Solidarność Polaków z Polakami – tak, ale ja przypominam: Polacy bardzo głośno i mocno mówią, że nie chcą migrantów, nie chcą obcokrajowców, a mówimy o milionie Polaków, którzy osiedlili się i pracują w Wielkiej Brytanii. (...) Przyczyną brexitu było także to, że Polacy zaczęli masowo pracować w Wielkiej Brytanii – mówiła Kidawa-Błońska w radiowej Jedynce w marcu 2017 r. „Rzeczpospolita” podała, że w najbliższy piątek Kidawa-Błońska wybiera się do Londynu, gdzie zamierza zabiegać o głosy tamtejszej Polonii. Poseł Mosiński z Prawa i Sprawiedliwości nie spodziewa się, że kandydatka PO na prezydenta będzie po swojej wypowiedzi dobrze przyjęta.  – Nie wiem, skąd to stwierdzenie Małgorzaty Kidawy-Błońskiej, która coraz częściej popełnia jakieś gafy i chce chyba dorównać Ryszardowi Petru. Za rządów PO-PSL, w tym rządów premiera Donalda Tuska, wielu przedstawicieli młodej generacji musiało wyjeżdżać za chlebem m. in. do Wielkiej Brytanii. Wtedy pani Kidawa-Błońska była rzecznikiem rządu, więc nie sądzę, żeby zyskała poklask wśród Polaków w Londynie. Dopiero dzięki polityce „dobrej zmiany” wielu młodych Polaków wraca do kraju – mówił Mosiński. Kandydatki PO na prezydenta bronią jednak politycy Koalicji Obywatelskiej. – To są fakty, że emigracja nie tylko Polaków, bardzo wielu osób, spowodowała postawy pytające w społeczeństwie brytyjskim i była pewnie jedną z przyczyn bardziej zachowawczego podejścia do kwestii związanych ze swobodą przepływu osób – powiedział poseł KO Mirosław Suchoń. Czy po wypowiedzi Kidawy-Błońskiej Polacy mieszkający w Wielkiej Brytanii nie będą chcieli jej poprzeć? – Zarówno Małgorzata Kidawa-Błońska, jak i ja jesteśmy dumni z osób, które biorą sprawy w swoje ręce. Jeżeli nie znajdują możliwości realizacji swoich pasji, oczekiwań zawodowych czy wynagrodzenia w naszym kraju, podejmują trudną decyzję i wyjeżdżają zagranicę. Tam realizują się, a my jesteśmy narodem postrzeganym jako bardzo pracowity – odpowiedział Suchoń. – Bardzo nie lubię komentować takich wyrwanych z kontekstu zdań. To, że ta wypowiedź podbija internet i media, świadczy o tym, że kampania się rozpoczęła, choć czekamy na formalne ogłoszenie daty wyborów przez marszałek Witek. Dla mnie takie wyciąganie informacji z 2017 r., jednego zdania wypowiedzianego w nieznanym kontekście, jest próbą zdyskredytowania kandydatki – mówiła z kolei była posłanka PO Joanna Augustynowska. – Może jest to efekt sondaży, które pokazują, że prezydent Andrzej Duda musi się liczyć z drugą turą. To oznacza, że Małgorzata Kidawa-Błońska ma bardzo duże szanse, żeby te wybory wygrać. Jestem przekonana, że wyrwane z kontekstu zdanie z wywiadu z 2017 r. nie będzie miało żadnego wpływu na spotkania kandydatki z Polonią – dodała Augustynowska.",,
Zmarł reżyser Waldemar Dziki,"Po ciężkiej chorobie zmarł reżyser, producent i wieloletni członek SFP Waldemar Dziki, twórca takich filmów jak „Pierwszy milion” i „Cudowne dziecko” – poinformowało Stowarzyszenie Filmowców Polskich. Waldemar Dziki miał 59 lat.","Waldemar Dziki urodził 28 września 1956 roku w Zakopanem. W 1980 roku ukończył Wydział Reżyserii PWSFTviT w Łodzi. Od 1989 roku był członkiem Komitetu Kinematografii. Był związany z telewizją Polsat, a od 2007 roku pełnił stanowisko dyrektora generalnego ukraińskiej stacji telewizyjnej TRK-Ukraina. Wyreżyserował m.in. „Kartkę z podróży”,  „Lazarusa”,  „Pierwszy milion” czy „Cudowne dziecko”. Za ten ostatni film zdobył wiele nagród m.in. Złotego Motyla na MFF dla dzieci w Teheranie, Grand Prix na MFF w Belgradzie, Grand Prix na MFF w Figueira da Foz, nagrody jury dziecięcego na MFF w Moskwie, Poznańskie Koziołki dla najlepszego filmu aktorskiego w grupie filmów dla dzieci starszych oraz Nagrodę Jury Dziecięcego  „Marcinek” (Kryształowe Koziołki) na Międzynarodowym Festiwalu Filmów Młodego Widza „Ale Kino!”.   Wyprodukował również „Pitbulla” Patryka Vegi, „Ajlawju” Marka Koterskiego i „W pustyni i w puszczy” Gavina Hooda.",,
Grecja bez prądu; związki zawodowe strajkowały przeciw prywatyzacji,"Na znacznych obszarach Grecji dochodziło do przerw w dostawach energii elektrycznej z powodu strajku, zorganizowanego przez związki zawodowe w proteście przeciwko planom prywatyzacyjnym rządu.","Pracę porzucili na 48 godzin pracownicy przedsiębiorstwa energetycznego DEI. Rząd zamierza sprzedać jedną trzecią udziałów tego dostawcy energiielektrycznej. Z powodu strajku stanęła ponad połowa greckich elektrowni.  Związkowcy ostrzegają, że przystąpią do strajku bezterminowego, jeśli rząd nie odstąpi od zamiaru częściowej prywatyzacji DEI.  Prądu zabrakło w czwartek m.in. na przedmieściach Aten, w rejonie Salonik, a także na północy kraju oraz na Peloponezie. Wyłączenia trwały od 30 minut do godziny i na razie nie objęły dużych ośrodków turystycznych.  Lewica chce referendum   Przywódca opozycyjnej Koalicji Radykalnej Lewicy (SYRIZA) Aleksis Cipras żąda referendum w sprawie prywatyzacji DEI. Zapowiada też, że unieważni plany, jeśli dojdzie do władzy. Parlament ma w przyszłym tygodniu głosować nad ustawą dotyczącą sprzedaży jednej trzeciej udziałów w DEI. Premier Grecji Antonis Samaras zapowiada, że „nie pozwoli fanatycznympopulistom” powstrzymać reform. CZYTAJ TAKŻE: Grecja przyjęła pakiet reform gospodarczych",,
Prezes TVP: Viki Gabor wystąpi na Sylwestrze Marzeń w Zakopanem,– Wiktora Gabor przyjęła zaproszenie Telewizji Polskiej i będzie gwiazdą Sylwestra w Zakopanem – zdradził prezes TVP Jacek Kurski. Reprezentująca Polskę piosenkarka wygrała w niedzielę konkurs Eurowizji Junior.,"– Historia dzieje się na naszych oczach – powiedział prezes Telewizji Polskiej odnosząc się do faktu, że Polska wygrała Eurowizję Junior drugi raz z rzędu. W ocenie Jacka Kurskiego to podwójne zwycięstwo jest esencją odbudowywania pozycji publicznego nadawcy.  Jak przypomniał, trzy lata temu na Eurowizji Junior nie było w ogóle reprezentanta naszego kraju. – Poprzednicy byli dumni, że wycofali nas na 11 lat z tego konkursu. Pierwszą moją decyzją był powrót do niego. Drugą decyzją była rozsądna stawka na świetne głosy. Najpierw na Roksanę Węgiel, potem na Viki Gabor – powiedział. Dodał, że poznał Viki podczas jej występu w „The Voice Kids” . Prezes TVP powiedział także, że zdał się na swoją intuicję, podejmując decyzję, aby  reprezentanta Polski na Eurowizję wybrali widzowie „Szansy na sukces”. – Intuicja mi powiedziała, że skoro tym razem będziemy mieli organizację Eurowizji, bo wygraliśmy, to muszę spytać mojego narodu, muszę spytać Polaków i uspołecznić tę decyzję. Ludzie zdecydowali – stwierdził. Jacek Kurski zaznaczył, że Polska nigdy nie miała szczęścia w głosowaniu jurorów, ale Viki wygrała w dużej mierze dzięki głosom swoich fanów. – Tam gdzie głosują ludzie, tam zawsze wygrywa najlepsza muzyka – powiedział. Dodał, że zwyciężczyni Eurowizji Junior wystąpi na organizowanym przez Telewizję Polską Sylwestrze Marzeń w Zakopanem.",,
Lubnauer o sytuacji w inowrocławskim ratuszu: Ale tam się nic nie dzieje,"Katarzyna Lubnauer z Nowoczesnej była pytana w programie „O co chodzi” o sytuację w inowrocławskim ratuszu i aferę związaną z rodziną Brejzów. Zdaniem posłanki Nowoczesnej w tym urzędzie nic złego się nie dzieje. Lubnauer uważa, że nie ma dowodów na żadne bezprawne działanie.","Odnosząc się do informacji ministra sprawiedliwości w tej sprawie polityk wskazała, że Zbigniew Ziobro ma dostęp do wszystkich dokumentów. – W odróżnieniu od wszystkich pozostałych – oceniła Lubnauer. Kandydatka Koalicji Obywatelskiej do Sejmu była pytana w TVP Info o działalność polegającą na mnożeniu nieprzychylnych wobec konkurentów politycznych rodziny Brejzów wpisów w internecie. Posłanka w odpowiedzi podnosiła wątek dotyczący próby kompromitowania niektórych sędziów w internecie przez pracowników ministerstwa sprawiedliwości. Ponownie poproszona o ustosunkowanie się do sytuacji, która ma miejsce w inowrocławskim Urzędzie Miasta, oceniła: „Ale tam się nic nie dzieje”.",,
Polska żywność „łatwo odnajduje się na sklepowych półkach na świecie”,"Musimy pamiętać o zrównoważonym rozwoju rolnictwa w całym kraju – mówił wiceminister rolnictwa Rafał Romanowski podczas kongresu „Polska Wielki Projekt”. Podkreślał również, że polska żywność jest dobrze odbierana na zagranicznych rynkach. Transmisja z odbywającego się w Warszawie kongresu dostępna jest na portalu tvp.info.","Wiceszef resortu w trakcie spotkania mówił, że rolnictwo w Polsce potrzebuje nowych technologii. – Chodzi także o tradycyjne gospodarstwa wschodniej, południowej i centralnej Polski, gdzie występuje rozdrobnienie – podkreślał.Romanowski poinformował, że nasza żywność „łatwo odnajduje się na sklepowych półkach na świecie”. – Polska żywność jest eksportowana za 30 mld euro do 70 krajów świata. Nie mamy problemu w zdobywaniu rynków – dodał. Podkreślił, że polscy producenci potrafią pozyskiwać rynki m.in. ze względu na inwestycje w nowe technologie.Wiceminister zaznaczył, że największe wyzwania dla rolnictwa na dziś to klimatyczny bilans wodny oraz utrzymanie jakości polskich gleb. – Mamy wiele zobowiązań wobec regionów (kraju – przyp. red.) i chcemy związać polskie tradycyjne rolnictwo z nowymi technologiami – podkreślił.",,
Kard. Nycz powołał komitet organizacyjny beatyfikacji kard. Stefana Wyszyńskiego,"Kard. Kazimierz Nycz powołał komitet organizacyjny beatyfikacji kard. Stefana Wyszyńskiego, która odbędzie się 7 czerwca 2020 r. na pl. Piłsudskiego w Warszawie – poinformowało biuro prasowe archidiecezji warszawskiej. Członkowie poszczególnych komisji i sekcji odebrali w Domu Arcybiskupów Warszawskich nominacje z rąk kard. Nycza.","Całość przygotowań do beatyfikacji będzie koordynował bp Rafał Markowski.W skład komitetu powołanego przez metropolitę warszawskiego weszli księża i świeccy – w sumie 86 osób, z którymi współpracować będą także obecni podczas uroczystości przedstawiciele władz państwowych i władz Warszawy, a także wojska i policji. – Wszyscy powinni się włączyć w tę beatyfikację, która ma, oprócz ściśle religijnego i kościelnego charakteru, również wymiar narodowo-państwowy – podkreślił kard. Nycz. Komitet zajmie się przygotowaniem uroczystości na pl. Piłsudskiego, procesją z relikwiami do Świątyni Opatrzności Bożej i zorganizowaniem – kilka tygodni przed beatyfikacją – koncertu poświęconego kard. Stefanowi Wyszyńskiemu i Janowi Pawłowi II z okazji setnej roczny urodzin papieża Polaka.",,
SLD wybiera nowego szefa. Liczenie głosów potrwa prawdopodobnie do wtorku,W sobotę po południu zakończyło się głosowanie w wyborach przewodniczącego SLD. Liczenie głosów potrwa prawdopodobnie do wtorku po południu – poinformował rzecznik prasowy Sojuszu Dariusz Joński.,"Pierwsza tura wyborów miała charakter wyborów powszechnych. Głos na jednego z 10 kandydatów mógł oddać każdy członek partii. Jeżeli żaden z kandydatów na przewodniczącego SLD nie uzyska bezwzględnej większości głosów, to wyboru nowego przewodniczącego ostatecznie dokonają delegaci 23 stycznia, na Kongresie SLD spośród dwóch osób, które zdobędą najwięcej głosów. Dotychczasowy szef Sojuszu Leszek Miller decyzję o rezygnacji ze stanowiska ogłosił już w czerwcu. ",,
"„Mówmy o kryzysie, bo odczujemy jego skutki”","– Nie czuję się specjalnie uspokojony po zapewnieniach premiera Donalda Tuska i ministra Rostowskiego w sprawie recesji, bo to taki parlamentarny rytuał. Ten kryzys będzie miał skutki dla Polski, a więc dobrze, że o nim rozmawiamy – mówił w „Rozmowie Dnia” na antenie TVP Info były prezydent Aleksander Kwaśniewski.","Prezydent zaznaczył, że trzeba będzie pytać podczas wyborów, a także po nich, co Polska chce zrobić z nierozwiązanymi do tej pory problemami, a przede wszystkim z rosnącym deficytem. –  Nie nazywajmy tego „reformą” budżetu tylko koniecznymi cięciami. Nie ukrywajmy – trzeba będzie ich dokonać także w Polsce – zaznaczył.Aleksander Kwaśniewski wspomniał, że za „zieloną wyspę” na mapie Europy powinno się podziękować Polakom – za ich trud, a także szczęściu. –  Pomogła również „renta opóźnienia” – polski system bankowy nie był tak rozwinięty i agresywny w proponowaniu różnych produktów, jak liczne banki światowe. Dlatego nie wpadliśmy w takie tarapaty. Nasz niedorozwój w niektórych dziedzinach okazał się sukcesem  – dodał. Zaznaczał również, że dobrze stało się, iż Polska nie wstąpiła do strefy euro. –  Staraliśmy się dołączyć do eurozony, były różne deklaracje na ten temat, ale dobrze, że kryzys pojawił się, zanim do niej dołączyliśmy. Dzięki temu był dla nas mniej dotkliwy  – zauważył.„Na szczęściu lepiej nie budować perspektyw rozwoju”Według byłego prezydenta nie powinniśmy jednak liczyć na ponowny łut szczęścia. –  Nie wolno na nim budować perspektyw rozwojowych. Dochodzimy do takiego momentu, że skutki zewnętrzne kryzysu będą coraz bardziej dokuczliwe. Odczuwamy to już w tej chwili, w postaci zawirowań na rynku walutowym. Nie osiągniemy takiego wzrostu jak zakładaliśmy, a poziom bezrobocia w grupie poniżej 30. roku życia zaczyna wzrastać  – powiedział.–  Nie czuję się specjalnie uspokojony po zapewnieniach premiera Donalda Tuska i ministra Rostowskiego w sprawie recesji  – mówił. Były prezydent nazwał wystąpienia na mównicy sejmowej „parlamentarnym rytuałem”. Mimo to dodał, że jest zadowolony z toczących się na tematy gospodarcze dyskusji. –  Ten kryzys będzie miał skutki dla Polski, a więc dobrze, że o nim rozmawiamy  – stwierdził.Według Kwaśniewskiego są trzy możliwe sposoby na redukcję deficytu. –  Pierwszym jest próba utrzymania rozwoju gospodarczego, drugim zwiększenie podatków – a więc zwielokrotnienie wpływów z kieszeni podatnika do budżetu, a trzecim – wszystko razem. Należałoby utrzymać wzrost, działać pro-rozwojowo, zwiększyć podatki i zmniejszyć wydatki. Każda z tych decyzji jest bardzo trudna  – zapewnił.–  Oświadczenie premiera Tuska z jednej strony miało sens – groźba recesji istnieje, ale wciąż możemy minimalnie, ale jednak rozwijać się. Z drugiej strony żaden szef rządu na świecie nie powinien przed wejściem w recesję o niej mówić. Może dojść do „samospełniającej się prognozy” – uruchomienia niepotrzebnego ruchu na rynkach i wprowadzenia zamieszania wśród konsumentów i producentów  – stwierdził były prezydent.Unia zawsze wychodziła z kryzysówAleksander Kwaśniewski zaznaczył, że nie można Unii Europejskiej oceniać przez istnienie kryzysu. –  UE to najwspanialszy projekt, jaki cywilizacja stworzyła po II wojnie światowej jako antidotum na nieszczęścia i  działa to znakomicie. Zjednoczona Europa uczy się na błędach, wykazała siłę przezwyciężania kryzysów. Z każdego z nich wychodzi silniejsza i z nowymi standardami. Kryzys jest szansą na mocniejszą integrację  – zapewnił.",,
Pies wywąchał w skrytkach przestępców prawie 2 mln w gotówce,"Celniczy pies doprowadził do skrytek gangu, który przemycał podróbki. Przechwycono prawie 2 mln zł. – To rekordowe przejęcie gotówki – mówi portalowi tvp.info mjr SG Katarzyna Walczak ze Śląskiego Oddziału Straży Granicznej.","Pieniądze ukryte były w mieszkaniach i skrytce bankowej jednego z bosów gangu przemycającego podróbki Turcji. Mężczyzna od miesiąca przebywa za kratami. Razem z nim wpadło siedmiu kompanów. Gang rozbito już na początku listopada. Akcję przeprowadziła Straż Graniczna oraz śląscy celnicy. Zatrzymano wówczas osiem osób, z czego dwóch przywódców trafiło za kratki. Jednak dopiero teraz ponownie przeszukano mieszkanie oraz posesję jednego z bossów w okolicy Bielska - Białej. W pracy pomagał pies KAS z Katowic wyszkolony do szukania gotówki. Bezbłędnie doprowadził do skrytek wypełnionych brudnymi pieniędzmi. Funkcjonariusze dobrali się także od bankowej skrytki bandy. I to okazało się to strzał w dziesiątkę, bo w tym miejscu głównie gromadzono zyski. W sumie udało się przejąć gotówkę o łącznej wartości 1884067,84 zł. To dolary, euro i złotówki. – To rekordowe przejęcie gotówki – przyznaje w rozmowie z portalem tvp.info mjr SG Katarzyna Walczak ze Śląskiego Oddziału Straży Granicznej. Prokurator Jacek Boda z Prokuratury Okręgowej w Bielsku-Białej wyjaśnia nam, że w tej sprawie zarzuty usłyszała dziewiąta osoba, która podejrzana jest o pranie brudnych pieniędzy. Oprócz tego służby przejęły podrabiany towar wart wartości 760 000 złotych. To głównie odzież przerzucana z Turcji. Rozbita w listopadzie grupa sprowadzała podróbki na tony. Pod przykrywką fikcyjnych podmiotów gospodarczych i legalnie funkcjonujących firm przewozowych, przywozili z Turcji tygodniowo ponad 40 ton nielegalnego towaru. Oprócz odzieży była galanteria skórzana i obuwie. Na trop tej działalności służby wpadły w marcu 2018 r. kiedy przejęły samochód ciężarowy, w którym ukryta była kontrabanda o wartości 25 mln zł.",,
Konferencja w Berlinie: Serbia i Kosowo chcą wznowić rozmowy,"Serbia i Kosowo są gotowe wznowić „konstruktywne rozmowy” w sprawie zakończenia konfliktu między nimi – zadeklarowały obie strony w Berlinie, gdzie odbyła się konferencja poświęcona Bałkanom Zachodnim. Agencja dpa przypomina, że w przeszłości oba zwaśnione kraje już kilkakrotnie składały podobne deklaracje, po czym rozpoczynały kolejny spór.","Uczestnicy konferencji w Berlinie zwracali uwagę na znaczenie prawnie wiążącego układu między Belgradem a Prisztiną dla normalizacji wzajemnych relacji. Podkreślali także, że porozumienie między Serbią a Albanią przyczyniłoby się do stabilizacji w regionie i miałoby fundamentalne znaczenie dla obu krajów w ich staraniach o wejście do Unii Europejskiej.Od 2014 roku Serbia prowadzi negocjacje akcesyjne z Unią. Głównym warunkiem ich powodzenia jest normalizacja stosunków z Kosowem. W 2013 roku oba kraje zobowiązały się do prowadzonego pod nadzorem Brukseli dialogu, którego celem jest poprawa relacji i rozwiązanie wszystkich spornych kwestii. Dotychczas nie osiągnięto jednak znaczących postępów.Kosowo, którego zdecydowaną większość mieszkańców stanowią Albańczycy, ogłosiło niepodległość w 2008 roku. Większość Serbów postrzega Kosowo jako kolebkę swej państwowości, a serbska konstytucja uznaje Kosowo za integralną część kraju.",,
„Zabójstwo Adamowicza nie może być pałką do politycznego bicia po głowie”,"– Mam nadzieję, że mimo wszystko ta opozycja tzw. totalna się przełamie i ta tragedia nie będzie kolejną pałką do bicia się politycznego po głowie. Tylko wspólnie, jakieś dobro z tego wielkiego zła wyciągniemy – tak Marcin Horała (PiS) komentował w „Gościu Wiadomości” zaproszenie przez Mateusza Morawieckiego szefów klubów parlamentarnych na spotkanie. Mają tam być „dyskutowane rozwiązania prawne dotyczące Ministerstwa Sprawiedliwości i Ministerstwa Zdrowia po zabójstwie Pawła Adamowicza”.",Obejrzyj cały program „Gość Wiadomości”,,
Leszek Miller domaga się zadośćuczynienia oraz przeprosin od „Faktu”,"Były premier Leszek Miller poinformował w poniedziałek, że będzie domagał się zadośćuczynienia materialnego oraz przeprosin na pierwszej stronie „Faktu” w związku z artykułem dotyczącym zmarłego syna. „Uważam, że nie można tego pominąć milczeniem” – podkreślił.","Leszek Miller jr zmarł pod koniec sierpnia. Prokurator Łukasz Łapczyński z Prokuratury Okręgowej w Warszawie poinformował wówczas PAP, że wstępne ustalenia wskazują na to, że syn b. premiera popełnił samobójstwo. Miller w wywiadzie dla RMF FM odniósł się do publikacji dziennika „Fakt” zatytułowanej „Ojciec wybrał politykę, a syn sznur”. W artykule podkreślono, że „depresja, problem z alkoholem i rozpad małżeństwa zabiły jedynego syna Leszka Millera”. Publikacja ta spotkała się z falą krytyki w mediach, po której do dymisji podał się red. naczelny dziennika Robert Feluś. Były premier zapowiedział w ubiegłym tygodniu skierowanie pozwu sądowego przeciwko wydawcy i redaktorowi naczelnemu dziennika „Fakt” w związku „z rażącym naruszeniem” dóbr osobistych jego i jego najbliższej rodziny. „Dzisiaj moi prawnicy złożą stosowny wniosek do redakcji »Faktu« i będziemy czekać na reakcje” – powiedział w wywiadzie dla RMF FM Miller. Jak dodał, domaga się przeprosin na pierwszej stronie gazety oraz zadośćuczynienia materialnego. – Wszystkie moje wcześniejsze zapowiedzi są spełniane. Uważam, że nie można tego pominąć milczeniem. Dymisja redaktora naczelnego „Faktu”, jak rozumiem wymuszona reakcją opinii publicznej, środowisk dziennikarskich, nie kończy tego procesu. Myślę, że nie tylko mnie interesuje, jak to się mogło stać – powiedział. Były premier poinformował, że w poniedziałek wysłał też list do przewodniczącego zarządu Axel Springer w Berlinie Mathiasa Doepfnera. „W liście opisuję tę sytuację i mówię mu, że według mnie powinien zwrócić uwagę na to, co się dzieje w polskim »Fakcie«, gdzie staram się oddać moje uczucia w tej sprawie. Ale przede wszystkim zachęcam pana Doepfnera, żeby podjął działania, które doprowadzą do tego, że tego rodzaju sytuacja już się nigdy nie powtórzy” – powiedział. Miller w wywiadzie podziękował także za wyrazy wsparcia, które otrzymał po śmierci syna. – Odebrałem tysiące wyrazów nie tylko współczucia, ale i pociechy, solidarności także ze strony ludzi, co do których bym się nie spodziewał takich gestów. Krzepiące o tyle, że przynajmniej w takich momentach uprzedzenia polityczne, walka polityczna schodzą na dalszy plan – powiedział. – Dwa telefony zrobiły na mnie największe wrażenie. Po pierwsze, kiedy zadzwonił kard. Konrad Krajewski z Watykanu, jałmużnik papieża i starał się dodać nam otuchy. (...) Drugi telefon to Marian Krzaklewski, z którym nie widziałem się od lat, a pod koniec lat 90. ostro się zwalczaliśmy – powiedział. Miller przyznał, że o śmierci syna dowiedział się na wakacjach w Grecji, które spędzał z żoną i wnuczką. „Pożegnaliśmy się z synem, nie przeczuwając niczego, i otrzymałem telefon, że syn nie żyje” – powiedział. – Kolejność powinna być odwrotna, to dzieci powinny grzebać swoich rodziców. A jeżeli jest odwrotnie, to oprócz poczucia niesprawiedliwości jest poczucie krzywdy. A w moim przypadku, kiedy śmierć nastąpiła w dramatycznych okolicznościach, jest też takie dręczące pytanie, dlaczego to się stało. Ja i moja żona mamy świadomość, że to pytanie będzie nam towarzyszyć do końca życia – podkreślił były premier. Pytany, czy w takiej sytuacji pojawia się pytanie, czy można było temu zapobiec, odpowiedział, że „zawsze wraca się myślą do rozmaitych zdarzeń, do różnych zdawałoby się z pozoru nic nieznaczących słów, incydentów”. „Razem z żoną wiemy, że nigdy się od tego nie uwolnimy, od tego pytania, dlaczego tak się stało” – powiedział.",,
Kim jest gotów na trzecie spotkanie z Trumpem,"Przywódca Korei Północnej Kim Dzong Un jest gotów po raz trzeci spotkać się z prezydentem USA Donaldem Trumpem - poinformowała w sobotę rano czasu lokalnego południowokoreańska agencja Yonhap, powołując się na północnokoreańskie media państwowe.","Podczas posiedzenia Najwyższego Zgromadzenia Ludowego, jednoizbowego parlamentu Korei Północnej, Kim powiedział w piątek późnym wieczorem czasu lokalnego, że do końca roku czeka na „odważne decyzje” administracji waszyngtońskiej dotyczące stosunków amerykańsko–północnokoreańskich.Kim przyznał, że załamanie się rozmów z USA zwiększyło ryzyko powrotu do dawnych napięć. Podkreślił jednak, że jest on zainteresowany jedynie kolejnym spotkaniem z Donaldem Trumpem. Swoje relacje z prezydentem USA określił jako „znakomite”.",,
"Premier Czech: Trump wie przynajmniej, gdzie leżą Czechy","Premier Republiki Czeskiej Bohuslav Sobotka oznajmił w środę, że jego gabinet szanuje demokratyczny wybór w USA i liczy na dalsze partnerstwo. – Trump w odróżnieniu od niektórych swych poprzedników wie przynajmniej, gdzie leżą Czechy – powiedział Sobotka.","Była to aluzja do pierwszej żony prezydenta elekta Donalda Trumpa - Ivany, która pochodzi ze Zlina (dawniej Gottwaldov) na Morawach.Premier Sobotka napisał na Twitterze, iż ma nadzieję, że Stany Zjednoczone z Donaldem Trumpem na czele pozostaną solidnym partnerem i sojusznikiem Republiki Czeskiej. Jednocześnie zaznaczył, że Trump postawił na agresywny populizm w swej kampanii i zebrał protesty zarówno z prawa, jak i z lewa, toteż będzie mu bardzo ciężko przezwyciężyć podziały w społeczeństwie amerykańskim.Do związków Trumpa z Czechami odniósł się także cytowany przez agencję CTK czeski minister spraw wewnętrznych Milan Chovanec, który wyraził nadzieję, że pewnego dnia Trump odwiedzi Republikę Czeską dzięki swej córce i byłej żonie. Matką 34-letniej Ivanki Trump jest pierwsza żona prezydenta elekta Ivana.",,
Trump grozi Iranowi użyciem „wielkiej siły”,"Prezydent USA Donald Trump oświadczył, że Iran „spotka się z wielką siłą”, jeśli w jakikolwiek sposób będzie działał przeciwko amerykańskim interesom na Bliskim Wschodzie. – Nie będziemy mieli wyboru – powiedział podczas spotkania z dziennikarzami.","Trump podkreślił, że jest gotów rozmawiać z Iranem, „gdy Teheran będzie na to gotowy”, podkreślił jednak, że w tej sprawie nie toczą się żadne dyskusje. Dodał, że Iran zawsze był wrogo nastawiony do USA. – Zobaczymy, co się stanie. Oni są bardzo wrogo nastawieni, naprawdę byli inicjatorami terroru numer jeden na świecie – przekonywał. Prezydent przestrzegł irańskie władze, by nie wzywały do rozmów, zanim same nie będą gotowe do negocjacji.Prezydent Iranu Hasan Rowhani oświadczył, że opowiada się za rozmowami ze Stanami Zjednoczonymi, ale nie w tych warunkach – podała państwowa irańska agencja Irna. To odpowiedź na słowa prezydenta Trumpa, który wyraził gotowość do rozmów z Teheranem. W ostatnim tygodniu zaostrzyły się stosunki między obydwoma krajami. Doszło do ataku na cztery tankowce, znajdujące się na wodach terytorialnych Zjednoczonych Emiratów Arabskich. Do zniszczenia przepompowni ropy naftowej w Arabii Saudyjskiej przyznali się wspierani przez Iran jemeńscy bojownicy Huti. Napięcie między Teheranem a Waszyngtonem wzrosło po tym, jak Iran ogłosił, że częściowo wycofuje się z postanowień porozumienia nuklearnego zawartego w 2015 r. z Chinami, Rosją, Niemcami, Wielką Brytanią i Francją. Wcześniej z umowy wycofały się Stany Zjednoczone, które w tym miesiącu nałożyły na Teheran kolejne sankcje.",,
"„GPC”: Media i celebryci straszą Trumpem, straszyli PiS-em. Establishment w odwrocie","Część mediów i zachodnich polityków nie może pogodzić się z bezpardonowym zwycięstwem konserwatywnego Donalda Trumpa. „Po Brexicie i zwycięstwie Trumpa idą naprawdę niepewne czasy. Ostatni dzwonek, aby Polska wygasiła spory z sojusznikami i UE” – pisze na Twitterze Radosław Sikorski. O komentarzach rodzimych mediów można przeczytać w dzisiejszej „Gazecie Polskiej Codziennie.”","O nastrojach w mediach piszą na łamach „GPC” Dorota Łomnicka i Magdalena Złotnicka. Według nich dramatyczny apel „w obronie demokracji” wygłosiła wczoraj w jednej z komercyjnych telewizji Jolanta Pieńkowska.– Ja się zastanawiam co teraz będzie z weteranami obrażanymi przez Donalda Trumpa, co będzie z kobietami, którym okazywał kompletny brak szacunku? Co będzie wreszcie z Hilary Clinton – pytała.Czym dla Polski zaowocuje zwycięstwo Trumpa? Ustalić to już zdążyli dziennikarze tygodnika „Polityka” - pisze „GPC”.– Skutki zwycięstwa Trumpa dla Polski? 20 lat autorytaryzmu Jarosława Kaczyńskiego –  tak swoich czytelników usiłuje wystraszyć redakcja Jerzego Baczyńskiego.„Doradcy Trumpa są sceptyczni wobec Moskwy”Inaczej na sprawę patrzy wiceprzewodniczący Parlamentu Europejskiego Ryszard Czarnecki z Prawa i Sprawiedliwości. Podkreśla on, że sam nie ma obaw wobec Trumpa. – Ci, którzy straszą Trumpem, to ci sami ludzie, którzy straszą Jarosław Kaczyńskim i PiS-em. Ciekawe jest również to, że ten sam establishment, amerykański i europejski, który atakuje naszą ojczyznę, jest również negatywnie nastawiony do nowego prezydenta USA – stwierdził w „GPC” Czarnecki. W jego opinii Trump nie jest politykiem prorosyjskim. – Niech zatem „Gazeta Wyborcza” nie straszy, że Trump będzie chadzał pod rękę z Władimirem Putinem. Doradcy nowego prezydenta to ludzie sceptyczni wobec Moskwy – powiedział na koniec.",,
Polacy żegnają Jana Olszewskiego. Księga kondolencyjna w kancelarii premiera,W Kancelarii Premiera w Alejach Ujazdowskich w Warszawie udostępniona jest księga kondolencyjna wyłożona po śmierci premiera Jana Olszewskiego.,"Od dziś do dnia pogrzebu można się do niej wpisywać w godzinach od 9.00 - 19.00. Jest wystawiona w holu, zaraz za głównym wejściem do budynku Kancelarii. Jan Olszewski był premierem w latach 1991-1992, obrońcą opozycjonistów w procesach politycznych w okresie PRL, doradcą prezydenta Lecha Kaczyńskiego. W 2009 roku został odznaczony Orderem Orła Białego. Zmarł w czwartek w wieku 88 lat.",,
Runęła część tamy w środkowej Anglii. Ewakuowano tysiące mieszkańców,W mieście Whaley Bridge zapadła się częściowo ściana tamy. Mieszkańcy są ewakuowani; ogłoszono stan zagrożenia. Policja skierowała ich do lokalnej szkoły. Istnieje zagrożenie zawalenia się konstrukcji i zalania miasta.,"Agencja Środowiska, która ogłosiła stan zagrożenia, wyjaśniła, że zawalenie się niektórych części ściany nad zbiornikiem Toddbrook może spowodować szybki wzrost poziomu rzeki Goyt. Jak podają brytyjskie media, w ostatnich dniach miasto dotknęły silne ulewy, co spowodowało przelanie się zbiornika. Ścianie tamy grożą dalsze pęknięcia. Policja hrabstwa Derbyshire zaapelowała do mieszkańców na Twitterze o pozostanie z przyjaciółmi bądź rodziną oraz o zabranie zwierząt i potrzebnych lekarstw. W razie problemu z opuszczeniem domu, służby zapewniają pomoc.",,
Czarnacka o zasiłkach na Wyspach: Wielka Brytania nie powinna zostawiać ludzi na lodzie,"Wielka Brytania nie powinna szantażować pozostałych krajów Wspólnoty. Nie powinna zostawiać na lodzie ludzi, którzy zaufali temu krajowi i rządowi, związali z nim swoją przyszłość. Tak naprawdę, oni wypracowują więcej niż dostają, takie są wyliczenia – podkreśliła  w programie „Po przecinku” Agata Czarnacka  (portal Lewica24.pl).  –  Nie chodzi tylko o Polaków. Trudno, żeby Wielka Brytania wprowadzała jakieś ekskluzywne warunki dla naszych rodaków, chociaż stali się oni symbolem emigranta zarobkowego – komentował Wiktor Świetlik (tygodnik „wSieci”). Publicyści dyskutowali o polityce społeczno-gospodarczej Wielkiej Brytanii przed spotkaniem premiera Davida Camerona  z szefem RE Donaldem Tuskiem.",,,
Całkowite zerwanie kontaktów handlowych z Ukrainą? Putin straszy w liście,"Rosja zagroziła Ukrainie całkowitym zerwaniem kontaktów handlowych. Ma to wynikać z listu Władimira Putina do ukraińskiego prezydenta Petra Poroszenki. Dokument nosi datę 17 września, ale dopiero dziś ujrzał światło dzienne -  za sprawą agencji Reuters i rosyjskich mediów.","Rzecznik prasowy Kremla Dmitrij Pieskow w rozmowie z dziennikarzami rosyjskiej agencji RBK nie potwierdził istnienia takiego listu, ale też nie zaprzeczył. Z listu ma wynikać, że Moskwa zdecyduje się na drastyczne odcięcie Ukrainy od swoich rynków w przypadku realizacji przez Kijów gospodarczej części umowy stowarzyszeniowej z Unią Europejską.",,
Asad: prezydent Rosji nigdy nie namawiał mnie do dymisji,"Prezydent Rosji Władimir Putin nigdy nie mówił mi, że powinienem opuścić stanowisko – oświadczył w nadanym w czwartek wywiadzie dla telewizji NBC News syryjski przywódca Baszar el-Asad. Dodał, że polityka Moskwy opiera się na wartościach, a nie na układach.","– Nigdy nie powiedzieli na ten temat ani jednego słowa – odpowiedział Asad zapytany, czy kiedykolwiek Putin lub szef rosyjskiej dyplomacji Siergiej Ławrow rozmawiali z nim o zmianach politycznych w ogarniętej od 2011 roku wojną Syrii.   „Rosyjska polityka oparta na wartościach” Asad zapewnił również, że nie obawia się, iż podczas czwartkowej wizyty amerykańskiego sekretarza stanu Johna Kerry'ego w Moskwie może dojść do porozumienia na linii USA-Rosja w sprawie odsunięcia go od władzy.  – Ponieważ ich polityka, rosyjska polityka nie polega na zawieraniu układów. Ona oparta jest na wartościach – tłumaczył Asad.",,
Rosja ostrzega: będą sankcje – będzie odpowiedź,"Sankcje za sankcje. Rosyjski MSZ zapowiada reakcję na ewentualne obostrzenia gospodarcze ze strony Unii Europejskiej. „Jeśli nowa lista sankcji UE wejdzie w życie, bez wątpienia będzie reakcja z naszej strony” – głosi komunikat wydany przez rosyjskie MSZ FR.","Moskwa skrytykowała fakt, że UE podejmuje decyzję o nowych sankcjach poogłoszeniu w Mińsku zawieszenia broni między Kijowem a prorosyjskimirebeliantami. „Unia Europejska wysyła sygnały bezpośredniego wsparcia dla »partii wojny« w Kijowie, niezadowolonej z rezultatów spotkania w Mińsku” – czytamy w oświadczeniu rosyjskiego MSZ.  UE porozumiała się ws. sankcji wobec Rosji W piątek wieczorem w sprawie sankcji porozumieli się ambasadorowie Unii. Będą one rozszerzeniem tych sprzed miesiąca. Obostrzenia mają dotyczyć miedzy innymi rynków kapitałowych, sektora obronnego i zaawansowanych technologii. Ponadto dopisano nowe nazwiska na unijną czarną listę, w tym przedstawicieli separatystów w Donbasie, władz na Krymie oraz rosyjskich decydentów i oligarchów.",,
„Po reformie sądownictwa najważniejszym elementem będzie próba zmiany konstytucji”,"– Reforma sądownictwa jest trudna, bo po 20 latach widać, jakie bezpieczniki były powsadzane w konstytucji, by jej nie zmieniać – ocenił w programie „Salon dziennikarski” publicysta Jan Pospieszalski. Pozostali goście zgodzili się, że reforma jest niezbędna.","Piotr Semka („Do Rzeczy”) pozytywnie ocenia optymizm panujący w partii rządzącej, ale zwrócił uwagę, że ustawę na koniec będzie musiał podpisać prezydent Andrzej Duda. Zwrócił też uwagę, że prace nad nowymi ustawami o Sądzie Najwyższym i KRS po lipcowym wecie prezydenta trwały pół roku. – Pytanie, czy inne ustawy też będą się rodziły w takich mękach – stwierdził.– Nauczka z lata jest wystarczająco mocna, żeby tym razem obydwie strony nie narażały się na ośmieszenie – przekonywał ks. Henryk Zieliński, redaktor naczelny tygodnika „Idziemy”. – Również parlamentarzyści, którzy procedują, mają chyba świadomość, że jeżeli znowu podsunęliby prezydentowi ustawy, których on nie podpisze, to wszyscy na tym tracą – ocenił.Marzena Nykiel, redaktor naczelna portalu wPolityce.pl, zaapelowała do parlamentarzystów o uspokojenie emocji podczas prac nad tymi ustawami. – Czasami lepiej przemilczeć pewne rzeczy, żeby dojść do celu. Kilkakrotnie było widać, że te nerwy puszczały – wskazała. ",,
„Lasy to nasze wspólne dobro”. Para prezydencka zainaugurowała akcję „SprzątaMY”,"Prezydent Andrzej Duda oraz Agata Kornhauser-Duda zaapelowali w piątek o zabieranie śmieci z lasów. Lasy to nasze wspólne dobro, odwdzięczmy się im za to, co nam dają – podkreśliła pierwsza dama.","W piątek na terenie Nadleśnictwa Ostrów Mazowiecka (Mazowieckie) para prezydencka zainaugurowała ogólnopolską akcję sprzątania lasu „SprzątaMY”. Prezydent, jego małżonka wraz z uczniami, harcerzami, członkami Ligi Ochrony Przyrody, żołnierzami Wojsk Obrony Terytorialnej oraz leśnikami posprzątali fragment Puszczy Białej. W akcji brało udział 360 osób i posprzątano ponad 600 ha lasu. Zebrano dwie ciężarówki śmieci.– Niestety, cały czas jeszcze są wśród nas tacy, którzy nie mają na tyle wyobraźni, by zrozumieć, co by się stało, gdyby każdy zostawił śmieci w lesie –  stwierdził prezydent. Jak dodał, apeluje do wszystkich, którzy wybierają się do lasu, by zabrali ze sobą worek na śmieci i zabrali z lasu to, co zostawili inni. – Warto podnieść każdy śmieć, który zobaczymy w lesie – przekonywał. „Las ważny także dla ochrony klimatu” Prezydent Duda podkreślił, że las jest bardzo ważny nie tylko jako miejsce rekreacji, ale także dla ochrony klimatu. – Na zakończenie sprzątania tego lasu symbolicznie posadziliśmy drzewa.(...) Chcemy, żeby lasów w Polsce było jak najwięcej, bo las pochłania CO2 – mówił.Według prezydenta, dzięki temu, że będziemy mieli więcej lasów, jesteśmy w stanie szybciej doprowadzić do tzw. zerowego bilansu CO2. – Do tego dążymy, z jednej strony działając tak, by jak najmniejsza była emisja CO2, a z drugiej strony - by jak największe było pochłanianie. A pochłanianie to las – podkreślił. Dbajmy o to, żeby nasze lasy były czyste, piękne i żeby było ich jak najwięcej - zakończył prezydent. Akcja „Sprzątanie Świata” Agata Kornhauser-Duda przypomniała, że akcja sprzątania lasów jest związana z międzynarodową inicjatywą „Sprzątanie Świata”. Wywodzi się ona z Australii, zapoczątkowano ją w 1989 roku. W Polsce „Sprzątanie Świata” odbywa się od 1994 roku. Jej inicjatorką była Mira Stanisławska-Meysztowicz.– Bardzo liczymy na to, że do tej akcji włączą się Polacy w całym kraju – powiedziała pierwsza dama. Dodała, że we wszystkich nadleśnictwach w Polsce, a jest ich 430, na chętnych czekają worki na śmieci, rękawice i opiekunowie.– Lasy to nasze wspólne dobro. Dbajmy o nie, ponieważ to lasy są najczęściej miejscem gdzie odpoczywamy, gdzie odbywamy wycieczki, chodzimy na spacer, gdzie zbieramy grzyby. Dlatego odwdzięczmy się lasom za to co nam dają – zaapelowała pierwsza dama.Lasy Państwowe zwracają uwagę, że śmieci nie tylko szpecą krajobraz i zniechęcają do spacerów po lesie. Są także śmiertelnym zagrożeniem dla żyjących w nim zwierząt. Rozkładając się, często uwalniają chemiczne substancje, które mogą skazić powietrze, glebę i wodę, w tym wodę pitną. Sprzyjają rozwojowi niebezpiecznych bakterii i grzybów. W przypadku pożaru lasu są paliwem, które podtrzymuje ogień i ułatwia jego rozprzestrzenianie.Leśnicy dodają, że mimo regularnego sprzątania lasów, kolejne śmieci ciągle do nich trafiają. W zeszłym roku leśnicy wywieźli z lasów 109 tys. m sześc. śmieci, które mogłyby się zmieścić w tysiącu wagonów kolejowych. Lasy Państwowe na sprzątanie lasów wydają rocznie ok. 20 mln zł. ",,
"Wałęsa grozi użyciem broni. „Jeśli ktokolwiek w tym policja stanie mi na przeszkodzie, będę walczył i bronił się”","„Będę chciał zrobić to pokojowo, ale jeśli ktokolwiek w tym policja stanie mi na przeszkodzie, będę walczył i bronil się” – napisał na Facebooku Lech Wałęsa. Dodał, że „ma broń i pozwolenie do obrony osobistej”. „Policja nie może wykonywać rozkazów w obronie łamiących konstytucji” – zakończył były prezydent. Wałęsa odniósł się do ogłoszonych na 4 lipca protestów przeciwników reformy Sądu Najwyższego.","„Wybraną władzę należy szanować. Tą władzę nie wolno szanować .Ta władza łamie konstytucję ,niszczy dorobek i dobre imię Polski. Ja mówię zdecydowane już dość. Jeśli podniosą łapę na Sąd Najwyższy to jadę do Warszawy 4 lipca by głównego sprawcę odsunąć od możliwości zniszczenia podstawowego strażnika Demokracji jakim jest Sąd Najwyższy.” – Napisał na Facebooku były prezydent (pisownia oryginalna).W dalszej części wpisu Lech Wałęsa nie wyklucza użycia posiadanej przez siebie broni i skierowania jej przeciw policjantom wykonującym obowiązki służbowe. Już dzień wcześniej Wałęsa pisał: „Dość niszczenia Polski. Staję na czele fizycznego odsunięcia głównego sprawcy wszystkich nieszczęść. By tego dokonać musi być w Warszawie zgromadzone ponad 100 000 zdecydowanych i zdyscyplinowanych chętnych. Przy otwartej kurtynie, pokojowo i zdecydowanie musimy tego dokonać na oczach świata. Jestem w gotowości i wiem jak do tego doprowadzić LW”. W 2012 r. Lech Wałęsa twierdził, że na miejscu ówczesnego Donalda Tuska kazałby „spałować” związkowców, którzy blokowali wejście do Sejmu. – Władzę trzeba szanować, wybierać mądrze, brać udział w wyborach, organizować się. Ale potem: szacunek! Ktoś ich wybrał, to są przedstawiciele narodu, więc nie mogą pozwolić na opluwanie i bijatykę – tłumaczył wówczas na antenie Radia Zet.Zgodnie z ustawą o Sądzie Najwyższym, która weszła w życie 3 kwietnia, w trzy miesiące od tego terminu, czyli 3 lipca, w stan spoczynku przechodzą z mocy prawa sędziowie SN, którzy ukończyli 65. rok życia. Mogą oni dalej pełnić swoją funkcję, jeśli w ciągu miesiąca od wejścia w życie nowej ustawy, czyli do 2 maja, złożyli stosowne oświadczenie i przedstawili odpowiednie zaświadczenia lekarskie, a prezydent RP wyrazi zgodę na dalsze zajmowanie stanowiska sędziego SN. W SN orzeka obecnie 74 sędziów, spośród których 27 osiągnęło ten wiek.Część sędziów SN, którzy ukończyli 65. rok życia nie złożyło oświadczeń lub nie przedstawiło zaświadczeń lekarskich. I prezes SN Małgorzata Gersdorf, która już ukończyła 65. rok życia, powiedziała, że „nie złożyła i nie złoży” wniosku do prezydenta ws. dalszego zajmowania stanowiska sędziowskiego i funkcji prezesa SN. – Konstytucja gwarantuje mi to stanowisko, bardzo zaszczytne, na sześć lat i nie widzę powodu, żebym miała zgłaszać się do władzy wykonawczej z prośbą, to w ogóle nie wchodzi w grę – podkreśliła Gersdorf. W czwartek Zgromadzenie Ogólne Sędziów SN jednogłośnie przyjęło uchwałę mówiącą, że sędzia Gersdorf pozostaje zgodnie z Konstytucją RP I prezesem SN do 30 kwietnia 2020 r. Zgodnie z nowelizacją nowej ustawy o SN, która weszła w życie w połowie czerwca, prezydent ma obowiązek zasięgnięcia opinii Krajowej Rady Sądownictwa przed wyrażeniem zgody na dalsze zajmowanie stanowiska przez sędziego SN, który osiągnął wiek przejścia w stan spoczynku – 65 lat. „KRS przekazuje Prezydentowi RP opinię w terminie 30 dni od dnia wystąpienia przez Prezydenta RP o przedstawienie tej opinii. W przypadku nieprzekazania opinii w terminie, o którym mowa (...), uznaje się, że KRS wydała opinię pozytywną” – głosi przepis.",,
Karnowski nieoficjalnie po raz szósty prezydentem Sopotu,"Z nieoficjalnych, ale opartych na protokołach ze wszystkich obwodowych komisji danych wynika, że na prezydenta Sopotu wybrany został Jacek Karnowski, zdobywając 59,2 proc. głosów. Będzie on pełnił tę funkcję po raz szósty z rzędu.","O nieoficjalnych wynikach wyborów poinformowała rzecznik prasowa sopockiego magistratu Magdalena Czarzyńska-Jachim. Jak powiedziała, urzędujący prezydent otrzymał 59,24 proc. głosów.              Na drugim miejscu znalazła się aktualna radna Grażyna Czajkowska z ruchu obywatelskiego Kocham Sopot z 18,97 proc. poparcia, kolejny był Piotr Meler (radny klubu PiS w Radzie Miasta Sopotu, ale nie należący do tej partii) z poparciem 17,93 proc, a na ostatnim miejscu znalazła się Małgorzata Tarasiewicz ze stowarzyszenia Mieszkańcy dla Sopotu, która uzyskała 3,84 proc. głosów.              55-letni Karnowski jest prezydentem Sopotu nieprzerwanie od 1998 r. W tegorocznych wyborach, po raz kolejny, startował z lokalnego komitetu pod nazwą Platforma Sopocian.",,
Trump nakazał wycofanie sił USA stacjonujących w Syrii na południe,"Prezydent Donald Trump nakazał wycofanie niewielkich sił USA stacjonujących jeszcze w Syrii na południe, by znalazły się dalej od miejsc, gdzie Turcja prowadzi ofensywę przeciw syryjskim Kurdom – poinformował w niedzielę szef Pentagonu Mark Esper.","Około tysiąca amerykańskich żołnierzy zostanie wycofanych z północy Syrii, gdzie trwa operacja militarna sił tureckich.Powołując się na przedstawicieli administracji, Reuters podaje, że oddziały zostaną przesunięte w związku z obawami, że mogłyby się znaleźć w zasięgu tureckiego ognia.Turecka ofensywa ruszyła po ogłoszeniu przez Trumpa decyzji o wycofaniu żołnierzy amerykańskich z północnej Syrii. Kurdowie określili ją jako „cios w plecy”. Trump w sobotę, podczas wiecu wyborczego, bronił swej decyzji o wycofaniu oddziałów, tłumacząc, że USA spełniły swoją misję na Bliskim Wschodzie, ponieważ pokonały Państwo Islamskie (IS) – podała CNN.Również w sobotę kurdyjskie milicje o nazwie Ludowe Jednostki Samoobrony (YPG) zaapelowały do USA o „wywiązanie się z moralnego obowiązku” i zamknięcie przestrzeni powietrznej nad obszarem konfliktu. Poinformowały też, że działania wojenne, w tym samym okresie co Turcja, podjęli dżihadyści z IS i Kurdowie muszą prowadzić wojnę na dwóch frontach.",,
Z sejfu 82-latka zniknęło pół miliona złotych. Policja zatrzymała opiekunkę,"Gdańska policja zatrzymała 57-letnią kobietę, którą podejrzewa o włamanie do sejfu 82-letniego mężczyzny, którym się opiekowała. Ze skrytki zginęło pół miliona złotych.","Zatrzymana opiekunka usłyszała zarzut kradzieży z włamaniem.  Asp. sztab. Mariusz Chrzanowski z zespołu prasowego Komendy Miejskiej Policji w Gdańsku wyjaśnił, że kobiecie może grozić do 10 lat więzienia. O zaginięciu pieniędzy poinformowała policję w pierwszych dniach stycznia rodzina starszego pana, która w trakcie odwiedzin zauważyła, że z sejfu zniknęły gromadzone przez wiele lat oszczędności. Zgłoszenie wpłynęło do komisariatu w gdańskiej dzielnicy Przymorze, w której mieszka 82-latek. Po sprawdzeniu, kto mógł mieć dostęp do sejfu, przesłuchaniu świadków i przeprowadzeniu oględzin miejsca zdarzenia, podczas których policyjny technik zabezpieczył ślady, funkcjonariusze uznali, że za zniknięciem pieniędzy może stać 57-letnia opiekunka starszego pana. Dotąd znaleziono pieniędzy. Według ustaleń policjantów kobieta zajmowała się swoim podopiecznym od kilku lat.Policja apeluje, by zatrudniając opiekunów dla osób starszych, chorych, nieporadnych sprawdzać informacje o kandydatach. – Jeżeli jest to możliwe, należy zatrudniać osoby znane, polecone lub korzystać z usług profesjonalnych placówek, które mają sprawdzonych pracowników i poręczają za nich. W mieszkaniu nie przechowujmy znacznych kwot. Pieniądze trzymajmy w banku, tam będą bezpieczne – radzą funkcjonariusze.",,
Senator McCain o swojej chorobie: rokowania są bardzo złe,"Republikański senator John McCain, który walczy z rakiem mózgu, przyznał w nadanym w niedzielę programie telewizji CBS, że lekarze mówią, iż jego rokowania są „bardzo złe”.","W lipcu 80-letni McCain przeszedł operację w związku z guzem mózgu, który okazał się glejakiem wielopostaciowym; ten sam rodzaj nowotworu zabił w 2009 r. senatora Edwarda M. Kennedy'ego.McCain powiedział, że wiele myśli o Kennedym, który kontynuował pracę mimo diagnozy „i nigdy się nie poddał”.Senator przyznał, że odczuwa czasem „strach przed tym, co się dzieje”, ale że przeciwstawia mu wdzięczność za „wspaniałe życie”.McCain jest uważany za „jastrzębia” w odniesieniu do Rosji. Jak pisała Agencja Reutera, jest zwolennikiem zaangażowania USA na świecie i w NATO oraz wywierania presji na Rosję w związku z Ukrainą. Zabiegał o zwiększenie wojskowej pomocy USA dla sił zbrojnych Polski, Estonii, Litwy i Łotwy oraz przyspieszenie prac nad tarczą antyrakietową w Europie.",,
Koniec shutdownu coraz bliżej? Senat USA zajmie się ustawami budżetowymi,"Amerykański Senat zagłosuje w czwartek nad dwoma konkurencyjnymi ustawami budżetowymi, mającymi na celu zakończenie trwającego już miesiąc shutdownu, czyli częściowego zawieszenia pracy rządu federalnego.","Jedna z ustaw, która będzie w czwartek poddana pod głosowanie, zawiera ogłoszoną trzy dni temu propozycję prezydenta Donalda Trumpa. Prezydent chciałby, aby osoby niepełnoletnie, które dostały się nielegalnie na terytorium USA, objęte zostały trzyletnim okresem ochrony. W zamian oczekuje zgody Demokratów na finansowanie budowy muru na granicy z Meksykiem.Druga z ustaw to inicjatywa Demokratów, którzy proponują zapewnienie finansowania wszystkich resortów do 8 lutego, nie zgadzają się jednak na przeznaczenie 5,7 mld dolarów na budowę muru.Mur na granicy z Meksykiem od wielu tygodni jest przedmiotem sporu Trumpa z demokratycznymi kongresmenami, którzy sprzeciwiają się przeznaczeniu w budżecie 5,7 mld dolarów na jego budowę. Z powodu konfliktu w grudniu zeszłego roku nie uchwalono prowizorium budżetowego, co doprowadziło do trwającego już 31 dni częściowego zawieszenia działalności rządu federalnego, najdłuższego w historii USA.",,
Włochy: Imigranci stanowią 10 procent ludności kraju,"Do 10 procent wzrósł odsetek imigrantów mieszkających we Włoszech, co uznano za przekroczenie symbolicznej bariery. Obecnie cudzoziemców rezydentów jest ponad 6 milionów – wynika z raportu na temat migracji opracowanego w Mediolanie.","W dokumencie Fundacji Inicjatyw i Studiów nad Wieloetnicznością odnotowano, że w radykalny sposób spadła fala migracyjna na włoskie wybrzeża. Do końca listopada przypłynęło 22 tysiące migrantów.Do 55 tysięcy wzrosła zaś liczba ta w Hiszpanii, która pod tym względem zajęła pierwsze miejsce w Europie.Z 24. raportu fundacji wynika, że nielegalnych imigrantów jest we Włoszech ponad 530 tysięcy, co stanowi 8,7 proc. wszystkich migrantów. W tym roku wydalono około 7 tysięcy osób, z których ponad 4 tysiące przymusowo.Największą nowością zawartą w opracowaniu jest wskazany w nim wzrost o 2,5 pkt proc. do 10 proc. wskaźnika imigrantów mieszkających w tym kraju. Jest ich 6,1 mln na 60,5 miliona ogółu ludności. Fakt, iż co dziesiąty mieszkaniec Italii jest cudzoziemcem, jest przekroczeniem „symbolicznej bariery” – podkreślili autorzy opracowania.",,
Nie żyje najdłużej urzędujący wójt w kraju,Po kilkunastomiesięcznej walce z chorobą nowotworową zmarł Roman Kałamarz wójt gminy Jarosław (woj. Podkarpackie). Był najdłużej urzędującym wójtem w Polsce. Nieprzerwanie rządził gminą od 1990 roku. Miał 68 lat.,"Jak wspominają mieszkańcy – „Zastał gminę drewnianą, a zostawił murowaną”.  Fotelu wójta gminy Jarosław objął jako doświadczony działacz lokalny. Wcześniej był naczelnikiem tej gminy. Przez 29 lat jego rządów w gminie zmodernizowano wszystkie szkoły. Każda placówka oświatowa ma potężną halę sportową. Zabiegał o to, by wszyscy mieszkańcy zostali podłączeni do kanalizacji, co mu się udało. Gmina pod jego skrzydłami rozwijała się tak prężnie, że  liczba mieszkańców zwiększyła się z 11 do 13,2 tys. osób.",,
Szwedzka prokuratura zwróciła się o wydanie Polsce Stefana Michnika,Szwedzka prokuratura zwróciła się do Sądu Rejonowego w Goeteborgu z wnioskiem o wydanie polskim władzom byłego sędziego Stefana Michnika; sąd ma wkrótce podjąć decyzję w tej sprawie – potwierdziła w piątek PAP w szwedzkiej Prokuraturze Krajowej.,"Jak przekazała Ann–Sofie Adolfsson, wiceszefowa administracji wydziału ds. zwalczania przestępczości międzynarodowej Prokuratury Krajowej, wniosek został w czwartek wysłany do sądu w Goeteborgu. Nie ustalono jeszcze daty posiedzenia. Prowadząca sprawę prokurator Ulrikę Bentelius Egelrud w dokumencie złożonym w sądzie pisze, że osoba, której dotyczy Europejski Nakaz Aresztowania (ENA) nie została przesłuchana, ani nie doręczono jej tego wniosku.Prokurator – co także jest zawarte we wniosku prokuratury – uważa jednocześnie, powołując się na przepisy prawne, że nie ma możliwości wydania Polsce Stefana Michnika. Zwraca ona uwagę na jego szwedzkie obywatelstwo oraz wystąpienie przedawnienia zarzucanych mu czynów, jakie mają być podstawą zastosowania ENA.We wniosku Bentelius Egelrud dodaje, że już 4 lutego br. sąd rejonowy w Goeteborgu orzekł, że Stefana Michnika nie należy przekazywać Polsce. Prokurator podkreśla, że niektóre przestępstwa, o które oskarżony jest Michnik, wymienione były także we wcześniejszym ENA, w którym określono 30 czynów. Zwraca uwagę, że w aktualnym ENA polskie władze wymieniają 93 przestępstwa, jakich miał się dopuścić Michnik w latach 1952–53. W połowie października Wojskowy Sąd Okręgowy w Warszawie uwzględnił wniosek prokuratora Oddziałowej Komisji Ścigania Zbrodni przeciwko Narodowi Polskiemu w Warszawie i wydał Europejski Nakaz Aresztowania (ENA) wobec Stefana Michnika (ur. w 1929 r.). „Wniosek ten został złożony w śledztwie prowadzonym przez Oddziałową Komisję Ścigania Zbrodni przeciwko Narodowi Polskiemu w Warszawie przeciwko Stefanowi Michnikowi, który jest podejrzany o popełnienie dziewięćdziesięciu trzech przestępstw stanowiących zbrodnie komunistyczne i wyczerpujących znamiona zbrodni przeciwko ludzkości, polegających na wydaniu w 1952 i 1953 r. w Warszawie bezprawnych wyroków orzekających kary śmierci, kary długoletniego więzienia, ponadto postanowień w przedmiocie stosowania tymczasowego aresztowania wobec osób działających na rzecz niepodległego bytu Państwa Polskiego” – napisano w przesłanej informacji. Instytut Pamięci Narodowej (IPN) przypomniał, że „postanowieniem z dnia 13 września 2019 r. Wojskowy Sąd Garnizonowy w Warszawie zastosował wobec podejrzanego Stefana Michnika środek zapobiegawczy w postaci tymczasowego aresztowania na okres trzech miesięcy od dnia zatrzymania”.„Stefan Michnik, mający nadal obywatelstwo polskie, nie posiada w Polsce miejsca stałego pobytu, mieszka obecnie na terytorium Królestwa Szwecji i co najmniej od 2008 r. unika jakichkolwiek kontaktów zarówno z przedstawicielami polskiego wymiaru sprawiedliwości, jak też z właściwą placówką dyplomatyczną RP, zaprzestał ponadto odbioru korespondencji kierowanej doń w niniejszym śledztwie” – czytamy w informacji IPN. Jak podkreślono, „wskazuje to wyraźnie, że podejrzany wykorzystuje fakt zamieszkiwania poza granicami kraju do utrudniania prowadzonego przeciwko niemu śledztwa”.",,
Izba Gmin przyjęła projekt ustawy. W 2017 r. referendum ws. wyjścia Brytyjczyków z UE?,"Brytyjczycy bliżej głosowania nad wyjściem lub pozostaniem w UE. Projekt ustawy, dotyczącej przeprowadzenia referendum w sprawie wystąpienia Wielkiej Brytanii z UE, został przyjęty w
w pierwszym czytaniu, w brytyjskiej Izbie Gmin. Referendum jest
planowane na 2017 rok.","Za projektem głosowało 283 deputowanych (na 650); przeciwnicy ustawy z Partii Pracy i Liberalnych Demokratów postanowili zbojkotować głosowanie. Przedskierowaniem projektu do Izby Lordów ma się jeszcze odbyć drugie czytanie. Co zrobi Cameron?Premier David Cameron wielokrotnie zapowiadał, że w przypadku brakusatysfakcjonujących Wielką Brytanię reform Unii Europejskiej (m.in. wzakresie swobody przepływu osób) podda członkostwo kraju w UE pod referendum.Minister spraw zagranicznych Philip Hammond, który jest zwolennikiem ustawy,oświadczył, że „przyszłość relacji z Unią Europejską jest bez wątpienianajważniejszą strategiczną kwestią”, z którą obecnie mierzy się Londyn.Pierwsze podejście do przyjęcia ustawy w sprawie referendum miało miejscewcześniej w tym roku. Ustawa została przyjęta w Izbie Gmin, jednak natrafiłana opór opozycji w Izbie Lordów i w efekcie wypadła z planu pracy wyższejizby brytyjskiego parlamentu. Prawo do decyzji W tej chwili projekt wraca w dokładnie tym samym brzmieniu. Według wnoszącegoprojekt parlamentarzysty Boba Neilla, ustawa ta ma na celu wyłącznie danieBrytyjczykom prawa do decyzji w sprawie dalszego członkostwa w UE. – Niedotyczy ona przyszłości naszych relacji z UE ani tego, czy powinniśmy wdługiej perspektywie pozostać w Unii. Dotyczy wyłącznie dania obywatelom tegokraju wyboru, a to nie powinno być podawane w wątpliwość - mówił Neillpodczas wystąpienia w parlamencie.Zdaniem komentatorów ponowne podejście do przeforsowania ustawy przez rząd,pomimo bardzo realnej możliwości powtórki scenariusza z pierwszego podejściado tej legislacji, ma także inny cel: przekonanie eurosceptycznychzwolenników Partii Konserwatywnej do głosowania na nią w przyszłorocznychwyborach.",,
"Ambasada Rosji do Mosbacher: Sądzi pani, że zna się na historii?","„Droga ambasador, czy sądzi pani naprawdę, że zna się na historii lepiej niż na dyplomacji?” – w ten sposób ambasada Rosji w Polsce zareagowała na wypowiedź ambasador USA Georgette Mosbacher. Przedstawicielka Stanów Zjednoczonych wystąpiła w obronie Polaków przed oskarżeniami Kremla o współpracę z hitlerowskimi Niemcami.","„Drogi prezydencie Putin - Hitler i Stalin zmówili się, by rozpocząć II wojnę światową. To jest fakt. Polska była ofiarą tego okropnego konfliktu” – przypomniała Georgette Mosbacher w tweecie, na który zareagowała ambasada Rosji.Internauci skrytykowali wpis rosyjskiej ambasady.  Oskarżył też Polskę o wykorzystanie układu monachijskiego do odzyskania odebranych Rzeczypospolitej w 1920 r. fragmentów Śląska Cieszyńskiego. Polska nie brała udziału w konferencji monachijskiej we wrześniu 1938 r. Sojusznicy Czechosłowacji – Anglia i Francja – wyrazili w jej trakcie zgodę na zagarnięcie przez Niemcy części terytorium CzSR. Czescy wojskowi liczyli polską pomoc w odparciu ewentualnej niemieckiej agresji, ale przywódcy Czechosłowacji nie byli zainteresowani współpracą z Warszawą. Odnosząc się do niemiecko-sowieckiej napaści na Polskę we wrześniu 1939 r. Putin przekonywał, że Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.Prezydent Rosji sformułował też zarzuty wobec przedwojennego polskiego ambasadora w Niemczech Józefa Lipskiego, który - według rosyjskiego prezydenta - miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki.",,
"Renata Beger na listach lewicy? „Będziemy weryfikować, na ile to serce jest po lewej stronie”","– Na listach Zjednoczonej Lewicy jest miejsce dla wszystkich ludzi lewicowych – zapewniała w programie „Gość poranka” w TVP Info Barbara Nowacka, współprzewodnicząca Twojego Ruchu. Nowacka odniosła się w ten sposób do informacji o możliwym powrocie Renaty Beger do polityki. Była posłanka Samoobrony miała otrzymać propozycję startu z list lewicowej koalicji. – Musiałabym z nią porozmawiać, czy faktycznie chce – mówiła Nowacka. – Będziemy weryfikować, na ile to serce jest po lewej stronie.","– Lewica nie poszukuje lidera – powiedziała Nowacka. Mówiła, że lewicowa koalicja „stawia na wielu” w szczególności na „liderów lokalnych”. Czy takim liderem będzie Renata Beger? Nowacka nie wyklucza obecności byłej posłanki Samoobrony na listach Zjednoczonej Lewicy. Beger, jak podała „Gazeta Wyborcza”, miała otrzymać taką propozycję od działaczy SLD z Piły. – Będziemy weryfikować, na ile to serce jest po lewej stronie – powiedziała Nowacka. – Musiałabym z nią porozmawiać, czy faktycznie chce – dodała.                                                teraz odtwarzaneNapieralski i Rozenek zasilą Zjednoczoną Lewicę? Kto razem, kto oddzielnie?Czy na Zjednoczonej Lewicy znalazłoby się miejsce także dla Grzegorza Napieralskiego i Andrzeja Rozenka? Politycy, którzy założyli nową partię Biało-Czerwoni również brani są pod uwagę. – Razem możemy dużo więcej – powiedziała Nowacka. Napieralski od dłuższego czasu pozostawał w konflikcie z częścią SLD. Decyzja o założeniu własnego ugrupowania  zaskoczyła lewicowych polityków. – Dziwię się, że tak dojrzali politycy zdecydowali się na tworzenie kolejnej kanapowej partii na lewicy. To nie jest ani mądre, ani roztropne – komentował Krzysztof Gawkowski, sekretarz generalny SLD, gdy w czerwcu ogłoszono powstanie Biało-Czerwonych. – Ja rozumiem, że są animozje. Z mojej strony nie ma żadnych dąsów i żalów, dlatego że myślą bardzo racjonalnie – powiedziała Nowacka. Jak dodała, szkoda by było, żeby sympatyczne i dobrze zapowiadające się osoby, jak Aleksandra Popławska – szefowa Biało-Czerwonych, nie mogła uczestniczyć w procesie jednoczenia lewicy.",,
Lech Wałęsa czeka na Amerykanów [OPINIA],"W atmosferze kreowania fałszywych analogii kończymy obchodzić pięćdziesiątą rocznicę Marca 1968. Wbrew jednak chcącym dziś wykorzystać tamte dramatyczne wydarzenia do swojej dzisiejszej propagandy, a więc de facto umniejszyć prawdziwe ofiary Marca, należy on do historii, nie jest polską teraźniejszością.","Rozmawiamy o historii, nie prowadzimy żadnej nagonki. Nie musimy też wstydzić się i przepraszać za tych, którzy od kilkudziesięciu lat władzę sprawowali nie z naszej woli, a jej wbrew. Jeśli przejmiemy na siebie ich odpowiedzialność, pozwolimy uciec od niej prawdziwym sprawcom, żyjącym i już martwym. Tak samo, choć oczywiście w zupełnie innej skali, jak stałoby się ze zbrodniami z czasów II wojny światowej. To jeden z tych momentów polskiego kalendarza, gdy zdarzenie z przeszłości mocno determinuje bieżące wydarzenia, w bieżącej polityce dzieje się jednak o wiele więcej.Czy Platforma definitywnie połknęła już Nowoczesną, czy ten posiłek nie zostanie do końca strawiony? To pytanie, które pojawia się przy okazji porozumienia, dotyczącego wspólnych list do sejmików wojewódzkich w nadchodzących wyborach samorządowych. Porozumienia, dodajmy, tak naprawdę nieatrakcyjnego dla obu stron. Partner słabszy, czyli partia Katarzyny Lubnauer, dostaje ochłapy – mniej niż ¼ jedynek, 27 drugich i 37 trzecich miejsc w 85 okręgach. Jest to podkreślenie słabości tej partii i jej obecnej, przegranej wobec dawnej konkurentki do tego samego elektoratu, pozycji. Skoro więc Nowoczesna jest dziś tak słaba, że w niektórych sondażach pierwszy raz w swojej historii spada poniżej progu, po co Platformie ten balast i oddawanie miejsc, na które nastawili się już lokalni działacze? Politycy liczą być może na „premię za zjednoczenie”, aby ta jednak mogła się pojawić, na listach trzeba będzie posunąć się jeszcze bardziej, by zrobić miejsce dla lewicy czy miejskich aktywistów. Oczywiście tych, którzy będą chcieli wejść w koalicję z partią, której działania są dla tych środowisk najczęściej przede wszystkim obiektem krytyki. Tymczasem jeszcze niedawno wydawało się, że Nowoczesna spróbuje wybić się na ponowną niezależność, niezbyt zachwycona zapowiadającą upokarzającą formułę ewentualnej współpracy sytuacją z Warszawy. W Warszawie, jak możemy pamiętać, bardzo wcześnie wystawiony kandydat tej partii niespodziewanie, nawet bez wiedzy części przedstawicieli jej władz, ogłosił wejście w koalicję z Platformą i poparcie Rafała Trzaskowskiego. W zamian uzyskał (hipotetycznie) stanowisko wiceprezydenta. Było to wydarzenie tym bardziej zaskakujące, że Paweł Rabiej dał się poznać jako sumienny uczestnik prac Komisji Weryfikacyjnej i krytyk polityki warszawskiej PO. Dziś firmować musi zachowania Trzaskowskiego, który okazuje się być nieodrodnym dzieckiem swojej partii, publikując co najmniej dyskusyjne wpisy na Twitterze, lecz również musząc tłumaczyć się z coraz poważniejszych zarzutów, stawianych przez byłego współpracownika, Michała Dziębę. Polityk PO mówi o chorobie psychicznej swojego dawnego kolegi, od czasu do czasu zapowiadając również pozwy. Na jakie jednak nie zdecyduje się rozwiązanie, nie będzie ono ułatwieniem kampanii wyborczej. Zwłaszcza, że życzliwe mu jak na razie media nie zrezygnowały jeszcze zupełnie ze swojego innego pomysłu – rzucenia do stolicy Roberta Biedronia. Plan to ryzykowny i gdyby zakończył się on konfrontacją Biedronia z Patrykiem Jakim, Warszawa wcale nie musiałaby zdać narzuconego przez elity „egzaminu z europejskości”. Partia rządząca musi natomiast uważnie przeanalizować przypadek niedawnej przegranej w wyborach uzupełniających w Nadarzynie, gdzie popierany przez nią kandydat mocno oberwał od konkurenta, gwarantującego ciągłość lokalnej władzy. I choć na szczeblu krajowym Nadarzyn należy do PiS, na poziomie lokalnym zaangażowanie w miejscowy układ jest tak mocne, że ktoś nie będący jego częścią nie ma, jak widzimy, szans, o czym piszą komentujący ten wynik miejscowi mieszkańcy. A ile mamy w Polsce podobnych gmin? Świeżo upieczeni koalicjanci wytrwale kontynuują praktykę zgłaszania postulatów, które nikogo nie obchodzą i nikogo nie są w stanie do nich przyciągnąć. Ponieważ największym społecznym sukcesem PiS pozostaje 500+, o którym wiemy już, że wpływa dobrze na demografię, natomiast nie demoluje bynajmniej rynku pracy, Nowoczesna kolejny raz atakuje rządowy program. Polacy, choć wciąż mocno euroentuzjastyczni, nie palą się do przyjmowania euro – PO wzywa do odejścia od złotówki. Platformie do dziś wypomina się rozwalenie OFE? Partia Schetyny planuje powrót do tej formy systemu emerytalnego. Polacy rozmawiają szczerze, jak nigdy przedtem o najnowszej historii, wśród młodzieży popularny jest antykomunizm a najbardziej gorącym tematem są jasne karty naszych stosunków z Żydami podczas II wojny światowej? Opozycja jest przeciw degradacji Kiszczaka i Jaruzelskiego, było nie było autora antysemickiej czystki w wojsku, lecz również nie popiera uhonorowania świętem Polaków ratujących Żydów. I tak opozycja odjeżdża od Polaków, pilnując, by nawet wtedy, gdy już ktoś poczuje się zmęczony zawiłościami dyplomacji, albo wkurzy się na którąś wypłatę premii czy niefortunną wypowiedź o ministerialnej biedzie, nie przyszło mu do głowy spojrzeć w jej kierunku. Politycy opozycji próbują też dyskontować kłopoty PiS na arenie międzynarodowej, przy czym nie patrzą zupełnie na to, jak będzie to odbierane w kraju. Nieważne, czy druga strona danego sporu ma rację, czy jej nie ma, ważne, że występuje w kontrze do PiS. Czasem prowadzi to do samobiczowania, najchętniej przez osoby mocno uwikłane w PRL, które w stereotypach o polskim antysemityzmie od lat znajdują uzasadnienie swojego własnego stosunku do Polaków – mieszaniny strachu, pogardy i poczucia wyższości. Czasem wręcz do szukania okoliczności łagodzących dla zbrodni, jak w przypadku Pawła Pudłowskiego z Nowoczesnej, który stwierdził, że do mordów, popełnianych przez banderowców dochodziło, ponieważ Polacy zbyt wiele wymagali od pracujących dla nich Ukraińców. Swoją drogą to chyba pierwszy znany przypadek, gdy poseł tej partii zmartwił się losem pracowników. Politycy za opozycją promują również zwykłe medialne kłamstwa, jak informacje o rzekomej blokadzie spotkań polsko–amerykańskich na najwyższym szczeblu. Informacja, mająca skłócić nas z sojusznikami pojawia się na należącym m.in. do Niemców portalu akurat wtedy, gdy coraz głośniej o wojnie celnej między Unią a Stanami. I, pomimo dementi, jest powtarzana, następnie zaś kieruje się uwagę w inną stronę (tajna notatka MSZ), by uciec od meritum i pozostawić czytelnika w błędzie. Tymczasem o zastrzeżeniach Amerykanów wobec ustawy o IPN wiemy nie od wczoraj, cała reszta jest zaś wymysłem dziennikarzy, dementowanym od wtorku już trzy razy przez rzecznik Departamentu Stanu. Politycy wiedzą jednak lepiej, najlepiej zaś wie sam Lech Wałęsa, który cieszy się, że Amerykanie zrobią tu porządek. Wałęsa faktycznie jedynie w Amerykanach może teraz pokładać nadzieję w sytuacji, gdy jego instytut pada pod naporem potężnych, odziedziczonych po Wachowskim długów, a do tego jeszcze wnuczek trafia do aresztu za jazdę po pijanemu. Gdy już amerykańskie wojsko będzie ratować demokrację lub też wycofywać się z Polski, może odbije chłopaka z aresztu?  Chyba, że wcześniej sąd, resztką sił stanie na wysokości zadania i w imię zasług dziadka uwolni nieszczęsnego kierowcę od odpowiedzialności. Kłopoty z prawem kolejny raz ma również porównywany niegdyś do Wałęsy (dziadka, nie wnuka) Mateusz Kijowski, oskarżany przez prokuraturę o działania na szkodę KOD.  Nie wystarczy publicznych zbiórek, by pokryć wszystkie zobowiązania, tymczasem Kijowski skarży się, że nikt nie chce dać mu pracy. Przyznam – nie wierzę i nie mówię tu o złośliwościach w postaci wysyłania tego wrażliwego człowieka do prac budowlanych. Nie uwierzę, że wśród dużej przecież grupy Polaków, sympatyzujących z opozycją nie znajdzie się nikt, kto nie chciałby zatrudnić informatyka, choćby w sklepie z komputerami, dla sławy i reklamy. A więc, odwagi. Może uda się zarobić na koszty procesu.Przed nami pierwsza niedziela z zakazem handlu. Przypominam Państwu o zrobieniu zapasów!",,
Wicepremier Włoch spotka się z szefem MSWiA i prezesem PiS,"Wicepremier i szef włoskiego MSW Matteo Salvini złoży dziś wizytę w Warszawie. Lider prawicowej Ligi spotka się zarówno ze swym odpowiednikiem ministrem Joachimem Brudzińskim, jak i prezesem PiS Jarosławem Kaczyńskim. Rozmowy będą dotyczyły między innymi przyszłości Unii Europejskiej oraz migracji.","Według włoskiej gazety „La Repubblica” celem Matteo Salviniego ma być zbudowanie sojuszu najbardziej konserwatywnych partii europejskich, które stworzyłyby własne ugrupowanie w Parlamencie Europejskim po majowych wyborach. Media z Półwyspu Apenińskiego piszą o pakcie tak zwanych ugrupowań tożsamościowych, które są sceptyczne wobec obecnej polityki Brukseli i stawiają na narodowy charakter Unii. W publikacjach medialnych jest mowa nawet o planowanej na zimę wspólnej konwencji ugrupowań z Włoch, Szwecji, Francji, Holandii i być może również z Polski.Politycy PiS, pytani o tematy rozmów z włoskim wicepremierem, mówią, że spotkanie z Jarosławem Kaczyńskim ma dotyczyć szeroko rozumianego funkcjonowania Unii Europejskiej.Joachim Brudziński podkreślił w radiowej Trójce, że PiS, jako partia popierająca obecność Polski we Wspólnocie, będzie dokładać wszelkich starań, żeby we współpracy ze swoimi partnerami tak reformować Unię Europejską, „by była ona bliższa ideom ojców założycieli”. Wybory do europarlamentu Wiceszef MSZ Konrad Szymański był pytany w Brukseli, czy Prawo i Sprawiedliwość może po majowych wyborach do Parlamentu Europejskiego stworzyć wspólną grupę między innymi z Ligą Salviniego. Wiceminister odpowiedział, że w europarlamencie nigdy nie ma pełnej zbieżności poglądów i że partie współpracują na zasadzie zbliżenia politycznego. Dodał, że między PiS a Ligą istnieją pewne zbieżności i rozbieżności.Eurosceptyczna i niechętna nielegalnej migracji Liga jest obecnie najpopularniejszą partią we Włoszech, mogącą liczyć na ponad 30-procentowe poparcie. Wraz z Ruchem 5 Gwiazd współtworzy rząd, którego szefem jest Giuseppe Conte. 45-letniego Matteo Salviniego wspiera obecnie 55 procent Włochów.  Spotkanie Kaczyński - Salvini krytykuje część opozycji. PO uważa, że PiS kontynuuje w ten sposób strategię polexitu, czyli wyprowadzania Polski z Unii Europejskiej. Z kolei wczoraj Paweł Kukiz spotkał się z drugim z włoskich wicepremierów - Luigim Di Maio. Liderzy Kukiz'15 i współrządzącego Italią Ruchu 5 Gwiazd rozmawiali o podobieństwach i różnicach programowych oraz o wspólnych planach. – W najbliższych tygodniach kolejne dobre wieści – napisał na Facebooku Paweł Kukiz.",,
"„Jesteśmy wezwani do tego, by być nowymi mężczyznami i kobietami”","W czasie spotkania z wiernymi na południowej modlitwie maryjnej Regina coeli w Watykanie papież mówił, że od chwili zmartwychwstania Chrystusa ostatnie słowo „nie należy do śmierci” i „grobu”, ale do życia. Franciszek powiedział również, że wiara powinna zachęcać do „gestów solidarności i gościnności” oraz „podsycać” pragnienie pokoju.","– Narodziło się życie i umocnieni tym wydarzeniem, które stanowi prawdziwą nowość w historii i we wszechświecie jesteśmy wezwani do tego, by być nowymi mężczyznami i kobietami według Ducha Świętego i głosić wartość życia – dodał.Następnie podkreślił: „Będziemy mężczyznami i kobietami zmartwychwstania, jeśli pośród zdarzeń, które dręczą świat, spraw doczesnych, które oddalają od Boga, będziemy umieli wykonać gesty solidarności i gościnności, podsycać powszechne pragnienie pokoju i starania o środowisko naturalne wolne od degradacji” – oświadczył Franciszek. Wyjaśnił, że to skuteczność tych „zwyczajnych i ludzkich znaków”, wspieranych przez wiarę „może wykroczyć poza nasze możliwości”. Chrystus wyzwala z nieszczęść Papież podkreślił, że Chrystus wyzwala z nieszczęść, „dociera do każdego ludzkiego serca i przywraca nadzieję każdemu uciskanemu i cierpiącemu”.Franciszek modlił się za osoby przeżywające trudności i znajdujące się w niebezpieczeństwie, aby „nie pozostały ofiarami pesymizmu”, lecz znalazły wsparcie i pocieszenie, a także za „prześladowane i uciskane wspólnoty chrześcijańskie, które są wezwane do trudniejszego i bardziej odważnego świadectwa”.                                                    Wierni na południowej modlitwie maryjnej Regina coeli w Watykanie (fot. PAP/EPA/GIORGIO ONORATI)",,
Jest formalny wniosek o ekstradycję wiceprezes Huawei do USA,"Kanada otrzymała formalny wniosek o ekstradycję Meng Wanzhou, wiceprezes firmy Huawei – potwierdził minister sprawiedliwości tego kraju David Lametti. Departament sprawiedliwości USA przedstawił w poniedziałek firmie Huawei oraz jej wiceprezes 13 zarzutów dotyczących łamania amerykańskich sankcji przeciwko Iranowi, a także licznych oszustw, w tym bankowych, elektronicznych i kradzieży technologii.","Meng została zatrzymana 1 grudnia w Kanadzie na wniosek władz amerykańskich. Została zwolniona za kaucją i przebywa w jednym ze swoich dwóch domów w Vancouver, ale ma zakaz poruszania się poza tzw. Lower Mainland, czyli Vancouver i okolice. We wtorek na krótko pojawiła się w sądzie w celu zmiany warunków kaucji: sąd zgodził się, by część poręczenia majątkowego przejęły dwie osoby oddające do dyspozycji sądu swój dom oraz gotówkę. Kwota poręczenia majątkowego dla Meng wynosi 10 mln dolarów kanadyjskich.Jak relacjonował na swojej stronie internetowej dziennik „The Globe and Mail”, sędzia William Ehrcke powiedział, że nie wie, jak długo potrwa rozpatrywanie sprawy Meng, mogą to być nawet „miesiące lub lata”. Minister Lametti zwrócił uwagę, że procedury zajmują wiele czasu. – Podejmę decyzję na końcu całego procesu, jeżeli - i  tylko jeżeli – będzie rzeczywiste postanowienie o ekstradycji. Będę miał ostatnie słowo w sprawie wykonania tego postanowienia – cytował jego słowa dziennik. Sąd zajmie się ponownie wnioskiem ekstradycyjnym Meng 6 marca.Ici.radio-canada.ca – portal publicznego radia i telewizji we francuskiej wersji językowej – cytował we wtorek prawnika Meng, Reida Weingartena, którego zdaniem jego klientka stała się „zakładniczką” wojny handlowej między Chinami a USA.Jak podały kanadyjskie media, Huawei opublikowało we wtorek komunikat prasowy, w którym firma wyraziła „rozczarowanie w związku z oskarżeniami” i podkreśliła, że nic nie wie o przestępstwach popełnionych przez swoją dyrektor finansową. „Wierzymy, że amerykańskie sądy ostatecznie dojdą do tej samej konkluzji” – napisano w komunikacie. Straszą „poważnymi konsekwencjami”W grudniu, po aresztowaniu Meng, chińskie władze zagroziły Kanadzie „poważnymi konsekwencjami”, jeśli nie zostanie ona natychmiast uwolniona. Kilka dni po jej zatrzymaniu aresztowano w Chinach Michaela Kovriga i Michaela Spavora, Kanadyjczyków rzekomo podejrzanych o „działalność zagrażającą bezpieczeństwu narodowemu Chin”. Natomiast kilka dni temu chiński sąd podwyższył innemu obywatelowi Kanady wyrok za przemyt narkotyków, zamieniając go z 15 lat więzienia na karę śmierci. W poniedziałek Robert Schellenberg złożył apelację od tego wyroku.W wielu krajach rośnie nieufność wobec koncernu Huawei, który jest największym producentem sprzętu telekomunikacyjnego na świecie. USA i niektórzy ich sojusznicy podejrzewają firmę o niejawne związki z chińskim rządem i obawiają się, że może ona wykorzystywać produkowane przez siebie urządzenia do prowadzenia działalności szpiegowskiej na rzecz Pekinu. Huawei temu zaprzecza.Założycielem istniejącej od 1987 r. firmy Huawei jest Ren Zhengfei, ojciec Meng Wangzhou, obecnie jeden ze stu najbogatszych ludzi na świecie. Ren Zhengfei był w przeszłości inżynierem pracującym dla chińskiego wojska.",,
77. rocznica powstania obozu dla polskich dzieci. Wiele z nich zmarło z głodu i wycieńczenia,"Ustawiono nas w szeregu i jeden z esesmanów powiedział, że będzie nam tu dobrze. W tym momencie jeden z chłopców poruszył się w szeregu i tenże esesman uderzył go w twarz, a gdy ten się przewrócił, kopał go i wrzeszczał na niego – wspominała Gertruda Nowak, jedna z więźniarek niemieckiego obozu dla polskich dzieci w Łodzi. Obóz powstał 1 grudnia 1942 r. na terenie getta łódzkiego.","Obóz był przeznaczony dla osób pomiędzy szóstym a szesnastym rokiem życia. Funkcjonował do 19 stycznia 1945 r., kiedy zakończyła się niemiecka okupacja miasta. Jego główna brama znajdowała się przy ul. Przemysłowej. Do obozu w większości trafiały dzieci pozostawione bez opieki.  Ich rodzice wywiezieni zostali do pracy przymusowej w głąb Niemiec, działali w ruchu oporu, trafili do więzień, obozów koncentracyjnych lub zostali już zamordowani. Dzieci tułały się po ulicach polskich miast, niekiedy popadały w konflikt z prawem, np. kradnąc węgiel, ale też roznosiły konspiracyjną prasę. Wtedy już były na celowniku gestapo. W obozie dzieci zajmowały się głównie szyciem i naprawianiem  plecaków, pasów i mundurów dla armii niemieckiej oraz reperowaniem obuwia. Początkowo do obozu trafiali sami chłopcy, ale od wiosny 1943 r. Niemcy zaczęli do niego przywozić dziewczynki. One również pracowały w szwalni obozowej. Warunki w obozie przy ul. Przemysłowej były bardzo ciężkie. Dzieci mieszkały w prymitywnych warunkach, w barakach wyposażonych w piętrowe prycze. W każdej sali mieściło się po 50-60. Dzieci wyniszczał głód, ale też nadludzki wysiłek. Wszystkie były objęte przymusem pracy trwającej nawet do 12 godzin dziennie, a w trakcie prac dochodziło do wielu wypadków. Wielu małoletnich więźniów umierało z powodu chorób, m.in. tyfusu. Jedna z więźniarek, Gertruda Nowak, wspominała: „W czasie epidemii tyfusu widziałam okropne rzeczy. Chore dzieci, których nie zdążono wywieźć do getta leżały na »izbie chorych« bez żadnej opieki. Te, które już umierały, ale jeszcze żyły, wynoszono razem z trupami do trupiarni nago i ładowano do skrzyń lub worków papierowych i tam dogorywały”. Dzieci, które ukończyły 16 lat, były kierowane do niemieckich obozów koncentracyjnych – chłopcy do Auschwitz, a dziewczęta m.in. do Ravensbrück, gdzie często czekała ich śmierć. Jak na obóz pracy, śmiertelność wśród dzieci była wysoka. Najskromniej licząc, przez to miejsce przeszło ok. 2 tys. dzieci. Wiadomo, że co najmniej 90 z nich zmarło lub zostało zamordowanych. Inne szacunki pokazują, że ta liczba może sięgać ponad 140 dzieci. Jedna z nadzorczyń obozu, Eugenia Pohl została aresztowana dopiero w latach 70. Do tego czasu pracowała z dziećmi jako… przedszkolanka. Nigdy nie przyznała się do winy. W rozmowie przeprowadzonej w 1985 r. przez dziennikarza Radia Pik Zbigniewa Ostrowskiego przekonywała: „Ja się starałam, aby być najlepszą. Za to mnie taka kara spotkała. Nie mogę sobie wyobrazić, jak to się stało. (…) W jaką sprawiedliwość tu można wierzyć?”.  2 kwietnia 1974 r. Pohl została skazana  przez Sąd Wojewódzki w Łodzi na 25 lat pozbawienia wolności. Odsiedziała jednak tylko połowę kary – w 1986 r. wypuszczono ją za dobre sprawowanie.",,
Premier Morawiecki dla portalu tvp.info: Kontrola wyroków TSUE to codzienność w UE,– Trybunał Konstytucyjny może i powinien badać zgodność traktatów z naszą konstytucją. To wynika wprost z art. 188 pkt 1 – mówi w rozmowie z portalem tvp.info premier Mateusz Morawiecki. – Kontrola wyroków TSUE to codzienność również w innych krajach członkowskich. Najlepszym przykładem są Niemcy – dodaje.,"Samuel Pereira: Panie Premierze, obserwując stanowiska MSZ i Ministerstwa Sprawiedliwości w sprawie wniosku do Trybunału Konstytucyjnego można odnieść  wrażenie, że są one rozbieżne. Jakie jest stanowisko rządu?Mateusz Morawiecki: Proszę spojrzeć na całość pisma Ministerstwa Spraw Zagranicznych. Nie ma tam mowy o sprzeciwie wobec stanowiska Prokuratora Generalnego. Wręcz przeciwnie – MSZ wyraźnie pisze, że Trybunał Konstytucyjny może orzekać w sprawach zgodności umów międzynarodowych z Konstytucją – a traktat unijny jest niewątpliwie umową międzynarodową.Całe to dość absurdalne zamieszanie wynikło z tego, że MSZ przytoczyło też poglądy niektórych prawników, którzy uważają, że Trybunał nie powinien badać prawa unijnego. Tylko znowu polecam zajrzeć do tego pisma – tam jest wyraźnie napisane, to dosłowny cytat, że taki pogląd „nie wynika z konstytucji”. Niektóre media opisały tylko ten ostatni pogląd i stwierdziły – nie wiem na jakiej podstawie, bo w tym piśmie nic takiego nie ma – że MSZ go podziela. Może polski TK powinien zrezygnować z badania zgodności prawa unijnego z konstytucją RP?Nie mam żadnych wątpliwości że Trybunał Konstytucyjny może i powinien badać zgodność Traktatów z naszą Konstytucją. To wynika wprost z art. 188 pkt 1 – ten przepis jest jednoznaczny. „Trybunał Konstytucyjny orzeka w sprawach zgodności ustaw i umów międzynarodowych z konstytucją” – jaśniej chyba nie da się tego w prawie zapisać. Nie obawia się pan, że samo złożenie wniosku zostanie uznane za granicą za podważanie członkostwa w Unii Europejskiej?Kontrola wyroków TSUE to codzienność również w innych krajach członkowskich. Najlepszym przykładem są Niemcy. Jest cała seria orzeczeń Federalnego Trybunału Konstytucyjnego w Karlsruhe, już od lat 70., który stwierdza, że kompetencje unijnego Trybunału Sprawiedliwości są ograniczone tylko do spraw, które wynikają z unijnych traktatów.W jednym z ostatnich takich orzeczeń, tzw. sprawie Honeywell z 2010 r., niemiecki Trybunał Konstytucyjny stwierdził jasno: krajowy sąd konstytucyjny jest nie tylko uprawniony, ale wręcz zobowiązany do tego by kontrolować, czy TSUE nie wychodzi poza kompetencje, które państwa członkowskie przyznały mu w traktacie. To też jest jedna z naczelnych zasad prawa europejskiego – tzw. zasada przyznania, art. 5 Traktatu o UE. Organy Unii, w tym także TSUE, nie mogą działać w obszarach zastrzeżonych dla państw członkowskich. A jednym z takich obszarów jest właśnie sądownictwo.Opozycja zarzuca pańskiemu rządowi, że „ciężko pracuje na Polexit”.Trudno mi to zrozumieć. Niemcy od ponad 40 lat spierają się z unijnym Trybunałem o to, jakie są jego kompetencje. W piątek będę się widział z panią kanclerz Merkel i mogę ją o to zapytać, ale nie wydaje mi się, żeby mieli zamiar wychodzić z tego powodu z Unii Europejskiej.",,
Francuski rząd zakaże protestów „żółtych kamizelek” na Polach Elizejskich,"Po ostatnim marszu „żółtych kamizelek” premier Francji Edouard Philippe ogłosił, że protesty na Polach Elizejskich będą zakazane. Media i politycy mówią o fiasku polityki rządu i nieadekwatnych działaniach policji po zamieszkach. Podczas ostatniego protestu którego doszło do zamieszek, podpaleń i zdewastowano blisko 100 sklepów.","Rząd każe zablokować każdy marsz „żółtych kamizelek”, w którym będą brały udział agresywne grupy, zidentyfikowane podczas wcześniejszych zamieszek – ostrzegł Philippe. – Od przyszłej soboty zakażemy protestów „żółtych kamizelek” w dzielnicach, które najbardziej ucierpiały, jeśli tylko pojawią się grupy radykałów i jasne będzie, że ich zamiarem jest spowodowanie zniszczeń – dodał premier. Po sobotnim marszu, podczas którego zdewastowano blisko 100 sklepów, paryska Izba Handlowa poprosiła rząd o pomoc. Według firm ubezpieczeniowych koszt zniszczeń spowodowanych przez demonstrantów od początku ruchu „żółtych kamizelek” to 170 mln euro, nie licząc ostatniej soboty. Izba Handlowa domaga się pomocy od rządu po szczególnie niebezpiecznych zamieszkach w Paryżu, w czasie których podpalono budynki i kioski, zdewastowano kino, luksusowe sklepy, biura linii lotniczych i słynną restaurację Fouquet, zniszczono wiaty na przystankach i powybijano szyby eleganckich sklepów, a nawet firmowego butiku Disneya. Centrum tych zamieszek stały się Pola Elizejskie.Uczestnicy manifestacji podpalili m. in. budynek w centrum miasta, w którym na parterze siedzibę ma bank. Strażacy uratowali matkę z dzieckiem w chwili, gdy pożar docierał do ich mieszkania na drugim piętrze. Dziewięć osób mieszkających w tym budynku i dwóch strażaków odniosło niegroźne obrażenia. Skala zniszczeń jest tak duża, że – jak pisze Agencja Reutera – główna arteria Paryża stała się ponurą atrakcją, którą turyści zwiedzają również po to, by zobaczyć ślady po zamieszkach. Według Izby Handlowej w całej Francji odnotowano spowolnienie w handlu ze względu na powtarzające się co sobotę akty wandalizmu. AFP przytacza poniedziałkowe nagłówki gazet: „Jak to zatrzymać?”, „To nie do wytrzymania!” czy „Impas”. Prezydent Francji Emmanuel Macron spotkał się rano z ministrem spraw wewnętrznych Chiristophe'em Castanerem i minister sprawiedliwości Nicole Belloubet, by omówić metody poradzenia sobie z tym kryzysem. Według osoby z otoczenia prezydenta Macron uznał, że „nie można prowadzić dialogu z ekstremistami” z ruchu „żółtych kamizelek”. Przedstawiciel związku zawodowego policji Alliance Frederic Lagache powiedział dziennikarzom, że od policjantów oczekuje się teraz bardziej zdecydowanej reakcji na wybryki agresywnych demonstrantów, a to oznacza „pełną konfrontację i, być może, rannych”. Minister gospodarki Bruno Le Maire chce, aby od tej pory „żaden handlowiec i żaden rzemieślnik nie musiał już zabijać gwoździami drzwi (do sklepu) z powodu powtarzających się protestów”. Tygodnik „L'Obs” zauważa, że ruch „żółtych kamizelek”, który nadal nie ma „struktury ani programu”, przede wszystkim po to „rozbija sklepowe witryny i podpala kioski z gazetami, by być zauważonym”. „Wszystko jest lepsze niż brak reakcji BFMTV” – kontynuuje „L'Obs”, odnosząc się do popularnej telewizji prywatnej. Prokurator Orleanu poinformował, że przed sądem stanie pięć osób, które brały udział w sobotnich protestach na Polach Elizejskich, a następnie zostały zatrzymane w pociągu za posiadanie przedmiotów skradzionych ze zniszczonych sklepów, w tym naszyjnika od jubilera Swarovskiego, ekspresu do kawy marki Nespresso i ubrań marek Celio i Hugo Boss. Protesty „żółtych kamizelek” rozpoczęły się w listopadzie. Ruch ten odrzuca politykę gospodarczą Macrona, nastawioną – jak twierdzi – na duże koncerny i bogatych kosztem zwykłych pracowników. Domaga się podniesienia płac, emerytur i zasiłków dla bezrobotnych. Zniszczenia, podpalenia i obrabowanie około stu placówek handlowych na Polach Elizejskich przy okazji 18. sobotniej manifestacji „żółtych kamizelek” uznane zostały przez komentatorów za „fiasko taktyki politycznej i taktyki policyjnej” władz. Zgodnie z przewidywaniami mediów i polityków usunięto ze stanowiska prefekta policji paryskiej. Jego miejsce zajmie prefekt regionu Nowej Akwitanii. Wkrótce po ogłoszeniu tych decyzji przez premiera były deputowany Philippe Goujon, specjalista od spraw bezpieczeństwa wewnętrznego w partii Republikanie, stwierdził, że rząd „nie ma naprawdę nowej strategii” zapewnienia porządku publicznego. W wypowiedzi dla radia „France Info” za przemoc podczas manifestacji „żółtych kamizelek” polityk obwinił „niezdecydowaną i niewyraźną politykę rządu”. Doprowadziło to do tego, że – jak mówił – „cotygodniowe zgromadzenia to już nie manifestacje, ale partyzantka miejska”. Goujon wezwał do zmobilizowania wojska „nie w celu utrzymywania porządku, ale do ochrony budynków państwowych”, co odciąży policję. „Żółte kamizelki” i chuligani biorący udział w manifestacjach próbowali już dostać się do Pałacu Elizejskiego. Komentator prywatnej telewizji BFMTV Laurent Neumann ocenił dotychczasowe postępowanie władz wobec manifestantów jako „fiasko”. – To katastrofa dla (międzynarodowego) wizerunku Francji – dodał. Były redaktor naczelny tygodnika „L'Express” Christophe Barbier uznał, że władze miały nadzieję, iż kres ruchowi „żółtych kamizelek” położy zakończona właśnie, zwołana przez prezydenta Emmanuela Macrona „wielka debata narodowa”, w której Francuzi pokazywać mieli swe bolączki i proponować rozwiązania. Według komentatora prezydent, nadzwyczaj obecny w tej debacie, przecenia własne siły i „łudził się, że jego spektakl wystarczy, by zagasić pożar »żółtych kamizelek«”.Podczas gdy wielu komentatorów i polityków za zniszczenia i odejście od pokojowych manifestacji obarcza odpowiedzialnością lewackich zadymiarzy, inni zwracają uwagę na radykalizację „żółtych kamizelek”, wśród których pojawili się „ultra żółci”, gotowi do użycia przemocy.– Wygląda na to, że przemoc to jedyna rzecz, która powoduje, że rząd coś robi – powiedział jeden z bardziej znanych przedstawicieli „kamizelek” Eric Drouet.",,
Prawo i Sprawiedliwość wygrywa wybory do Parlamentu Europejskiego,"Prawo i Sprawiedliwość wygrywa wybory do Parlamentu Europejskiego, zdobywając 42,4 proc. głosów – wynika z badania exit poll pracowni IPSOS dla TVP Info. Drugie miejsce z wynikiem 39,1 proc. zajmuje Koalicja Europejska. Trzecie przypada Wiośnie Roberta Biedronia. Ta partia zdobyła 6,6 proc. Próg wyborczy przekroczyła także Konfederacja z wynikiem 6,1 proc. Pod progiem wyborczym znalazło się Kukiz’15 z 4,1 proc. i Lewica Razem z 1,3 proc. Frekwencja wyniosła 43 proc.","Zwycięzcą w wyborach do PE okazało się PiS. Na tę partię swój głos – według sondażu exit poll – oddało 42,2 proc. głosujących. Daje to 24 mandaty w europarlamencie. Drugą siłą z wynikiem 39,1 proc. staje się Koalicja Obywatelska, którą stworzyły Platforma Obywatelska, PSL, SLD, Nowoczesna i Zieloni. Taki wynik daje 22 mandaty w PE.Na trzecim miejscu uplasowała się Wiosna, założona przez Roberta Biedronia. Według sondażu jego partia zdobyła 3 mandaty, 6,6 proc. głosów.Prób wyborczy przekroczyła także Konfederacja z wynikiem 6,1 proc. poparcia. Daje to najprawdopodobniej 3 euromandatyPiąty wynik zdobyło Kukiz’15. Ugrupowanie Pawła Kukiza znalazło się pod progiem wyborczym. Poparło je 4,1 proc. głosujących. Sytuacja ta oznacza brak mandatów w PE.Pięcioprocentowego progu wyborczego nie przekroczyła także Lewica Razem z wynikiem 1,3 proc. Lewica Razem także nie zdobyła mandatów w europarlamencieFrekwencja wyniosła 43 proc. To znacznie więcej niż w wyborach pięć lat temu. Wówczas do urn poszło zaledwie 23,8 proc. uprawnionych do głosowania.",,
Johnson w Berlinie: Nie chcemy brexitu bez umowy,"Premier Wielkiej Brytanii Boris Johnson zapewnił w Berlinie, że nie chce chaotycznego brexitu. Powtórzył, że warunkiem porozumienia jest usunięcie z umowy wyjścia zapisów na temat backstopu, czyli mechanizmu awaryjnego dla Irlandii Północnej.","– Chcę, żeby nasi niemieccy przyjaciele, niemiecki rząd, miał absolutną jasność: w Wielkiej Brytanii chcemy umowy – przekonywał Johnson podczas wspólnej konferencji prasowej z kanclerz Angelą Merkel w Berlinie przed rozpoczęciem rozmów. Jest to pierwsza zagraniczna wizyta Johnsona w roli premiera Wielkiej Brytanii. – Musimy usunąć backstop. Jeśli nam się to uda, to jestem całkowicie pewny, że osiągniemy porozumienie – dodał, tłumacząc, że to przewidziane w umowie regulującej brexit tymczasowe rozwiązanie dotyczące granicy między Irlandią a Irlandią Północną jest poważnym problemem dla demokratycznego i suwerennego państwa, jakim jest Wielka Brytania. Johnson wyraził też nadzieję, że UE i Londyn „dadzą radę”. Nawiązał tym samym do hasła Angeli Merkel z 2015 r., wypowiedzianego podczas kryzysu migracyjnego. Merkel z kolei, witając premiera, oświadczyła, że Niemcy są gotowe na nieuregulowane wyjście Zjednoczonego Królestwa z Unii Europejskiej. – Cieszylibyśmy się z uregulowanego brexitu, ale jesteśmy też gotowi na wyjście bez umowy – zadeklarowała. Przypomniała, że kiedy zostanie znalezione rozwiązanie dla problemu granicy między Irlandią a Irlandią Północną, backstop nie będzie potrzebny. Pierwszym krokiem jest wysłuchanie pomysłów Wielkiej Brytanii w tej kwestii – powiedziała. Zaznaczyła też, że 27 państw UE reprezentuje wspólne stanowisko ws. brexitu.",,
Super Bowl: reklamy za miliony wyprzedane na pniu,"Na ponad dwa miesiące przed przyszłorocznym Super Bowl, finałem ligi futbolu amerykańskiego NFL, zostały wyprzedane wszystkie przerwy przeznaczone na reklamy. 30-sekundowy spot kosztuje 5,6 mln dolarów. To rekord w tej branży.","Mecz odbędzie się 2 lutego w Miami. W przerwie największego w USA wydarzenia sportowo-medialnego wystąpią gwiazdy muzyki pop Jennifer Lopez i Shakira. Z roku na rok wydarzenia te biją rekordy telewizyjnej oglądalności. Rosną także – i tak już astronomiczne – ceny czasu reklamowego. Firmy, które wykupiły reklamy na Super Bowl 2020, już chwalą się tym faktem. Przygotowują specjalne spoty, które często stają się „kultowymi”. I dlatego płacą za czas antenowy krocie. W porównaniu z finałem tegorocznym cena półminutowej reklamy skoczyła o 300 tys. dolarów.Finały Super Bowl z lat 2010-17 to jednocześnie osiem programów telewizyjnych najchętniej oglądanych w historii Stanów Zjednoczonych. Rekordowy był ten z 2015 r.: przed odbiorniki przyciągnął 114,4 mln Amerykanów. Ostatni cieszył się mniejszą popularnością – obejrzało go za pośrednictwem telewizji „tylko” 98,2 mln widzów.",,
Węgry staną za Polską. Komisarz: jesteśmy przeciwko specjalnej procedurze wobec Warszawy,"Węgry nie zgodzą się na zastosowanie specjalnej procedury wobec Polski – powiedział w rozmowie z Polskim Radiem Tibor Navracsics, pochodzący z Węgier unijny komisarz odpowiedzialny za kulturę, młodzież i sport. Wcześniej niemiecka prasa podawała, że Budapeszt nie zablokuje działań w tej sprawie. Tymczasem według informacji PAP KE prawdopodobnie nie nałoży na Polskę ochrony praworządności wobec Warszawy.","W środę odbędzie się posiedzenie Komisji Europejskiej, na którym omawiana ma być sytuacja w Polsce. Niemiecka gazeta „Frankfurter Allgemeine Sonntagszeitung” napisała w niedzielę, że  decyzja w sprawie rozpoczęcia procedury wobec Warszawy już zapadła, a węgierski komisarz nie zablokuje postępowania. Węgry murem za Polską– Niestety to były absolutnie fałszywe informacje – powiedział Polskiemu Radiu Navracsics. Wcześniej podobne deklaracje składał także premier Węgier Viktor Orban. – Unia Europejska nie powinna myśleć o wprowadzaniu jakichkolwiek sankcji przeciwko Polsce, bo to wymagałoby pełnej jednomyślności, a Węgry nigdy nie poprą żadnych sankcji przeciwko Polsce – zapewniał w zeszłym tygodniu. Według informacji PAP Komisja na razie nie ma zamiaru rozpoczynać procedury ochrony praworządności wobec Polski. Przeciwnikiem procedury ma być szef KE Jean-Claude Juncker. Środowe spotkanie ma zaś jedynie „uporządkować dyskusję” o sytuacji w Polsce po zmianie władzy.",,
Pawlak przeciwko publikacji taśm: Nie jestem osobą publiczną,"– TVP w ogóle mnie nie poinformowała, jakie i ile ma taśm. Nie jestem osobą publiczną. Od wielu lat nie jestem posłem, nie kandyduję w wyborach – powiedział na antenie TOK FM były premier Waldemar Pawlak. Chodzi o nagranie ujawnione przez portal tvp.info, na którym były prezes Polskiego Stronnictwa Ludowego mówi, że „Niemcy kupili sobie »Fakt«, »Newsweek«, Onet, żeby mieć większy wpływ na Tuska”.","Były premier i nadal wpływowy działacz Polskiego Stronnictwa Ludowego Waldemar Pawlak był gościem radia TOK FM. Jednym z tematów rozmowy były opublikowane przez portal tvp.info nagrania z udziałem Pawlaka i najbogatszego Polaka, Michała Sołowowa. – (…) Można by sobie nawet wyobrazić, że do takiej firmy jak TVN opłaci się dopłacić, żeby mieć taki wpływ na politykę jak TVN. Niemcy sobie kupili - przez inwestycję w Axel Springer – „Fakt”, „Newsweek”, Onet. To są przykłady, gdzie ja mogę jednak powiedzieć, że na Tuska większy wpływ ma artykuł w „Fakcie” niż opinia Konfederacji Pracodawców czy Komisji Trójstronnej. (…) Dzisiaj oddziaływanie mediów, które są pod kontrolą różnych międzynarodowych koncernów, jest dużo większe na polski rząd niż wszystkich przedsiębiorców razem wziętych – mówił na ujawnionym przez portal tvp.info nagraniu Waldemar Pawlak. Były premier rozmawiał wówczas z biznesmenem Michałem Sołowowem. W trakcie spotkania były wicepremier nie pozostawił złudzeń, że największa komercyjna stacja w Polsce roztacza nad międzynarodowymi koncernami parasol ochronny. – Niech pan wrzuci sobie statystykę: w ilu przypadkach TVN zaatakowało międzynarodowe globalne koncerny, a w ilu przypadkach zaatakowało w dużych programach polskich przedsiębiorców, to pan zobaczy. To nie jest tak, że dziennikarze to jest takie bezhołowie i bezmózgowie. Niech pan sobie wyobrazi, że w Polsacie jakiemuś dziennikarzowi zachciałoby się skrytykować inwestycje Solorza, Polkomtel czy jakieś inne – tłumaczył milionerowi Waldemar Pawlak. – To gimnastyka na krawędzi. Tutaj żadnego interesu przy publikacji tych taśm nie było – oznajmił były premier. Jego zdaniem w sprawie publikacji taśm z jego udziałem powinny zareagować służby. Były premier, były minister gospodarki, wieloletni działacz PSL i jego przywódca oznajmił, że nie jest osobą publiczną, a w sprawie publikacji przez portal tvp.info taśm z jego udziałem należy patrzeć przez pryzmat ochrony danych osobowych. – Trzeba zastanowić się nad RODO. TVP w ogóle mnie nie poinformowała, jakie ma taśmy. Nie jestem osobą publiczną. Od wielu lat nie występuje w sejmie, nie jestem posłem, nie kandyduję w wyborach. Te taśmy zostały użyte przez telewizję państwową w sposób świadomy – powiedział Pawlak.  Pawlak odniósł się również do jednego, 3,5-godzinnego nagrania z udziałem ówczesnego prezesa BZ WBK, Mateusza Morawieckiego. –Te taśmy z Onetu nie są z przestępstwa – oznajmił. Jego zdaniem dziennikarze tego portalu korzystają z nich „jak najbardziej legalnie”.",,
"Bez Petru, Schetyny i Kukiza. Na spotkaniu w sprawie TK tylko trzy partie","Tylko prezes PSL Władysław Kosiniak-Kamysz i przedstawiciel partii KORWiN Konrad Berkowicz zdecydowali się wziąć udział w sejmowym spotkaniu na temat sporu o Trybunał Konstytucyjny.  Na rozmowy z prezesem PiS Jarosławem Kaczyńskim nie przyszli reprezentanci: PO, Kukiz'15, Nowoczesnej, SLD i Partii Razem.","W Sejmie jest obecnie pięć projektów zmian prawa dotyczącego Trybunału Konstytucyjnego. Własne projekty nowych ustaw o TK złożyli: PiS, Nowoczesna oraz KOD –  jako obywatelski. Projekt noweli ustawy o TK przygotowały Kukiz'15 oraz PSL.   Szef PSL powiedział na wtorkowym briefingu w Sejmie, że ludowcy chcą wziąć udział w spotkaniu „w poczuciu odpowiedzialności za Polskę”.   – Sytuacja jest bardzo trudna. Pogłębia się chaos konstytucyjny. PiS do tej pory pozorowało działania. Trzeba dzisiaj odważnych, którzy pójdą i powiedzą PiS-owi: „sprawdzam”  – powiedział Kosiniak-Kamysz. Mówił, że ludowcy idą na spotkanie przestawić swój projekt ustawy o TK, który – przekonywał – jest propozycją kompromisu. Na spotkanie nie przybyli przedstawiciele: Platformy, Kukiz'15, Nowoczesnej, SLD i Partii Razem.  Wicemarszałek Sejmu Stanisław Tyszka (Kukiz'15) zapowiadał w poniedziałek, że jego klub pojawi się na spotkaniu, ale tylko pod warunkiem, że będą na nim obecne kamery. Na takie rozwiązanie nie zgodził się jednak marszałek Sejmu.   „PiS podjął decyzję, że żadnych kamer nie będzie. Nas w takim razie też. Poziom arogancji PiS-u przekracza wszelkie granice. Nie dla nas miały być te kamery, a dla obywateli. Dno” – napisał we wtorek lider Kukiz'15 Paweł Kukiz na jednym z portali internetowych.     Wiceszefowa klubu Nowoczesnej Katarzyna Lubnauer informując, że przedstawiciele jej klubu nie wezmą udziału w spotkaniu podkreśliła we wtorek, że posłowie Nowoczesnej liczyli, że dostaną „agendę spotkania, konkretną propozycję kompromisu ze strony PiS”.   – Ponieważ nic takiego nie otrzymaliśmy, nie otrzymaliśmy też żadnej deklaracji związanej z publikacją wyroku TK, zdecydowaliśmy się, że nikt z nas nie weźmie udziału w tym spotkaniu – podkreśliła Lubnauer.   „Chocholi taniec”  W spotkaniu nie uczestniczy też SLD. Lider tej partii Włodzimierz Czarzasty powiedział na wtorkowym briefingu, że spotkania – organizowane przez PiS i przez opozycję – przypominają „chocholi taniec”, nie mają sensu i nie będą miały, dopóki rząd nie opublikuje marcowego wyroku TK, a prezydent nie zaprzysięgnie trzech sędziów. Również działaczka Partii Razem Agnieszka Dziemianowicz-Bąk poinformowała we wtorek, że na spotkaniu u marszałka Sejmu nie będzie przedstawiciela jej ugrupowania. – Chcemy rozwiązania kryzysu wokół TK. Niestety PiS po raz kolejny urządza hucpę. Trudno oczekiwać poważnej rozmowy, skoro zaproszenie na spotkanie pojawiło się w poniedziałek  – wyjaśniła. „Sami się ośmieszają”      Skoro przedstawiciele klubów opozycyjnych nie chcą rozmawiać o swoich projektach, to się „sami ośmieszają” – uważa szef klubu PiS Ryszard Terlecki. – Najbardziej ośmieszą się ci, którzy złożyli projekty, a teraz mówią, że nie będą rozmawiać – skomentował.   To drugie spotkanie liderów zorganizowane ws. TK przez marszałka Sejmu Marka Kuchcińskiego; poprzednie odbyło się pod koniec marca z udziałem PiS (a także współpracujących z nią Solidarnej Polski i Polski Razem), PO, Kukiz'15, Nowoczesnej, PSL oraz ugrupowań pozaparlamentarnych: KORWiN, SLD i Partii Razem.  Prezes PiS po marcowym spotkaniu ocenił, że rozpoczął się dialog polityczny. Zapowiadał, że Sejm podejmie prace nad nową ustawą o TK, a partie będą mogły przedstawić swoje propozycje zmian.  Szansy na porozumienie ws. TK nie wykluczały wtedy Nowoczesna, PSL, SLD i KORWiN. Chęci kompromisu ze strony PiS nie widziały natomiast PO i Partia Razem.",,
Zazdrościć im mogą FBI i MI5. Kto tak psuje krew Rosjanom?,"Nie zwykli owijać w bawełnę. Co roku podają nazwiska i pokazują zdjęcia rosyjskiej „piątej kolumny”. Od dawna amerykańskie czy brytyjskie służby bardzo doceniają ich profesjonalizm. Teraz głośno zrobiło się o nich na całym świecie. Po tym, jak szef ich wywiadu oznajmił publicznie, że w kraju namierzono siatkę rosyjskich agentów wpływu. W wielu innych krajach skończyłoby się to na publicznej krytyce tych agentów. Tam mogą pójść za kraty.","„Namierzyliśmy siatkę polityków, dziennikarzy, dyplomatów i biznesmenów, którzy tak naprawdę są rosyjskimi agentami wpływu i którzy robią, co im się każe robić. Widzimy wyraźnie, że ci ludzie realizują agendę Rosji”. Te słowa szefa estońskiego wywiadu na dorocznym Aspen Security Forum w Kolorado wywołały duży oddźwięk w zachodnich mediach. Oczywiście dlatego, że padły tuż po spotkaniu Trumpa z Putinem, w samym środku burzy w USA wokół oskarżeń prezydenta i ludzi z jego otoczenia o niejasne powiązania z Rosjanami.Dyrektor generalny Estońskiej Służby Wywiadu Zagranicznego (Välisluureamet) Mikk Marran mówił oczywiście o problemach w jego kraju, ale mechanizmy mogą być podobne także gdzie indziej – co podkreśliło wiele mediów zachodnich.Imponująca skutecznośćMarran wie doskonale, co mówi, bo to właśnie maleńki nadbałtycki kraj może pochwalić się bardzo wysoką skutecznością w zwalczaniu rosyjskich szpiegów. Choć dodać tu należy, że to nie Välisluureamet (niewielka, głównie analityczna służba podległa ministerstwu obrony) zajmuje się łapaniem agentów. Robi to Kaitsepolitseiamet (KaPo), czyli Urząd Policji Bezpieczeństwa. Po prostu kontrwywiad.Dla nikogo, kto choć trochę zna specyfikę działania rosyjskich służb, nie może być zaskoczeniem ogromna cierpliwość, z jaką Moskwa prowadzi swych agentów, czy to tych klasycznych, czy wpływu. Mikk Marran mówił w Aspen o politykach, „którzy byli na marginesie lokalnej polityki jeszcze kilka lat temu, a teraz zasiadają w narodowych parlamentach czy rządach”. Jak przyznał szef Välisluureamet, Rosjanie „zrobili trochę złych inwestycji, ale też podjęli parę bardzo dobrych inwestycji”. Oczywiście chodzi o wybór kandydatów na agentów wpływu.Wybraną osobę Rosjanie otaczają swoistą „opieką”. Zapewniają mu wsparcie medialne, wsparcie polityczne. Proponują lub zapewniają pewne wyjątkowo korzystne biznesowe możliwości. Rzadziej, bo jest to bardziej ryzykowne, dostarczają niemal wprost pomoc finansową. Bardzo ważnym narzędziem jest po prostu szantaż. Tak zaczęło się w przypadku najsłynniejszego szpiega rosyjskiego w Estonii. Zresztą sprawa Hermana Simma to również potwierdzenie, jak Rosjanie potrafią przez wiele lat prowadzić cierpliwie agenta, aż dojdzie do stanowisk i wiedzy cennych dla Moskwy. Simm to największy wyrzut sumienia estońskiego kontrwywiadu. Nadzwyczaj bolesna lekcja, z której wyciągnięto wnioski. Estoński „kret” i portugalski nielegałSimm pracował w milicji  w czasach, gdy Estonia była sowiecka. Doszedł nawet do stanowiska inspektora kryminalnego. Pech chciał, że podczas stażu na Akademii MSW w Moskwie wpadł na handlu przemycanymi z Finlandii ciuchami. Zamiast wyrzucenia ze służby wybrał współpracę z KGB. Towarzysze z Łubianki zadbali o dalszą karierę Simma. Milicjant kryminalny nieoczekiwanie awansował na dużo ważniejsze politycznie stanowiska. Bo w czasie burzliwych wydarzeń przechodzenia Estonii od sowieckiej okupacji, przez tzw. suwerenność, do pełnej niepodległości Simm nagle stał się wielkim patriotą i zaangażował w organizowanie samoobrony przeciwko miejscowym sowieckim radykałom czy nawet możliwej interwencji Moskwy.Zasłużył się i trafił do MSW. A cztery lata później do ministerstwa obrony, na stanowisko szefa grupy informacyjno-analitycznej. Dla Moskwy już niezły kąsek. Nic dziwnego, że w 1995 roku pojawili się u Simma panowie z rosyjskiego wywiadu – przypominając, że kiedyś podpisał deklarację współpracy. I stawiając przed wyborem: albo zostaje to ujawnione, albo on współpracuje z Rosją (za niemałe pieniądze). Wybrał to drugie. To był sukces Rosjan. Ale prawdziwe żniwa ruszyły kilka lat później. W 2001 roku w resorcie obrony powstał departament ochrony tajemnicy państwowej. To komórka odpowiedzialna za koordynowanie wszelkich działań w zakresie ochrony tajemnicy, wydająca certyfikaty dostępu do informacji niejawnych, wreszcie za przekazywanie danych do NATO, UE i innych partnerów. Szczególnie istotne to ostatnie stało się po wejściu Estonii do NATO. Na czele wspomnianego departamentu stał nie kto inny jak Simm. Dało mu to dostęp do wszelkich tajnych informacji, którymi dzielą się członkowie Sojuszu. Regularnie gościł w Kwaterze Głównej NATO w Brukseli. Ufali mu wszyscy. Od Skandynawów po Anglosasów. To właśnie kwestie kontrwywiadowcze pogrążyły Simma. Służby zaczęły mu się przyglądać krótko po tym, jak przekazał oficerowi prowadzącemu z SWR dane osób, które kontrwywiady zachodnie podejrzewały o szpiegostwo na rzecz Rosji. Oczywiście część z nich faktycznie była agentami. Najprawdopodobniej jakaś zachodnia służba od swego źródła w rosyjskich służbach dowiedziała się o przecieku. I zaczęła szukać jego źródła u siebie. W maju 2008 roku rozpoczęła się operacja pod kryptonimem White Knight. Wiodącą rolę odgrywały w niej amerykańskie FBI i niemieckie BND. Simm był wówczas doradcą ministra obrony – objęto go staranną obserwacją.  Zdecydował błądSimm był nadzwyczaj ostrożny. Nigdy nie spotkał się z wysłannikiem rosyjskiego wywiadu dwa razy w tym samym miejscu. To samo, jeśli chodzi o „skrzynkę kontaktową”. Zazwyczaj pozostawiał pendrive’a w małym kartoniku po soku w jednym z publicznych koszy na śmiecie. Stamtąd zabierał go już rosyjski agent. Ze swoim oficerem prowadzącym Simm spotykał się w aż dziesięciu różnych krajach. Przełom w polowaniu na szpiega nastąpił 16 września 2008 roku. Jak to bywa w grach wywiadów, zdecydował błąd. Do Simma ktoś zadzwonił na komórkę, informując, że odwołuje zaplanowane wcześniej spotkanie. Rozmowę nagrał estoński kontrwywiad KaPo. Zidentyfikowano od razu osobę dzwoniącą. Był to obywatel Portugalii, Antonio Amurett de Jesus Graf. Od dłuższego czasu znany zachodnim służbom jako agent nielegał Służby Wywiadu Zagranicznego FR (SWR), naprawdę nazywający się Siergiej Jakowlew.Zachodnie służby wpadły na jego trop, gdy próbował zwerbować w innym kraju NATO ważnego urzędnika. Ten to zgłosił i tak kontrwywiad Sojuszu wziął pod obserwację „Jesusa”. To on był oficerem prowadzącym Simma. Tyle że działał bez dyplomatycznego przykrycia. To dawało większą swobodę działania, ale było też dużo bardziej ryzykowne. W razie wpadki groziło więzienie, a nie wydalenie z kraju.Dla prowadzących operację White Knight ten jeden telefon z 16 września był wystarczającym powodem, by działać. 19 września 2008 Simm z żoną jechali do centrum handlowego Röömu w podstołecznej miejscowości Keila po ciasto dla jego macochy. Został zakuty w kajdanki, gdy wysiadał z auta. W jego letnim domku funkcjonariusze znaleźli instrukcje od Jakowlewa, mnóstwo skopiowanych niejawnych materiałów, dwa pistolety i dwa karabiny.Piąta kolumnaW porównaniu z większością innych krajów UE i NATO Estonia – podobnie zresztą Łotwa i Litwa – ma trudniejsze zadania kontrwywiadowcze choćby z powodu posiadania znaczącej mniejszości rosyjskojęzycznej. Podczas gdy w innych państwach przede wszystkim należy uważnie obserwować rosyjskich dyplomatów, to w Estonii Moskwa chętnie sięga po szpiegów wśród miejscowych Rosjan – pozostałości po dekadach sowieckiej okupacji.Warto zwrócić uwagę na imiona i nazwiska szpiegów Moskwy schwytanych i skazanych w Estonii w latach 2015-2016. Nie ma tam rdzennie estońskich nazwisk: Aleksandr Rudnew, Maksym Gruzdew, Paweł Romanow, Artiom Małyszew, Alik Chuczbarow. To wszystko przedstawiciele mniejszości. Trzech posiada podwójne obywatelstwo (estońskie i rosyjskie), jeden ma tylko paszport estoński, jeden jest bezpaństwowcem. W 2017 roku skazano trzech kolejnych. Również nie byli etnicznymi Estończykami. To inni szpiedzy niż Simm. Bez porównania mniej wartościowi, ale przydatni z innych względów. Podczas gdy Simma prowadziła SWR, spadkobierczyni elitarnego I Zarządu Głównego KGB (wywiad), takich ludzi jak Rudnew czy Małyszew wykorzystywała FSB, która prowadzi także tzw. płytki wywiad, czyli rozpoznanie w najbliższym obszarze po estońskiej stronie granicy. Zresztą to właśnie FSB podlegają w Rosji wojska pograniczne. Działalnością przeciwko Estonii zajmują się wydziały FSB w obwodach z nią graniczących (Psków, St. Petersburg). Ale w istotniejsze operacje angażuje się centrala moskiewska.Tak było na przykład z porwaniem oficera KaPo Estona Kohvera jesienią 2014 roku. Estończyk został zwabiony w pułapkę na granicy i porwany. Potem wymieniono go na Aleksieja Dressena, schwytanego i skazanego wcześniej szpiega rosyjskiego w Estonii. Generalnie FSB skupia się na werbunku informatorów wśród przemytników i Rosjan mieszkających w Estonii, na ogół blisko granicy, podróżujących do krewnych w Rosji. Niestety dla Estończyków, ich granica lądowa z Rosją wciąż w dużej mierze przypomina sito. To na ogół pagórkowaty, gęsto zalesiony obszar, w którym nietrudno przejść granicę.Wbrew statusowiRzecz jasna, Rosja prowadzi działania szpiegowskie także z placówek dyplomatycznych na terenie Estonii. To ambasada w Tallinie i konsulaty generalne w Tartu i Narwie. Z tego drugiego zresztą w ubiegłym roku wydalono dwóch Rosjan za działalność „niezgodną ze statusem dyplomaty”.Podobnie jak w innych krajach mniej więcej co trzeci pracownik placówek dyplomatycznych Rosji w Estonii to funkcjonariusz służb specjalnych: SWR, GRU, FSB. Wiadomo, że odegrali oni istotną rolę podczas burzliwych zamieszek ulicznych, które wywołali rosyjscy radykałowie pod pretekstem obrony pomnika sowieckich żołnierzy w Tallinie wiosną 2007 roku. Co prawda KaPo nie zdobyła dowodów, że to rosyjski wywiad kierował bezpośrednio operacją (choć wiadomo, że przeprowadził wtedy zmasowany, pierwszy taki w historii, cyberatak na Estonię), ale wiadomo, że dochodziło do tajemnych spotkań dyplomatów (oficerów służb) z lokalnymi rosyjskimi aktywistami.Wiadomo też, że w Estonii w tym czasie wizytę złożyła delegacja rosyjskiego parlamentu, w której uczestniczył były szef FSB. Estońskie służby zwracają jednak w ostatnich latach uwagę na to, że zmienia się coraz wyraźniej sposób „przykrycia” agenta wywiadu. Obok klasycznego wykorzystania dyplomatów coraz częściej Rosja korzysta z nielegałów (typowa zimnowojenna metoda, wymagająca wielkiego zaangażowania służby oraz – przede wszystkim – czasu), a także agentów udających biznesmenów i dziennikarzy.                                                    Estońskie służby tropią rosyjskich szpiegów (fot. kapo.ee) Maksymalna jawność i surowe prawoStąd KaPo bardzo wiele uwagi poświęca obserwacji środowiska biznesowego oraz mediów. Po przykrych doświadczeniach z rosyjskimi inwestorami w strategicznych gałęziach gospodarki – z tranzytem i portami na czele – estoński kontrwywiad bacznie monitoruje, kto chce inwestować i w co? Przy każdym istotniejszym przypadku badana jest szczegółowo struktura kapitałowa inwestora. Ta faktyczna, a nie na papierze. Przy czym od razu należy zastrzec, że tak małemu krajowi jak Estonia dużo łatwiej kontrolować tego rodzaju napływ kapitału. Ale nie mniej groźne są działania rosyjskie w mediach. To fundament wojny hybrydowej – o czym Estończycy przekonali się przecież na długo przed Ukraińcami.Jak swego czasu zauważył pewien wysoki rangą pracownik Kaitsepolitsei, „Rosja nie przeprowadzi żadnej wojskowej operacji bez wcześniejszego wytworzenia wrażenia zagrożenia wewnętrznego. Informacja jest tylko narzędziem. Celem są wpływy”. Klasyczną metodą uprawiania takiej działalności przez rosyjski wywiad jest regularne wysyłanie do Estonii „korespondentów” rosyjskich mediów, którzy formalnie zgłaszają chęć opracowania jednego tematu, a w rzeczywistości tworzą fałszywe relacje i materiały pisane pod napisane wcześniej w służbach rosyjskich tezy. Wystarczy poczytać doroczne raporty KaPo, żeby przekonać się, ilu takich „dziennikarzy” wyrzucono lub choćby zdemaskowano.To właśnie wydawane od 1998 roku raporty o stanie bezpieczeństwa państwa są symbolem skuteczności Estonii w toczącej się cały czas wojnie informacyjnej z Rosją. Estończycy pierwsi (potem poszły w ich ślad inne kraje Europy Środkowej i Wschodniej, choć też w różnym stopniu) postanowili zagrać z Rosjanami w otwarte karty. I publikują nazwiska, wizerunki, nazwy osób i organizacji, które zdaniem KaPo działają na rzecz Rosji. Co ważne, często robią to, choć nie ma sądowego orzeczenia w tej czy innej sprawie. Taka maksymalna jawność okazuje się dość skutecznym narzędziem w walce z Rosją. Drugie skuteczne narzędzie to surowość kar. Jeśli już ktoś trafia przed sąd za działalność na rzecz Rosji, to zostaje skazany bardzo szybko (średnio kilka miesięcy od zatrzymania) i często na maksymalny wymiar kary. Szpieg, czyli kto?Bardzo istotne były szybko wprowadzone zmiany do prawa, poszerzające definicję działalności, którą uznaje się za szpiegowską. Wynikało to nie tylko z zagrożenia płynącego ze strony pozostałych po 1991 roku Rosjan oraz generalnie spuścizny postsowieckiej. W Tallinie szybko zrozumiano, jak bardzo zróżnicowane mogą być metody wywiadowcze stosowane przez Moskwę. Jak często mogą być to działania, których w świetle klasycznej definicji szpiegostwa nie dałoby się karać. Działania, o których tak dużo po 2014 roku mówi się jako hybrydowych. A przecież to nie Ukraina była pierwszą ofiarą działań hybrydowych Rosji. To właśnie Estonia, po zamieszkach i kryzysie wokół przeniesienia tzw. pomnika Brązowego Żołnierza (wiosna 2007 r.), wprowadziła pojęcie przestępstwa „konspirowanie przeciwko państwu Estonii”.Osoby oskarżane o to przestępstwo nie poszukują państwowych tajemnic, jak typowy szpieg, ale robią coś, co wygląda na systematyczną działalność przeciwko Estonii i estońskiemu społeczeństwu. Tak szeroka definicja znacznie ułatwia pociąganie do odpowiedzialności karnej osób działających na rzecz Rosji. Efekt? W ciągu ostatnich czterech lat w Estonii skazano na więzienie za taką działalność dziesięć osób, a na Łotwie tylko dwie. Jeśli więc szef estońskiego wywiadu mówi, że służby jego kraju zidentyfikowały siatkę agentów wpływu działających na rzecz Rosji, to można się spodziewać, że osoby  z tej listy nie tylko znajdą się pod pręgierzem publicznej krytyki, ale też mogą usłyszeć zarzuty.",,
Szydło: Apeluję do protestujących w Sejmie o zaufanie i powrót do domów,"– Ta ustawa będzie, będzie przegłosowana, będzie przyjęta, pomoc będzie skierowana – zaapelowała wicepremier i szefowa Komitetu Społecznego Rady Ministrów na antenie radia RMF FM do rodziców osób niepełnosprawnych i ich podopiecznych protestujących w Sejmie.","Szydło zadeklarowała w radiu, że projekt, o którym mówił premier, zostanie przygotowany najszybciej, jak to możliwe.– Prace w ministerstwie (rodziny, pracy i polityki społecznej) trwają od piątku, czyli od momentu, kiedy pani minister Rafalska wróciła ze spotkania (z protestującymi w Sejmie), ta praca została podjęta przez ministerstwo – powiedziała wicepremier. Dodała, że w poniedziałek o godz. 10:00 minister Rafalska „spotyka się ze swoimi pracownikami, którzy przygotowują założenia i projekt”. – Potrzeba na to trochę czasu, żeby projekt został napisany i przyjęty – dodała. Szydło zaapelowała do osób protestujących, o zaufanie i powrót z dziećmi do domów. Oświadczyła, że ministerstwo potrzebuje czasu, aby przygotować dobre rozwiązanie. – Wszystkim nam zależy na tym, żeby nie ścigać się w tej chwili z czasem, tylko żeby przygotować dobre prawo, dobre rozwiązanie, szybko je przyjąć i żeby ta pomoc do rodziców dzieci niepełnosprawnych trafiła – powiedziała.",,
Fort Trump zmieni geopolityczny układ regionu. Rusza maszyna rosyjskiej propagandy [OPINIA],"Ewentualna dyslokacja stałej bazy wojsk amerykańskich na terenie Polski radykalnie zmienia realia geopolityczne nie tylko naszego kraju, ale także całego regionu. To, co było obawą prezydenta Lecha Kaczyńskiego, a zmaterializowało się już w Gruzji i na Ukrainie, oddala się wraz z rozwojem liczebności i jakości wojska polskiego i sojuszniczego na terenie Rzeczypospolitej Polskiej.","Nie tak dawno kwestionowano zdolności sojuszu, a skrót NATO rozumiano jako No-Action-Talk-Only (brak czynów, tylko słowa). Dziś USA rozważają krok, który nada zupełnie nowy wymiar wiarygodności sojuszniczej i artykułowi 5. Traktatu Północnoatlantyckiego.Ruch ten jest w interesie USA, zapewnia bowiem „spokój” na flance wschodniej i po 15 latach od rozszerzenia NATO przesuwa obecność tam, gdzie są realne zagrożenia. Ma to fundamentalne znaczenie dla zabezpieczenia całego regionu, co jest kluczowe w kontekście rosnącej potęgi Chin. Wiarygodność USA jest bowiem walutą globalną i utrata lub zysk jej wartości w Europie jest odnotowywana w Pekinie. Stała obecność USA w Polsce pozwoliłaby na emanowanie stabilnością i bezpieczeństwem od Estonii po Rumunię, zapewniając zdolności do elastycznego działania na przestrzeni całej granicy NATO. Ta stabilność, zarówno polityczna, jak i militarna, nie jest na rękę Moskwie, która w swoich planach przed podjęciem działań stricte militarnych liczy na destabilizację przeciwnika i to, co powszechnie nazywane jest „wojną hybrydową”. Mimo oczywiście defensywnych planów NATO Rosja na zacieśniającą się współpracę polsko-amerykańską patrzy bardzo niechętnie. W swojej retoryce odmawia Polakom prawa do stanowienia o swoim bezpieczeństwie, widząc Europę Środkową jako swoją strefę wpływu, a amerykańską obecność jako zagrożenie. Z tego powodu należy być pewnym, że Rosja zrobi bardzo wiele, aby utrudnić przeprowadzenie tej geopolitycznej zmiany, która na trwałe może zmienić sytuację bezpieczeństwa w regionie.  Rosjanie wiedzą, że piach w tryby współpracy na linii Warszawa-Waszyngton najskuteczniej mogą sypać ze strony Zachodu. Tradycyjnym zastraszaniom ze strony Kremla brakuje skuteczności. Ile to razy dowiadywaliśmy się o „wycelowanych rakietach”. Rosji zależy na promowaniu narracji wyłączającej Stany Zjednoczone z architektury bezpieczeństwa europejskiego, tak aby bezpieczeństwo „od Lizbony do Władywostoku było sprawą Europejczyków”, czyli Paryża, Berlina i Moskwy. W tym kontekście na rękę im brexit oraz prezydent Trump, który jest nieakceptowany przez europejskie elity, które uważają za słowami Donalda Tuska, że „jeden Donald wystarczy”. Stany Zjednoczone z gwaranta bezpieczeństwa, dzięki któremu przez pół wieku Europa Zachodnia mogła się rozwijać, stają się niechcianym elementem. Dość powiedzieć, że tylko 35% Niemców ma pozytywne zdanie o USA, a większość chce wycofania wojsk z terenu ich kraju. Karta białoruskaGłównym elementem narracji kremlowskiej w walce z planami baz USA w Polsce będzie „karta białoruska” oraz akt założycielski NATO-Rosja z 1997 r. Skupmy się na tym ostatnim. Kreml wskazuje, że dyslokacja sił USA w Polsce jest złamaniem tego dokumentu i zwalania Rosję z jego postanowień. Dokładnie to samo wyraził ostatnio były dowódca generalny Rodzajów Sił Zbrojnych gen. broni w stanie spoczynku Mirosław Różański. Jak to bywa z rosyjską propagandą, nie ma ona wiele wspólnego z rzeczywistością. Dokument z 1997 roku jest dokumentem politycznym, nie umową prawną i nie tylko nie zabrania stacjonowania sił USA, ale także uzależnia obostrzenia od istnienia ówczesnych „warunków bezpieczeństwa”. Nawet oglądając świat z Kremla, widać, że świat jest inny niż w 1997 roku. Argument związany z aktem założycielskim jest pusty - każdy, kto przeczyta treść deklaracji, przekona się o tym samemu. Nie zmienia to faktu, iż polscy negocjatorzy mogą się spodziewać przywołania tej argumentacji ze strony niektórych natowskich sojuszników, którzy uważają, że „nie należy drażnić niedźwiedzia”. Nigdy do tej pory taktyka niedrażnienia Rosji nie przyniosła spodziewanych rezultatów. Jest tak z dwóch powodów: po pierwsze w oczach Rosji jest to przejaw słabości, po drugie plany imperialne Kremla nie są odpowiedzią na działania Zachodu. Nic to, bowiem Rosja ustami przedstawiciela MSZ, a także rzecznika Kremla ogłosiła, iż będzie musiała zareagować na „agresywne plany USA”. W jaki sposób? To już napisał bezpośrednio m.in. dziennikarz „Rzeczpospolitej” Rusłan Szoszyn: „w grę wchodzi rozmieszczenie rakiet na Białorusi”. Fundamentem tej fałszywej narracji jest założenie, że obecnie Białoruś jest w pewnym sensie niezależna wobec Rosji, ale w przypadku „agresywnych” działań USA i Polski Kreml może „być zmuszony zacieśnić” kontrolę i rozmieścić bazy na Białorusi. Jest to teza w pełni fałszywa: Kreml, wbrew odgrywanym od czasu do czasu przedstawieniom, ma przemożny wpływ na białoruską gospodarkę, armię, politykę czy w końcu służby specjalne. Bez ciągłego zaangażowania Rosji Białoruś jako państwo upada. Kuriozalne jest grożenie „bazami Rosji na Białorusi”, kiedy faktycznie armia białoruska jest komponentem Sił Zbrojnych Federacji Rosyjskiej. Wielokrotnie ćwiczone ofensywne operacje i przerzut wojsk, a także istniejąca infrastruktura nie pozostawiają cienia wątpliwości. Dość powiedzieć, że Białoruś jest częścią rosyjskiego systemu obrony powietrznej, który jest absolutnie kluczowy dla działań Rosji w regionie. To, czym w tekście pana Szoszyna grozi „białoruski analityk” („…Mińsk nie będzie miał wiele do gadania. Rosyjskie jednostki, łącznie z czołgami i artylerią, staną przy polskiej granicy”), jest faktem. Szkopuł w tym, że Mińsk już teraz nie ma wiele do gadania, w co jednakże nie chce wierzyć część zachodnich analityków, jak kania dżdżu wypatrując najmniejszych sygnałów sporów. Białoruś deklaruje neutralność w konflikcie ofensywnym, co, biorąc pod uwagę geografię wojskową Kremla, jest raczej żartem. Terytorium Białorusi w każdym konflikcie w tej części Europy ma kluczowe znaczenie i Moskwa doskonale zdaje sobie z tego sprawę. Ci politycy bardziej wsłuchujący się w głos Radia Moskwa mogą zacząć wywierać presję, argumentując, aby nie „zmuszać” Rosji do przejęcia Białorusi, którą Rosja od dawna faktycznie ma. Na podstawie fałszywej logiki, jakoby Rosja miała „reagować” na defensywne plany NATO, będziemy słyszeć apele, aby nie eskalować napięcia. To klasyczna już taktyka „kozy” - wstawić komuś do mieszkania kozę, a potem żądać ustępstw za jej wyprowadzenie. W rzeczywistości imperialna polityka Rosji - agresywne ćwiczenia zakładające użycie broni atomowej czy łamanie traktatów międzynarodowych, są przyczyną, a nie efektem polityki państw NATO.Niestety, Rosjanie mogą liczyć na powielanie ich narracji przez część państw NATO, które nad bezpieczeństwo Europy Środkowo-Wschodniej wolną przedkładać własne interesy ekonomiczne. Przejaw tego można zobaczyć w publicystyce, która wygłasza obawy o zacieśnienie sojuszu USA-Polska. NATO jest najskuteczniejszym sojuszem militarnym w historii świata, ale jego mechanizmy mogą być użyte do opóźnienia i rozmycia stanowczej odpowiedzi. Wielu bowiem nie w smak postanowienia szczytu NATO w Warszawie, których kontynuacja jest konieczna dla bezpieczeństwa Rzeczypospolitej.",,
Sąd o naklejkach „strefa wolna od LGBT” w „Gazecie Polskiej”,"„Gazeta Polska” musi wycofać z dystrybucji naklejki, na których wydrukowane zostało hasło „strefa wolna od LGBT” – taką decyzję podjął w środę Sąd Okręgowy w Warszawie.","„Gazeta Polska” dołączyła do 30. numeru tygodnika dodatek w postaci naklejki z hasłem „strefa wolna od LGBT”. Na wlepce widnieje również przekreślony symbol ruchu LGBT.W ostatnich dniach m.in. sklep Empik ogłosił, że nie będzie sprzedawał tego numeru pisma ze względu na dołączony dodatek. „Nie ma u nas miejsca na jawną dyskryminację i na treści łamiące prawo. Empik jest strefą pełną tolerancji, każdy jest u nas mile widziany wszystkich traktujemy z szacunkiem” – napisała w poniedziałek na Twitterze rzeczniczka Empiku Monika Marianowicz.W środę Sąd Okręgowy w Warszawie pozytywnie rozpatrzył pozew złożony przez Michała Wawrykiewicza i zdecydował, że Niezależne Wydawnictwo Polskie sp. z o.o. musi wycofać z dystrybucji dodatek w postaci naklejki. Sam tygodnik nadal będzie mógł być sprzedawany.",,
Pół miliona Polaków wsparło inicjatywę „Zatrzymaj aborcję”,„Ponad pół miliona Polaków podpisało się pod obywatelskim projektem zakazującym aborcji eugenicznej” – dowiedziała się Informacyjna Agencja Radiowa. To już ostatni tydzień zbiórki podpisów pod inicjatywą „Zatrzymaj aborcję”.,"– Przed złożeniem projektu w Sejmie codziennie spływają setki przesyłek z podpisami poparcia z całej Polski, a także od rodaków mieszkających poza granicami kraju – mówi Kaja Godek z Fundacji Życie i Rodzina, pełnomocnik inicjatywy „Zatrzymaj aborcję”.Podpisy mogą zbierać również osoby prywatne, a listy z podpisami wysyłać na adres akcji. – Wszyscy, którzy mają jeszcze w domu wypełnione karty albo organizują ostatnie zbiórki podpisów, powinni wysłać je na adres Komitetu najpóźniej do 20 listopada – informuje Kaja Godek.Podpisy zostaną złożone w Sejmie przed końcem listopadaInicjatywa „Zatrzymaj aborcję” ma na celu wykreślenie z ustawy o  planowaniu rodziny przepisu pozwalającego na aborcję ze względu na stwierdzoną prenatalnie niepełnosprawność lub chorobę. Poparcie dla obywatelskiego projektu  „Zatrzymaj aborcję” zadeklarowali między innymi: premier Beata Szydło, marszałek Senatu Stanisław Karczewski i minister nauki i szkolnictwa wyższego Jarosław Gowin. Prezydent Andrzej Duda zapowiedział, że podpisze nowelizację ustawy, gdy zostanie uchwalona przez parlamentarzystów.",,
TSUE o przepisach dotyczących sędziów Sądu Najwyższego. Jest orzeczenie,"Przepisy polskiego prawa w sprawie obniżenia wieku przejścia w stan spoczynku sędziów Sądu Najwyższego są sprzeczne z prawem Unii – orzekł w poniedziałek Trybunał Sprawiedliwości UE. Jego zdaniem, regulacje naruszają wymogi niezawisłości sędziowskiej. Poniedziałkowy wyrok TSUE kończy sprawę.","„Trybunał orzekł, że zastosowanie przepisów przewidujących obniżenie wieku przejścia w stan spoczynku sędziów Sądu Najwyższego (...) narusza zasadę nieusuwalności sędziów, która jest nierozerwalnie związana z ich niezawisłością” – poinformowano. Jeszcze w ubiegłym roku Trybunał przychylił się do wniosku Komisji Europejskiej o zawieszenie stosowania regulacji w sprawie obniżenia wieku przejścia w stan spoczynku sędziów Sądu Najwyższego i podjęcia wszelkich kroków, by przywrócić tych, którzy przez nowe prawodawstwo zmuszeni byli odejść. Polskie władze w ślad za tym zmieniły odpowiednio prawo. Na rozprawie KE argumentowała jednak, że nie jest pewne, czy te nowe regulacje eliminują naruszenia prawa Unii. Bruksela nie wycofała skargi, wskazując, że ze względu na znaczenie niezawisłości sędziowskiej w porządku prawnym Unii, sprawa ta powinna zostać rozstrzygnięta. W poniedziałkowym wyroku TSUE przypomniał, że prawo Unii opiera się na założeniu, że państwa UE podzielają wspólne wartości opisane w art. 2 traktatu. Założenie to ma uzasadniać istnienie między krajami unijnymi, a zwłaszcza ich sądami, wzajemnego zaufania. Dotyczyć ma ono tego – wskazał TSUE – że wartości, na których opiera się Unia, w tym także praworządność, będą uznawane, a w efekcie, że prawo Unii, które wprowadza je w życie, będzie przestrzegane. W wyroku zaznaczono, że konieczna wolność sędziów od wszelkiego rodzaju ingerencji lub nacisków z zewnątrz wymaga określonych gwarancji, takich jak nieusuwalność. „Zasada nieusuwalności wymaga w szczególności, by sędziowie mogli sprawować urząd do momentu ukończenia obowiązkowego wieku przejścia w stan spoczynku lub upływu kadencji sprawowania danej funkcji” – podkreślił TSUE. W orzeczeniu zaznaczono też, że od zasady tej mogą być wyjątki, ale wyłącznie pod warunkiem, że uzasadniają je nadrzędne i prawnie uzasadnione względy. Jednak tych – według TSUE – w polskim przypadku nie było. Trybunał odrzucił argumenty rządu, że podstawą obniżenia wieku przejścia w stan spoczynku do 65 lat była chęć dostosowania go do powszechnego wieku emerytalnego. Sędziowie uznali za to, że wprowadzenie mechanizmu, w którym to prezydent w dyskrecjonalny sposób miał decydować o ewentualnym przedłużeniu służby sędziego, a także to, że przepisy objęły blisko jedną trzecią sędziów SN, w tym jego prezes, mogą wzbudzać poważne wątpliwości co do rzeczywistych celów tej reformy. „Przepisy te nie wydają się ani właściwe dla osiągnięcia wskazywanych przez Polskę celów, ani proporcjonalne” – uzasadnił TSUE. Sędziowie skrytykowali to, że decyzja prezydenta w sprawie przedłużenia bądź nie możliwości orzekania nie była obwarowana jakimikolwiek obiektywnymi kryteriami i nie musiała być umotywowana. Nie było również od niej możliwości odwołania przed sądem. Trybunał podkreślił, że gwarancje niezawisłości i bezstronności sędziów wymagają, by dany organ wykonywał swoje zadania w pełni autonomicznie, będąc chronionym przed ingerencją lub naciskami z zewnątrz. Tymczasem – czytamy – „warunki i zasady proceduralne, jakim ustawa o Sądzie Najwyższym podporządkowuje ewentualne dalsze zajmowanie stanowiska sędziego Sądu Najwyższego po ukończeniu zwykłego wieku przejścia w stan spoczynku, nie spełniają takich wymogów”.Ustawa o Sądzie Najwyższym weszła w życie w kwietniu 2018 roku. Na jej mocy wiek przejścia w stan spoczynku sędziów SN został obniżony do 65 lat. Krytycy tych przepisów zarzucali rządzącym, że przepisy służą do przeprowadzania czystki w Sądzie Najwyższym i usunięcia prezes tej instytucji Małgorzaty Gersdorf. Przedłużenie możliwości orzekania było możliwe, ale konieczne było do tego oświadczenie o chęci dalszego zajmowania stanowiska i uzyskanie na to zgody głowy państwa. Komisja Europejska zaskarżyła te regulacje do Trybunału Sprawiedliwości jesienią ubiegłego roku po bezskutecznych próbach zmiany stanu prawnego w Polsce przy pomocy procedury przeciwnaruszeniowej. Sprawa była rozpatrywana w trybunie pilnym, dlatego już po kilku tygodniach sędziowie z Luksemburga zdecydowali o zawieszeniu przepisów. Poniedziałkowy wyrok kończy sprawę. Jeśli Polska by się do niego nie dostosowała (co stało się już wcześniej), KE mogłaby się domagać sankcji finansowych.",,
"Relikwiarz z iglicy Notre Dame odnaleziony. „Trzeba zbadać, czy zachował się w całości”","Odnaleziono relikwiarz z iglicy katedry Notre Dame de Paris. Wewnątrz spatynowanego repusowanego miedzianego koguta, symbolu zaparcia się św. Piotra, ocalały relikwie patronki Paryża św. Genowefy, patrona Francji św. Dionizego i fragment korony z cierni.","– Szczęśliwie kogut się odnalazł – powiedział Patrick Palem, były prezes i obecny doradca firmy Socra z Marsac-sur-l'Isle w departamencie Dordogne, której powierzono odrestaurowanie szesnastu XIX-wiecznych figur z repusowanej miedzi, zabranych w ubiegły czwartek z dachu katedry Notre Dame, gdzie otaczały iglicę postawioną tam przez architekta Eugene'a Viollet-le-Duca.Są to figury czterech ewangelistów oraz 12 apostołów, wśród których Viollet-le Duc miał uwiecznić swoje rysy, nadając je św. Tomaszowi. Patrzy on, nie jak pozostali, na Paryż, ale jakby przyglądał się samej iglicy.  Natomiast kogut miał zostać zdjęty z iglicy dopiero w czerwcu i wysłany do warsztatu odnowy i konserwacji dzieł sztuki i zabytków (Socra).Kogut czekał na konserwacjęWedług władz kościelnych w środku koguta znajdują się m.in. relikwie św. Genowefy, często przedstawianej z dwoma kluczami Paryża u pasa, jako opiekunki miasta i inicjatorki budowy słynnej bazyliki opactwa w Saint-Denis, zapoczątkowującej we Francji sztukę gotyku. Kościół ten, pod wezwaniem św. biskupa Dionizego, patrona całej Francji, pełnił funkcję głównej nekropoli jej władców. Przechowywano w nim obok relikwii insygnia koronacyjne oraz inne regalia francuskie. Relikwiarz świętej, z poświęconego jej kościoła, w którego miejscu obecnie stoi Panteon, zniszczono, paląc publicznie w 1793 roku jej relikwie.Miedziany kogut zawiera także relikwie św. Dionizego, pierwszego biskupa Paryża i męczennika, oraz fragment korony cierniowej. Również one mają moc chronienia paryżan.",,
Papież: praca jest istotnym elementem godności człowieka,"Na twiterze Ojciec Święty przypomniał, że obchodzimy dziś wspomnienie św. Józefa rzemieślnika. Podkreślił, że święto to zwraca uwagę na znaczenie pracy w życiu człowieka.","1 maja, w Święto Pracy Kościół katolicki wspomina świętego Józefa rzemieślnika. Święto ustanowił papież Pius XII w 1955 roku, nadając religijny wymiar laickim obchodom. Józef, z zawodu cieśla, był mężem Maryi i opiekunem Jezusa. Święto podkreśla szczególną godność i znaczenie pracy oraz jej rolę w duchowym rozwoju człowieka. Postać świętego Józefa była wielokrotnie przywoływana przez Jana Pawła II. Papież Polak podkreślał, że praca służy Bogu, człowiekowi i społeczeństwu. Święty Jan Paweł II zwracał uwagę, że praca najpełniej wyzwala z człowieka jego uzdolnienia, energię oraz inicjatywę. Jest też szkołą wielu cnót osobistych i społecznych, jak: wytrzymałość, solidarność, cierpliwość, męstwo i odwaga, a także współpraca i współzawodnictwo. Praca bogaci i łączy ludzi, jest posłannictwem i misją człowieka – mówił Papież Polak.",,
"Zbigniew Ziobro: KRS potrzebuje tlenu nowej, dobrej zmiany","– Nie da się dokonać w Polsce zmiany sądownictwa w jakimkolwiek obszarze w sytuacji, gdy  jej główny organ, który jest „szefem wszystkich sędziów”, będzie głównym hamulcowym – mówił w programie „O co chodzi” (TVP Info) minister sprawiedliwości, prokurator generalny Zbigniew Ziobro, wskazując na konieczność zmian w KRS. – Tworzymy mechanizm, który spowoduje, że kliki w sądownictwie zostaną przewietrzone – powiedział.","Sejm opowiedział się w piątek za dalszymi pracami nad prezydenckimi projektami ustaw o Sądzie Najwyższym i Krajowej Radzie Sądownictwa. Obie propozycje prezydenta trafią teraz do Komisji Sprawiedliwości i Praw Człowieka. – Istota rzeczy w Polsce sprowadza się do tego, jak będzie zarządzane sądownictwo. Czy to będzie ta przegniła korporacja, państwo w państwie, czy wpuścimy tam tlen związany z czynnikiem demokratycznym. Tlen nowej, dobrej zmiany w tym tego słowa znaczeniu, że wprowadzimy ludzi, którym będzie się chciało ciężko pracować, od których będziemy też wymagać znacznie intensywniejszej pracy – powiedział w TVP Info min. Zbigniew Ziobro.  „Szef wszystkich sędziów” Podkreślił, że „tego efektu z całą pewnością nie będzie, jeśli nie zmienimy KRS, bo nie da się dokonać w Polsce zmiany sądownictwa w jakimkolwiek obszarze w sytuacji, gdy jej główny organ, który – można powiedzieć – jest szefem wszystkich sędziów, będzie głównym hamulcowym, jak to do tej pory było, i będzie wspierał wszelką patologię, jaka dzisiaj ma miejsce w sądownictwie”. Minister ocenił, że znaczna część sędziów z KRS jest „zainteresowana obstrukcją, dezintegracją, dezorganizacją tego, co się dzieje, a nie wsparciem sensownej reformy polskiego sądownictwa”. Kolejny argument za zmianami    We wtorek KRS opublikowała komunikat, w którym namawia do uczestnictwa w proteście przeciw reformie sądownictwa. „Rozwiązania w projektach ustaw o SN i KRS likwidują niezależność sądów” – napisał w komunikacie rzecznik KRS sędzia Waldemar Żurek. „W piątek spotykamy się przed Pałacem Prezydenckim i przed sądami w całym kraju, by wyrazić naszą opinię o niszczeniu państwa prawa” – zapowiedział. Zapytany o to zaproszenie przez KRS na piątkową manifestację min. Ziobro powiedział, że „to jest kolejny, nie wiem, czy ostatni, argument, który przemawia za tym, aby dokonać zasadniczej zmiany Krajowej Rady Sądownictwa”. – Jeżeli do KRS trafią ludzie, którzy mają niski poziom moralny, etyczny, a czasami wręcz są ludźmi zdemoralizowanymi, o czym świadczyć może ich zachowanie w różnym wymiarze, to później działanie tego organu bardzo negatywnie wpływa na standardy w całym sądownictwie. I my chcemy dokonać zmiany – powiedział Ziobro.      „Szansa dla przyzwoitych ludzi”  – To, o czym mówi KRS, nie ma nic wspólnego z wolnymi sądami. Chyba że wolnymi od prawa, etyki, zasad, dyscypliny pracy, profesjonalizmu, osobistej kultury w stosunku do ludzi, którzy często są traktowani jak śmieci w sądach – wyliczał. Podkreślił jednocześnie, że w sądownictwie jest „wielu przyzwoitych ludzi”, którzy – w ocenie ministra – byli spychani na margines. – My chcemy dać im szansę i chcemy stworzyć mechanizm, który spowoduje, że te bardzo gęste klimaty, które doprowadziły do wytworzenia się sitwy, kliki w sądownictwie, zostaną przewietrzone poprzez mechanizm demokratycznego wyboru sędziów – zaznaczył.Pytany, czy Andrzej Duda wytrzyma presję związaną m.in. z ustawami o KRS i SN, Ziobro wyraził nadzieję, że prezydent chce zmiany realnej i będzie tę zmianę popierał. ",,
Opole: Śmierć na przejeździe kolejowym,"– Cztery osoby zginęły w wyniku zderzenia samochodu osobowego z szynobusem, do którego doszło we wtorek wieczorem pod Chmielowicami w woj. opolskim – poinformował oficer dyżurny KW Państwowej Straży Pożarnej w Opolu.","Do wypadku doszło na trasie kolejowej Opole-Szydłów. Na niestrzeżony i pozbawiony rogatek przejazd wjechał osobowy volkswagen, którym jechał mężczyzna i trzy kobiety. W przejeżdżający pojazd uderzył szynobus. Zginęły wszystkie osoby jadące samochodem. Pasażerom szynobusu nic się nie stało.W miejscu wypadku nadal pracują strażacy i służby ratunkowe. Szynobus, który uderzył w samochód, stoi około dwustu metrów za miejscem tragedii.  Przyczyny wypadku będzie wyjaśniała policja pod nadzorem prokuratury. Na trasie Opole-Szydłów na czas zakończenia akcji i oględzin wprowadzono zastępczą komunikację autobusową.",,
Eksperci o wojnie na Ukrainie: obiektywny obraz sytuacji mogą dać drony i biały wywiad,"– W oparciu o informacje, które przekazuje Moskwa i Ukraina oficjalnymi kanałami, bardzo trudno sobie wyrobić obiektywną ocenę sytuacji. Bardziej wiarygodne są dla mnie informacje z forów internetowych, na których publikują dziennikarze  – mówił w programie „Dziś wieczorem” TVP Info gen. Marek Dukaczewski, był y szef WSI. Z kolei Gromosław Czempiński, były szef UOP dodał, że bez penetracji ukraińskiego nieba przez drony, nie poznamy prawdy o np. takich wydarzeniach, jak ostrzelanie przez moździerze przystanku w Doniecku.","W czwartek rano pocisk z moździerza lub artyleryjski spadł w pobliżu przystanku trolejbusowego. Zginęło 13 osób, kilkadziesiąt trafiło do szpitali. O atak Ukraińcy oskarżają separatystów. Z drugiej strony separatyści, a także oficjalne rosyjskie media o tę zbrodnie oskarżają Ukraińców. Eksperci zaproszeni do programu „Dziś wieczorem” TVP Info pytani, czy takich wątpliwości nie rozwiałyby zdjęcia satelitarne, zaprzeczyli.  „Satelita to już za mało”  – Jeżeli przez 24 godziny nie latają tam drony, to bardzo trudno jest dostarczyć taką informację – powiedział gen. Gromosław Czempiński.  Były szef UOP podał przykład Izraela, w który drony są podstawowym narzędziem wywiadowczym. – Drony, które tam latają, odtwarzają miejsce wybuchu po to, aby pokazać skąd pocisk został wystrzelony, a nawet skąd została dostarczona amunicja i ludzie – mówił Czempiński. Dodał, że w obecnych czasach „satelita to już za mało”. – Satelita jest dużo mniej szczegółowy, a dodatkowo nie pokrywa przez 24 godziny obserwowanego obszaru – dodał. „CIA powoływało się na informacje z forów internetowych”  Z kolei gen. Marek Dukaczewski zaznaczył, że obie strony konfliktu na Ukrainie korzystają z takiego samego sprzętu wojskowego, stąd zdjęcia satelitarne nie będą bardzo pomocne. – Dlatego kluczowa jest informacja już nie ta strategiczna, którą daje nam rozpoznanie satelitarne, a operacyjno-taktyczna, którą możemy otrzymać albo do ludzi tam obecnych, albo właśnie dzięki dronom, które monitorowałyby cały ruch na danym obszarze – mówił Dukaczewski.  Z kolei siłę tzw. białego wywiadu, czyli np. informacji pochodzących z forów internetowych podkreślił Dukaczewski podając przykład katastrofy samolotu malezyjskich linii lotniczych, który został zestrzelony nad Ukrainą.  – Informacja o tym, skąd jednostka BUK-ów przyjechała, gdzie przyjechała i skąd odpaliła (rakietę –red.) pochodziła z forów społecznościowych, czyli białego wywiadu. Przeanalizowanie tego materiału dało wiarygodną informację. Co ciekawe, także CIA powołała się na tę informację – mówił Dukaczewski. „NATO widzi ruchy rosyjskich wojsk, ale nie ujawni ich Ukraińcom” Eksperci podkreślali jednak, że z pewnością rozpoznanie satelitarne daj możliwość śledzenia ruchu ciężkiego sprzętu wojskowego, który przekracza granicę ukraińską. – Trudno sobie wyobrazić, że ciężki sprzęt przejeżdża przez ukraińską granicę niezauważony. Nie ma takiej możliwości. To satelity wykrywają. Dlatego NATO ma w miarę precyzyjną informację nt. tego jakie wojska przesuwają się ze strony rosyjskiej na ukraińską  – mówił Czempiński. Tego samego zdania jest gen. Marek Dukaczewski, który jednak podkreślił, że NATO ma powody, aby nie ujawniać takich informacji stronie ukraińskiej. – Trzeba pamiętać, z całym szacunkiem dla Ukraińców, że ich administracja jest tak silnie spenetrowana przez  służby rosyjskie, że przekazanie im informacji spowoduje, iż dane o możliwościach wywiadowczych NATO bardzo szybko dotrą do Moskwy – zaznaczył Dukaczewski.",,
Kopacz: Jedno jest pewne – PSL ma zdecydowanie gorszy wynik,"– Jedno jest pewne – Polskie Stronnictwo Ludowe dostało zdecydowanie mniej mandatów do sejmików – powiedziała była premier Ewa Kopacz. Jej zdaniem metoda dzielenia mandatów do sejmików wojewódzkich, oparta na proporcjonalności względem oddanych na listę partyjną głosów (metoda d’Hondta) „premiuje najsilniejszych”.","Ewa Kopacz (Platforma Obywatelska) była gościem stacji TVN24. Była pytana m.in. o to, jak postrzega wynik wyborczy PSL i lidera tej partii Władysława Kosiniaka-Kamysza.– Liczba głosów oddanych na PSL jest zbliżona (względem wyborów samorządowych z 2014 r. – przyp. red.). Zapomnieli natomiast, że frekwencja była zdecydowanie wyższa – oznajmiła była premier.Jej zdaniem metoda przydzielania mandatów poszczególnym komitetom i partiom „premiuje najsilniejszych”. – PSL dzisiaj jako ta część, która razem z Koalicją Obywatelską będzie tworzyć koalicję w sejmikach, dołożą mniej niż dołożyli 4 lata temu – powiedziała Kopacz.W kolejnej części rozmowy odniosła się do osoby obecnego lidera PSL, o którym mówiła, że jest „bardzo przyzwoitym człowiekiem”.",,
Twórca sieci sklepów Biedronka nie żyje,"Alexandre Soares dos Santos, twórca sieci handlowej Biedronka, zmarł w Portugalii w wieku 84 lat po długiej chorobie – poinformowała w sobotę rodzina przedsiębiorcy.","Biznesmen, który wraz ze swoimi dziećmi od kilku lat plasował się na drugim miejscu listy najbogatszych ludzi Portugalii, zmarł w piątek w swoim lizbońskim domu.              W sobotę przed południem zarówno portugalskie media, jak i mieszkańcy tego kraju szeroko komentowali śmierć byłego prezesa koncernu Jeronimo Martins. Przypominali, że Soares dos Santos był m.in. twórcą działających w Polsce sieci sklepów Biedronka oraz drogerii Hebe.              Ekonomiści przypominają, że to właśnie dzięki jego decyzjom grupa Jeronimo Martins zdecydowała się zainwestować w Polsce. – Czas pokazał, że była to słuszna pod względem biznesowym decyzja – podkreślają eksperci. Zainspirował go pobyt w Polsce             W jednym z wywiadów Soares dos Santos ujawnił, że na pomysł stworzenia sklepów Biedronka wpadł w 1991 r. w następstwie podróży po Europie Środkowo-Wschodniej, w czasie której przedsiębiorca odwiedził m.in. Polskę. Pierwsze sklepy tej sieci pojawiły się w 1995 r. Dla grupy Jeronimo Martins otwierała je należąca do polskiego biznesmena Mariusza Świtalskiego spółka Elektromis.              Pochodzący z Porto Alexandre Soares dos Santos po ustąpieniu w 2013 r. z funkcji prezesa Jeronimo Martins wciąż kierował spółką Sociedade Francisco Manuel dos Santos, większościowego udziałowca portugalskiego detalisty. Na czele Jeronimo Martins stał przez ponad 40 lat. Po ustąpieniu przywództwo w grupie przejął po ojcu Pedro Soares dos Santos, który kieruje firmą do dziś.",,
Wicepremier Beata Szydło: 1100 zł także dla rencistów,"Wicepremier Beata Szydło zapowiada, że świadczenie w wysokości 1100 złotych oprócz emerytów otrzymają także renciści. To jeden z pięciu elementów tak zwanej piątki Kaczyńskiego – pięciu propozycji programowych Prawa i Sprawiedliwości.","Beata Szydło mówiła w Radiowej Jedynce, że ten program to wsparcie dla seniorów. Wicepremier przyznała, że wiele innych grup społecznych również potrzebuje wsparcia. Zapewniła, że rząd będzie konsekwentnie zaspokajał te potrzeby, ale stopniowo. Świadczenie w wysokości 1100 złotych ma zostać przyznane jednorazowo w maju. W tak zwanej piątce Kaczyńskiego znalazło się też między innymi poszerzenie programu 500 plus i przywrócenie połączeń PKS-owych. Wczoraj rzeczniczka rządu Joanna Kopcińska poinformowała, że propozycje zostaną zrealizowane do końca lata.",,
Rosyjski MON wątpi w śmierć Baghdadiego,"Nie ma wiarygodnych dowodów na to, że przywódca Państwa Islamskiego Abu Bakr al-Baghdadi został zabity podczas amerykańskiego nalotu. Ministerstwo wyraża wątpliwość, że taka operacja kiedykolwiek miała miejsce – powiedział w niedzielę rzecznik rosyjskiego ministerstwa obrony Igor Konaszenkow. Wiadomość podała rosyjska agencja informacyjna TASS.","– Ministerstwo Obrony Rosji nie ma wiarygodnych informacji na temat operacji sił USA w kontrolowanej przez Turcję części strefy deeskalacji Idlib, której celem miało być zlikwidowanie przywódcy Państwa Islamskiego Abu Bakra al-Baghdadiego – powiedział Konaszenkow.Zdaniem ministerstwa można mieć wątpliwości, czy amerykańska operacja w ogóle miała miejsce. Jak dodał, „po ostatecznym pokonaniu Państwa Islamskiego przez syryjską armię rządową przy wsparciu sił rosyjskich” ewentualna śmierć jego przywódcy nie będzie miała wpływu na sytuację w Syrii. O przelocie ośmiu amerykańskich śmigłowców nad terytorium kontrolowanym przez Rosjan mówił w trakcie konferencji prasowej sam Donald Trump. Rosja „traktowała nas wspaniale” – ocenił amerykański prezydent. Rosjanie „nienawidzą IS tak samo jak my” – zapewnił.",,
Para homoseksualna nie adoptuje dziecka Polki mieszkającej na Wyspach,"Synek mieszkającej w Wielkiej Brytanii Polki, który decyzją sądu został jej odebrany, a następnie miał zostać oddany do adopcji parze homoseksualnej, będzie jednak wychowywany przez rodzinę heteroseksualną, poinformował wiceminister sprawiedliwości Michał Wójcik.","„Mam dobrą wiadomość. Mały Harry trafi do rodziny heteroseksualnej w Wielkiej Brytanii, będzie miał zachowaną tożsamość, jedno z rodziców ma narodowość polską i jest chrześcijaninem. Dziękuję instytucjom brytyjskim. Słowa dotrzymałem. Dobro dziecka wygrało!” – napisał na Twitterze Michał Wójcik. Na początku października zeszłego roku sąd odebrał mieszkającej od kilkunastu lat w Wielkiej Brytanii pani Anecie prawo do opieki nad synkiem, Harrym. Stało się to po wypadku, do którego doszło, gdy zostawiła go samego pod opieką 13-letniej córki. Chłopiec poparzył się gorącym naczyniem. Sąd wziął pod uwagę także to, że kobieta cierpi na depresję i epilepsję, a wcześniej straciła prawo do opieki nad pozostałymi dziećmi. Kobieta zaakceptowała fakt, że Harry zostanie jej odebrany, ale gdy później dowiedziała się, że ma zostać oddany pod opiekę parze homoseksualnej, nie wyraziła na to zgody i próbowała interweniować w brytyjskiej opiece społecznej, a także u jednego z polskich konsulów w Wielkiej Brytanii. Nie przyniosło to rezultatu.",,
NBP wprowadza nowe monety kolekcjonerskie. „Bielik” na 100-lecie niepodległości,"„Bielik – 100-lecie odzyskania przez Polskę niepodległości” to nowe, złote monety Narodowego Banku Polskiego. Dostępne są w nominałach 50 zł, 100 zł i 500 zł, wykonane ze złota próby 999,9.","Waga monet wynosi odpowiednio 3,10 g, 7,78 g oraz 31,10 g, czyli 1/10, 1/4 oraz jedną pełną uncję. – Emisja nowej monety „Bielik” to przełomowe wydarzenie dla Narodowego Banku Polskiego. Chcieliśmy uczcić szczególną dla każdego Polaka 100. rocznicę odzyskania niepodległości naszej Ojczyzny. To ważna forma upamiętnienia dziejowego wydarzenia i zaznaczenia obecności Polski w świecie. Mam nadzieję, że polski „Bielik” dołączy do liczących się, rozpoznawalnych na całym świecie monet – mówi prof. Adam Glapiński, prezes Narodowego Banku Polskiego. Monety są w sprzedaży od poniedziałku w oddziałach Narodowego Banku Polskiego. Ich cena jest kształtowana na podstawie codziennie ustalanego kursu złota, czyli od ok. 700 zł do prawie 5,5 tys. złotych.",,
Koreańskie „okno życia” ratuje setki dzieci od śmierci,"W ciągu niespełna 10 lat z inicjatywy pastora Lee Yong-raka udało się uratować w Seulu od pewnej śmierci 1526 noworodków porzuconych przez ich matki zaraz po porodzie. Stało się to możliwe dzięki „oknu życia”, zainstalowanemu z inicjatywy 64-letniego duchownego ze wspólnoty protestanckiej Kościół Wspólnoty Jusarang, która działa na południu metropolii stołecznej.","„Okno Życia” – pierwsze w Korei Południowej – uruchomiono w 2009 r. Według pastora i współpracujących z nim osób większość matek, które podrzucają tam swoje nowo urodzone dzieci, zaszła w ciążę poza małżeństwem lub w wyniku przemocy seksualnej. Ponad połowa przypadków dotyczy dziewcząt 20-letnich i młodszych. – Matki pozostawiają zwykle dziecko wraz z listem, w którym opisują swe przejmujące historie i obiecują, że wrócą – powiedział pastor południowokoreańskiej agencji Yonhap. Dodał, że kobiety te „żyją w rozpaczliwych warunkach, nie mając dokąd pójść ani do kogo mogłyby się udać z prośbą o pomoc”. Po niezbędnym dochodzeniu policyjnym i załatwieniu różnych procedur administracyjnych dzieci trafiają do sierocińca lub do domu rodzinnego. Wspólnota prezbiteriańska Jusarang, do której należy Lee, zajmuje się dziećmi przez sześć miesięcy. Samotne matki, które postanawiają wychować niemowlaka z „okna życia” jako własne dziecko, otrzymują różne formy wsparcia, łącznie z finansowym i pomoc doradczą. Przez wiele lat rząd prosił pastora o odłożenie decyzji w sprawie otwarcia okna, ostrzegając go przed ewentualnymi oskarżeniami i sprawami karnymi z powodu przyczyniania się do porzucania dzieci. Duchowny odmawiał zainstalowania tam kamer bezpieczeństwa i zabezpieczania odcisków palców pozostawionych w oknie, aby nie dopuścić do zatrzymywania i karania rodziców. Otwarcie ,,szkatułki życia”, jak bywa to nazywane w samej Korei, wywołało głośny oddźwięk w łonie Kościoła, również budząc sprzeczne opinie. W odpowiedzi pastor próbuje przekonywać rodziców, aby nie pozostawiali dzieci. Według niego prawie 95 proc. z nich odbyło z nim przynajmniej jedną krótką rozmowę a 17 proc. zmieniło swą pierwotną decyzję. Od czasu rewizji południowokoreańskiego prawa o adopcji dzieci w 2012 wolontariusze wspólnoty dostrzegają gwałtowny wzrost liczby podrzuconych dzieci. Jeśli w 2011 było ich 22, to w rok później liczba ich zwiększyła się do 79, w 2013 – do 220 i w 2014 – do 248. Obecne przepisy wymagają, aby rodzice zapisywali swe dzieci z ich imionami, jeśli chcą je oddać do adopcji. Z myślą o opiece nad matkami i dziećmi w wypadku niechcianych ciąż pastor Lee Jong-rak zgłosił w ubiegłym roku do parlamentu projekt ustawy, która pozwalałby takim kobietom rodzić anonimowo, pozostawiając następnie noworodka państwu i zachowując swątożsamość w dokumentach poświadczonych w urzędzie państwowym. Dzieci miałyby prawo poznać tożsamość swych rodziców biologicznych, gdy skończą 16 lat i po wyrażeniu na to zgody przez sąd.",,
"Ratują dzikie zwierzęta, ale samorząd nie chce regulować rachunków","Spór o opiekę nad dzikimi zwierzętami w Przemyślu. Miasto nie chce regulować rachunków za pomoc udzielaną rannym zwierzętom. Świadczą ją weterynarze, którzy założyli jedną z najbardziej znanych fundacji opiekujących się gatunkami chronionymi.","Ośrodek Rehabilitacji Zwierząt Chronionych w Przemyślu – taką nazwę nosi fundacja – jest znany ze swej działalności w całej Polsce. Gdy w Przemyślu znajdowany jest ranny orzeł, ryś czy sarna, zwykle trafia właśnie tu. Wcześniej koszty leczenia dzikich zwierząt pokrywało miasto. Od kilku miesięcy ratusz odsyła faktury.    – Wszystkie faktury, które wystawialiśmy na usługi w związku z zabezpieczaniem, z wyłapywaniem dzikich zwierząt, zapewnieniem im opieki weterynaryjnej, zostały odesłane z informacją, że w sprawie finansowania tego typu zdarzeń mamy się zwrócić do Skarbu Państwa, do wojewody – mówiła w rozmowie z TVP Info Justyna Nawodna z Ośrodka Rehabilitacji Zwierząt Chronionych w Przemyślu.    Taka sytuacja sprawiła, że ośrodek zaczął mieć problemy finansowe, a jest m.in. azylem dla kalekich bocianów i innych chronionych ptaków, które są tu leczone, by mogły wrócić na łono natury.   Weterynarze tłumaczą, że nie zabiegają o to, by właśnie oni zajmowali się rannymi dzikimi zwierzętami z Przemyśla. Chcą natomiast, by ta kwestia została uregulowana. Miasto twierdzi, że jeśli chodzi o troskę o zwierzęta, wywiązuje się z obowiązków. Na przykład jako jedno z niewielu w województwie podkarpackim prowadzi schronisko dla psów i kotów. Ze zwierzętami dzikimi sprawa – zdaniem ratusza – wygląda o tyle inaczej, że gdyby okazało się, iż samorząd przelewa środki publiczne za usługi, których nie powinien zlecać, instytucje kontrolne mogłyby takie działanie zakwestionować. O rozstrzygnięcie spornej kwestii zwróciło się do wojewody, a ten do ministerstwa.    – My mamy nad sobą jako miasto cały szereg instytucji nas kontrolujących. Zupełnie zrozumiałe jest, że również tych instytucji pytamy, jak się mamy zachować w określonych przypadkach. Jeżeli podmiot gospodarczy wystawia miastu fakturę, to jeszcze nie znaczy, że my mamy za nią zapłacić. Musimy mieć do tego jakąś podstawę – wyjaśniał Bakun.    Przedstawiciele fundacji mają żal z powodu takiego postawienia sprawy. Pracując charytatywnie pomagają rannym ptakom chronionym, prowadzą azyl dla kalekich bocianów, zbierają pieniądze na utrzymanie chorych zwierząt do czasu ich powrotu do natury. Twierdzą, że w ten sposób promują Przemyśl w całej Polsce. A od miasta nie mają żadnej pomocy.",,
Przed meczem z Ukrainą. „Teraz niech inni się nas boją!”,"– Na tych mistrzostwach Polska nie gra już meczu otwarcia, meczu o wszystko i meczu o honor. Tym razem pierwszy mecz był „na dobry początek”, drugi „o komfort” a trzeci będzie o pierwsze miejsce w grupie – mówił w programie „Po przecinku” TVP Info, Adam Godlewski, zastępca redaktora naczelnego „Piłki Nożnej”.","Przed wtorkowym meczem z Ukrainą, Adam Nawałka zapewnił, że biało-czerwoni są gotowi do starcia o trzy punkty. – Okażemy szacunek rywalom poprzez to, że będziemy do spotkania doskonale przygotowani pod każdym względem – powiedział selekcjoner. Reprezentacja Polski wygrała wcześniej mecz z Irlandią Północną i zremisowała z Niemcami. Zajmuje drugie miejsce w grupie z 4 punktami. Zapracowali na strach przeciwnikówZdaniem Adama Godlewskiego wtorkowy mecz z Ukrainą jest bardzo ważny, ponieważ stawką jest pierwsze miejsce w grupie, ale także znaczne premie finansowe od UEFA. – Nie spodziewam się, że zostanie on potraktowany przez trenera Adama Nawałkę tylko i wyłącznie jako poligon doświadczalny i przetestowanie zawodników. To pierwsza, historyczna możliwość przejść do kolejnej fazy gry na Euro. Oczywiście trzeba także oszczędzać siły na kolejne mecze i uważać na kartki – tłumaczył dziennikarz. Jego zdaniem Ukraińcy mogą potraktować mecz z Polską jak spotkanie o honor, ponieważ przegrali dwa wcześniejsze mecze. Tym bardziej, że spotkanie to może być pożegnaniem selekcjonera naszych wschodnich sąsiadów. Godlewski zwrócił także uwagę, że po raz pierwszy od wielu lat to Polska jest niewygodnym przeciwnikiem dla innych uczestników Euro. – Na tych mistrzostwach Polska nie gra już meczu otwarcia, meczu o wszystko i meczu o honor. Tym razem pierwszy mecz był „na dobry początek”, drugi „o komfort” a trzeci będzie o pierwsze miejsce w grupie. Nasi piłkarze ciężko zapracowali, że teraz niektóre drużyny nie chcą trafić na Polskę – mówił.",,
Co naprawdę robią polscy żołnierze w Iraku?,"Od trzech lat trwa polska misja wojskowa w Iraku. Od samego początku wiadomo było, że będzie ona miała charakter niebojowy i nie ma nic wspólnego z poprzednim pobytem naszych wojsk w tym kraju. Irakijczycy potrzebowali wsparcia szkoleniowego dla swoich oddziałów walczących z tzw. Państwem Islamskim. I choć obecność naszych żołnierzy w Iraku nie budzi tam żadnych kontrowersji, to w Polsce została ostatnio ostro zaatakowana przez środowiska prorosyjskie.","Informacje na temat VI Zmiany Polskiego Kontyngentu Wojskowego w Iraku są powszechnie dostępne, a na Facebooku istnieje nawet publiczny profil „VI Zmiana PKW Irak”. Każdy, kto jest naprawdę zainteresowany tym, co nasi żołnierze tam robią i gdzie stacjonują, a nawet jak spędzają wolny czas, może to zrobić w parę sekund wchodząc na ten profil.Ktoś jednak postanowił nagle zrobić z tego „sensację”, rozpalając wyobraźnię swoich czytelników dwuznacznymi insynuacjami. Wojciech Szewko, wśród swoich twitterowych fanów uchodzący za eksperta ds. Bliskiego Wschodu, ogłosił kilka dni temu, że „odkrył”, iż agencja Fars, powołując się na jedną z niewielkich irackich stron internetowych, „ujawniła”, że do bazy al-Asad w irackiej prowincji Anbar przybyło 150 polskich żołnierzy.Media irańskie i irackie „ujawniają”, że w bazie al-Asad stacjonują również Amerykanie, a Irak sąsiaduje z Iranem i nawet nazywa się prawie tak samo: brzmi więc podejrzanie, tajemniczo, nieprawdaż? Ale jedyną kwestią, która w tej sprawie jest niejasna jest to, czy była to zwykła wpadka, poszukiwanie sensacji na siłę wynikające z osobistej próżności czy też świadoma dezinformacja. Wiadomo bowiem, że insynuacje dotyczące rzekomego „prawdziwego celu” pobytu polskich żołnierzy w Iraku zostały twórczo rozwinięte przez prorosyjskie strony internetowe oraz armię prorosyjskich trolli i „pożytecznych idiotów”. Można więc było wyczytać, że polscy specjalsi wyjechali „strzelać do Irakijczyków”, „służyć USA i Izraelowi”, czy też „szykować się na wojnę z Iranem”. Bardzo łatwo można sprawdzić, że wszystkie te rewelacje to jedna wielka bzdura. Jest to przy tym atak na naszych żołnierzy, którym należy się szacunek i uznanie za świetnie wykonywaną robotę. Polski wkład w zniszczenie tzw. Państwa Islamskiego Chodzi oczywiście o prawdziwą robotę, a nie wymysły Szewko i jego fanów. Decyzja o wysłaniu polskich żołnierzy do Iraku zapadła na początku 2016 r., a pierwsza zmiana PKW Irak pojawiła się tam 20 czerwca 2016 r. Cztery miesiące później armia iracka rozpoczęła najważniejszą rozprawę z siłami tzw. Państwa Islamskiego w Iraku, tj. trwającą ponad 9 miesięcy bitwę o Mosul.Polacy w niej nie brali udziału, ale też przyczynili się do zwycięstwa Iraku nad wspólnym wrogiem tego kraju oraz Europy. Od początku mosulskiej bitwy sceptycy wieszczyli rychłe załamanie się ofensywy ze względu na spodziewane duże straty w doborowych oddziałach. Wciąż żywa była pamięć kompromitującej jakości armii irackiej, która w czerwcu 2014 r. w popłochu uciekała z Mosulu.To właśnie specjalsi z różnych krajów, w tym nasi, zmienili tę sytuację. Szkoląc kolejnych żołnierzy spowodowali, że Irak miał świeże rezerwy, które mógł rzucić na front w miejsce zabitych i rannych. W bitwie o Mosul zginęło około 1500 żołnierzy irackich, a około 5-6 tys. zostało rannych. Znów pesymiści roztaczali czarne wizje, że po zwycięstwie nad tzw. Państwem Islamskim szybko wybuchnie nowa wojna domowa, bo doborowe wojsko irackie będzie przetrzebione walkami. I ponownie nic takiego się nie stało dzięki temu, że szkolenia były kontynuowane. Polacy też nie zawiedli Irakijczyków i zostali. Kakofonia krytykantówWyjazdowi naszych żołnierzy na tę misję od samego początku towarzyszyły osobliwe wypowiedzi polityków i niedoinformowanych dziennikarzy, znających Irak tylko ze zdjęć. Na przykład były minister obrony narodowej z PO Tomasz Siemoniak grzmiał w czerwcu 2016 r. w Sejmie, że jakoby „nie wiadomo, jaki jest polityczny i militarny cel tej misji”, sugerując, że skoro Irak to nie jest misja NATO to znaczy, że nie jest to nasza sprawa.Jednocześnie PO domagała się w tym czasie, by Polska otworzyła swe granice dla uchodźców uciekających z powodu wojny z tzw. Państwem Islamskim. Mówiła też o solidarności, a przecież tzw.  Państwo Islamskie dokonywało wówczas intensywnych zamachów w Europie. Trudno było zatem połapać się, czy w końcu zniszczenie tzw. Państwa Islamskiego jest też w naszym interesie, czy wręcz przeciwnie powinniśmy spokojnie przyglądać się, jak ta potworna organizacja opanowuje Bliski Wschód, morduje i powoduje eksodus miejscowej ludności. Ciekawe, jaki byłby jej następny cel. W lipcu 2017 r. ambasador Iraku w Polsce Asad Abu Gulal w wywiadzie przeprowadzonym przeze mnie dla portalu Defence24.pl stwierdził, że „naród iracki jest wdzięczny za decyzję polskiego rządu o wysłaniu polskich żołnierzy sił specjalnych z misją szkoleniową do Iraku”. – Rola polskich specjalsów w przygotowaniu bojowym żołnierzy irackich była bardzo duża i Irak nie zapomni tego Polsce – podkreślił. Informacje o kolejnych zmianach pojawiały się w polskich mediach, a w listopadzie 2018 r. w wywiadzie przeprowadzonym przeze mnie dla PAP z rzecznikiem prasowym Połączonego Dowództwa Operacyjnego (JOC) irackich sił zbrojnych gen. Yahya Rasulem stwierdził on, że „wojsko jest wdzięczne Polsce za wsparcie w wojnie z Państwem Islamskim”. Warto dodać, że w skład JOC wchodzą też szyickie oddziały znane jako al-Haszed asz-Szaabi, a pracownicy oddziału medialnego tej formacji (Alam al-Harbi) tłumaczyli tę rozmowę. Nie ulega zatem najmniejszej wątpliwości, że poza terrorystami tzw. Państwa Islamskiego nikt w Iraku nie miał problemu z naszą obecnością wojskową. Real-politik czy idioten-politik?Oczywiście nie byliśmy tam jedynym krajem wspierającym Irakijczyków i to oni więcej zrobili dla świata niszcząc tzw. Państwo Islamskie niż świat dla nich udzielając im jakiejś pomocy. My po prostu dołożyliśmy swoją cegiełkę w dziele zniszczenia tego tworu. Ale został on pokonany tylko w wymiarze terytorialno-militarnym, a jego potencjał terrorystyczny i ideologiczny wciąż pozostał. Irakijczycy regularnie podejmują operacje terrorystyczne. A my dalej ich do tego szkolimy, m.in. by iracki żołnierz wybił tych drani u siebie i nie mogli się oni rozejść po całym świecie i na przykład trafić również do pięknego i bezpiecznego kraju nad Wisłą.Liczba strat sześciu dotychczasowych zmian PKW Irak wynosi równe ZERO. Czyż nie lepiej zadbać o nasze bezpieczeństwo daleko od naszych granic nie angażując się do tego bezpośrednio w działania wojenne? Odpowiedź wydaje się być oczywista. Ale jak widać nie dla każdego. Pod przykrywką „real politik” realizuje się szkodliwą propagandę pt. „To nie nasza wojna”, sugerującą, wbrew oczywistym faktom, że Polacy pojechali tam walczyć przeciwko Irakijczykom. Wystarczy wsiąść w samolot, polecieć do Iraku i przekonać się jak dalekie jest to od prawdy. Ktoś, kto wypowiada się o Iraku pretendując do roli eksperta z całą pewnością powinien to zrobić. Ja bywam tam regularnie od początku wojny z tzw. Państwem Islamskim. Polskie misje zagranicznePolscy żołnierze poza szkoleniami zajmują się również doradztwem technicznym w zakresie napraw irackiego postradzieckiego sprzętu wojskowego. Gdy jest wojna, jest co remontować. Obecnie wojny już wprawdzie (i wbrew wciąż krążącym stereotypom o Iraku) nie ma, ale są operacje antyterrorystyczne. Dlatego Polska postanowiła przedłużyć misję, nie zwiększając pierwotnie założonej jej liczebności tj. do 350 żołnierzy. W lutym do Iraku wyjechała szósta zmiana, a niedawno nastąpiła rotacja. Tego, że miejscem stacjonowania polskich żołnierzy jest baza al-Asad można się było dowiedzieć ze strony facebookowej VI Zmiany PKW Irak i zamieszczanych tam zdjęć por. Bartłomieja Kuleszy. Ale gdyby Wojciech Szewko powołał się na takie źródło, to nie zrobiłoby to takiego wrażenia i nie zaczęłyby krążyć spiskowe teorie na temat tej misji.Sugestie, że nasi żołnierze nie wykonują ważnej również dla naszego bezpieczeństwa misji, ale „strzelają do miejscowych” i są „najemnikami” w interesie takich, czy innych państw to dezinformacja i chyba nieprzypadkowo tak szybko zostaje ona zawsze podchwytywana przez środowiska znane z prorosyjskich sympatii. To nie oznacza, że nie można krytykować różnych opcji zaangażowania naszych żołnierzy, ale należy to robić na podstawie faktów, a nie manipulacji.PKW Irak wpisuje się w bogatą tradycje polskich misji wojskowych realizowanych zagranicą i nie jest jedyną trwającą obecnie misją tego typu. Od 20 lat jesteśmy obecni na Bałkanach, aktualnie w Kosowie oraz Bośni i Hercegowinie. Uczestniczymy też w misji doradczej Unii Europejskiej w Republice Środkowoafrykańskiej, choć jest to dość symboliczny wkład. Polskie kontyngenty wojskowe obecne są również w innych krajach UE i NATO w ramach wzmacniania wschodniej i południowej flanki NATO oraz zapobiegania przemytowi migrantów i handlu ludźmi na obrzeżach Europy.",,
Minister obrony Węgier: Państwa Grupy Wyszehradzkiej zacieśnią współpracę obronną,Państwa Grupy Wyszehradzkiej zacieśnią współpracę w sferze obronności i wojskowości – oświadczył we wtorek minister obrony Węgier Istvan Simicsko na konferencji prasowej po spotkaniu ze swoimi odpowiednikami z pozostałych krajów V4.,"Simicsko podkreślił, że kraje Grupy Wyszehradzkiej należą obecnie do najbezpieczniejszych państw świata.Według niego współpraca w ramach Grupy Wyszehradzkiej stała się mocnym filarem Europy i dlatego „Unia Europejska powinna słuchać głosu krajów V4”. – Współpraca V4 może być przykładem – zaznaczył.Węgierski minister powiedział, że we wtorek szefowie resortów obrony rozmawiali niemal o wszystkich wyzwaniach w sferze obronności: o wzroście zagrożenia terrorystycznego, o skutkach migracji, o kwestiach demograficznych, o problematyce wojen hybrydowych oraz niebezpieczeństwach czekających na obywateli w przestrzeni cyfrowej.Według ministra w Brukseli „rozpisano konkurs” na to, „kto zdoła przyjąć więcej imigrantów i kto szybciej zrezygnuje z europejskich wartości chrześcijańskich”. Węgry – jak podkreślił – uważają, że to niewłaściwy kierunek, natomiast chętnie wezmą udział w rywalizacji o to, kto skuteczniej będzie chronić granic strefy Schengen oraz wartości chrześcijańskich.Minister obrony Słowacji Peter Gajdosz dodał, że rozmawiano też o przygotowaniach do szczytu NATO w Brukseli, o roli, jaką mogą odgrywać państwa V4 w projekcie stałej współpracy strukturalnej w dziedzinie obronności (PESCO), oraz o Wyszehradzkiej Grupie Bojowej.Wiceminister Tomasz Szatkowski, który uczestniczył w rozmowach z polskiej strony, podkreślił zaś, że kraje Grupy Wyszehradzkiej wspólnie stawiły czoło zagrożeniu związanemu z masową nielegalną migracją.W środę szefowie resortów obrony V4 spotkają się w Budapeszcie ze swymi odpowiednikami z krajów Środkowoeuropejskiej Współpracy Obronnej (CEDC).",,
Dulkiewicz: Prezydent w piątym rzędzie na pogrzebie? To decyzja władz miasta,"– To miasto zadecydowało, gdzie prezydent Duda i premier Morawiecki usiądą na pogrzebie prezydenta P. Adamowicza – powiedziała p.o. prezydenta Gdańska Aleksandra Dulkiewicz. 
– Wszyscy wiemy, po jakiej stronie debaty publicznej był prezydent Adamowicz, a po jakiej prezydent Duda i premier  – dodała.","Podczas sobotnich uroczystości w gdańskiej bazylice Mariackiej towarzyszących pogrzebowi zmarłego prezydenta miasta Pawła Adamowicza w pierwszym rzędzie siedzieli szef Rady Europejskiej Donald Tusk z małżonką, b. prezydenci Aleksander Kwaśniewski i Lech Wałęsa (obaj wraz z żonami). Za nimi b. prezydent Bronisław Komorowski z żoną oraz b. prezydent Niemiec Joachim Gauck oraz reprezentujący parlament: wicemarszałek Sejmu Małgorzata Kidawa-Błońska oraz wicemarszałek Senatu Bogdan Borusewicz (oboje z PO). W kolejnych rzędach zasiedli b. premierzy: Hanna Suchocka, Jan Krzysztof Bielecki, Włodzimierz Cimoszewicz, Waldemar Pawlak, Jerzy Buzek, Marek Belka, Kazimierz Marcinkiewicz i Ewa Kopacz. Dopiero w dalszych rzędach siedzieli przedstawiciele obecnych władz, w tym urzędujący prezydent Andrzej Duda i premier Mateusz Morawiecki. – Pogrzeb nie miał charakteru państwowego, pogrzeb jest przede wszystkim uroczystością rodzinną. Z oczywistych względów organizatorem pogrzebu było miasto Gdańsk. Taka też była wola bliskich pana prezydenta – powiedziała we wtorek w Radiu Zet p.o. prezydenta Gdańska Aleksandra Dulkiewicz. Pytana, czy o tym, że prezydent Andrzej Duda i premier Mateusz Morawiecki zasiądą w dalszych rzędach, zadecydowało miasto, Dulkiewicz odpowiedziała: „Tak, my o tym zdecydowaliśmy, w uzgodnieniu oczywiście. To nie było zaskoczenie ani dla Kancelarii Premiera, ani dla Kancelarii Prezydenta, bo wiadomo, że takie uroczystości – nawet jeśli jest tak mało czasu - przygotowuje się”. – Wszyscy wiemy, po jakiej stronie debaty publicznej był pan prezydent Adamowicz, a po jakiej byli pan prezydent Duda i pan premier. Choć muszę powiedzieć z całą stanowczością, że współpraca z Kancelarią Premiera podczas tego całego tygodnia była wzorowa, natomiast z Kancelarią Prezydenta trochę mniej wzorowa – powiedziała Dulkiewicz.",,
Szef ludowców: „Projekty prezydenta mają szansę zyskać poparcie opozycji”,"– Prezydent Andrzej Duda ma wielką szansę stworzyć projekty ustaw o Sądzie Najwyższym i Krajowej Radzie Sądownictwa, które uzyskają powszechne poparcie opozycji – powiedział lider PSL Władysław Kosiniak-Kamysz. Jego zdaniem w tworzeniu tych projektów powinny brać udział m.in. organizacje pozarządowe.","W ubiegły poniedziałek prezydent Duda poinformował, że zdecydował o zawetowaniu ustawy o Sądzie Najwyższym oraz nowelizacji ustawy o Krajowej Radzie Sądownictwa. Jednocześnie zapowiedział przygotowanie w ciągu dwóch miesięcy własnych projektów dotyczących tych instytucji.Kosiniak-Kamysz był pytany w Polsat News, czego spodziewa się po projektach ustaw o Sądzie Najwyższym i KRS, których przedstawienie zapowiedział prezydent Duda. Zdaniem lidera ludowców prezydent „ma wielką szanse stworzyć projekt, który uzyska powszechne poparcie opozycji”. Jak ocenił, również w PiS mogą znaleźć się posłowie, którzy poprą projekty prezydenta. PSL proponuje zmianyWcześniej lider PSL zapowiedział w TOK FM, że posłowie PSL nie poprą „ładniejszych” wersji ustaw dot. reformy sądownictwa – np. z mniejszą ilością błędów.Wśród propozycji PSL na reformę sądownictwa Kosiniak-Kamysz wymienił m.in. powoływanie ławników, wybieranych w wyborach powszechnych. – To zawsze powoduje, że dyscyplina pracy jest inna, że jest ktoś, kto patrzy na to wszystko nie tylko przez pryzmat paragrafów, ale też przez pryzmat zdrowego rozsądku – ocenił.",,
"Albo szacunek dla kobiet, albo Grabiec. Jaki doradza PO dymisję rzecznika","– Jeżeli PO nie zdymisjonuje swojego rzecznika Jana Grabca to znaczy, że akceptuje takie wystąpienia, jak te podczas spotkania w Legionowie – ocenił kandydat ZP na prezydenta stolicy Patryk Jaki, odnosząc się do seksistowskich żartów prezydenta Legionowa Romana Smogorzewskiego.","Film ze spotkania wyborczego Smogorzewskiego, nakręcony przez lokalną telewizję legionowską LTV, zamieścił w piątek na Twitterze wicemarszałek Sejmu Stanisław Tyszka (Kukiz'15). Widać na nim, jak prezydent Legionowa przedstawia kandydatów do rady miasta. O jednym z nich mówi: „Powiem szczerze, że nie byłem zadowolony, jak się urodził. Dzieci są takie brzydkie i zobaczcie, jaki ładny wyrósł, dorodny”.  Z kolei do jednej z kandydatek zwraca się: „Jest z tobą kłopot, bo jesteś trochę za ładna (...) masz wiele innych walorów i kompetencji, ale jak zacznę za bardzo, to wiesz... moja żona w ogóle nie jest zazdrosna, typowa kobieta”. Pod adresem kolejnych dwóch kandydatek pada stwierdzenie: „Tutaj mamy dwie najbardziej chyba aktywne, powiedziałbym wręcz, że napalone”. „No i pani od seksu” – dodaje Smogorzewski.",,
Kryzys ukraiński tematem szczytu w Mińsku. Małe szanse na przełom,"Sytuacja na Ukrainie będzie we wtorek tematem szczytu w
Mińsku, na którym może dojść do rozmów prezydentów Petra Poroszenki i Władimira Putina. UE reprezentować będzie szefowa dyplomacji Catherine Ashton. Obserwatorzy jednak nie spodziewają się przełomu.","„Mińsk będzie trudny, ale jesteśmy gotowi do walki dyplomatycznej. Prezydent (Ukrainy Petro Poroszenko) jest usposobiony stanowczo” – napisał szef MSZ Ukrainy Pawło Klimkin na Twitterze w nocy z poniedziałku na wtorek. Dziś w Mińsku odbędzie się szczyt z udziałem Ukrainy, Rosji, UE, a także Kazachstanu i Białorusi. Po północy we wtorek kancelaria Poroszenki poinformowała, że przeprowadził on rozmowę telefoniczną z kanclerz Niemiec Angelą Merkel. Tematem rozmowy były sposoby pokojowego uregulowania sytuacji na wschodniej Ukrainie, gdzie trwają walki z prorosyjskimi separatystami. Prezydent poinformował kanclerz o pogorszeniu się sytuacji w Donbasie – podały służby prasowe Poroszenki.O kryzysie ukraińskim, gdzie toczą się walki prorosyjskich separatystów i wojsk rządowych, rozmawiać mają w Mińsku przywódcy krajów Unii Celnej (tworzonej przez Rosję, Białoruś i Kazachstan) i Ukrainy, a także przedstawiciele UE, w tym szefowa unijnej dyplomacji Catherine Ashton. Inny temat rozmów ma dotyczyć spraw energetycznych, czyli rozwiązania kwestii dostaw rosyjskiego gazu na Ukrainę w obliczu nadchodzącej zimy. Oczekuje się, że dojdzie do spotkania prezydenta Rosji Władimira Putina z Poroszenką.",,
Schetyna: Nie wolno się nienawidzić. Internauci: To już nie strąca pan szarańczy?,"„»Można się różnić, można się spierać. Ale nie wolno się nienawidzić«. 30 lat temu, 12 września 1989 r., rząd Tadeusza Mazowieckiego uzyskał wotum zaufania w Sejmie” – napisał na Twitterze lider PO Grzegorz Schetyna. Jego słowa komentują internauci. Wypominają mu i jego obozowi wypowiedzi sprzeczne z przekazem cytowanych słów. Samuel Pereira, redaktor naczelny portalu tvp.info, przywołuje również postaci związane z PO, słynące z emocji i języka, które są zaprzeczeniem słów lidera Platformy.","W związku z 30. rocznicą powstania rządu Tadeusza Mazowieckiego, Schetyna zdecydował się zacytować nieżyjącego już premiera. „Można się różnić, można się spierać. Ale nie wolno się nienawidzić” – napisał za Mazowieckim. Lider PO zapewne nie spodziewał się reakcji internautów. ",,
Zmarł producent „Ojca Chrzestnego” i „Dziecka Rosemary”,"Jeden z czołowych i najbardziej znanych producentów Hollywood Robert Evans zmarł w wieku 89 lat – poinformowała jego agentka Monique Moss. Nie ujawniła okoliczności ani przyczyny zgonu. Media informują, że producent zmarł w sobotę w Beverly Hills.","W latach 50. ubiegłego wieku Evans, syn dentysty z Nowego Jorku, próbował kariery aktorskiej, ale mimo dobrych warunków fizycznych jego gra nie była wysoko oceniana. Przerzucił się więc na produkcję filmów.Uznanie i rozgłos w środowisku filmowym zyskał po tym, jak uratował w latach 60. ubiegłego wieku przed bankructwem studio Paramount, decydując się na produkcję filmów, które okazały się hitami kasowymi. Wyprodukował m. in. takie filmy jak „Dziecko Rosemary” i „Chinatown” w reżyserii Romana Polańskiego, „Love Story” Arthura Hillera, „Ojciec chrzestny” Francisa Forda Coppoli czy „Serpico” Sidneya Lumeta. Jego ostatni film „Jak stracić chłopaka w 10 dni” wszedł na ekrany w 2003 roku.",,
Uzasadnienie wyroku dla Arabskiego przesunięte na koniec stycznia,"Wyrok skazujący m.in. Tomasza Arabskiego za niedopełnienie obowiązków przy organizacji lotu do Smoleńska z 10 kwietnia 2010 roku zapadł 13 czerwca br. Do dziś sędziowie nie sporządzili uzasadnienia, które jest podstrawą ewentualnej apelacji. Mieli to zrobić do 20 grudnia. Termin ten został wydłużony do 30 stycznia 2020 r.","Sąd wymierzył byłemu szefowi KPRM Doandla Tuska Tomaszowi Arabskiemu karę 10 miesięcy więzienia w zawieszeniu na dwa lata. Z kolei ówczesna urzędniczka kancelarii Monika B. dostała 6 miesięcy więzienia w zawieszeniu na rok. Pozostałą tórjkę sąd uniewinnił. Byli to Mirosław K. - pracownik KPRM oraz dwoje pracowników ambasady RP w Moskwie - Justyna G. i Grzegorz C.Sąd uznał, że Arabski w okresie od 15 marca 2010 do 10 kwietnia 2010 nie dopełnił ciążących na nim obowiązków z tytułu pełnienia funkcji koordynatora odpowiedzialnego za organizowanie lotów polskich wojskowych statków powietrznych o statusie HEAD.– W związku z planowaną na 10 kwietnia 2010 r. wizytą zagraniczną prezydenta oraz towarzyszących mu osób na terytorium Rosji dopuścił na wykorzystanie specjalnego transportu lotniczego, wiedząc, że w Smoleńsku nie ma lotniska, na którym dopuszczone byłoby wykonanie operacji lądowania, czym spowodował rzeczywiste niebezpieczeństwo – uznał wówczas sąd. W ustnym uzasadnieniu sędzia Hubert Gąsior stwierdził, że sytuacja, jaka zaistniała przy organizacji lotu z 10 kwietnia 2010 r., podważa zaufanie do państwa. – Co ma pomyśleć obywatel o państwie, które w sposób prawidłowy nie potrafi zorganizować lotu dla prezydenta i najważniejszych osób w państwie – mówił. Jednocześnie sędzia Gąsior zastrzegał, że nie ma dowodów na to, że niedopełnienie przez oskarżonych ciążących na nich obowiązków spowodowało katastrofę samolotu Tu-154. Jak przypominał, sprawa dotyczyła kwestii niedopełnienia obowiązków.Przez prawie pół roku Sąd Okręgowy w Warszawie nie sporządził pisemnego uzasadnienia swego orzeczenia.",,
„Mój przyjaciel Władimir Putin”. Juncker tłumaczy zachowanie prezydenta Rosji,"Europa i Rosja muszą odbudować kontakty i „skończyć z zimnowojenną retoryką” – powiedział szef KE w wywiadzie opublikowanym w sobotę w holenderskim portalu „Trouw”. Jean-Claude Juncker dodał, że prezydent Rosji Władimir Putin jest jego przyjacielem.","– Mój przyjaciel Władimir Putin - ponieważ jesteśmy przyjaciółmi od lat, mimo że dziś nie można powiedzieć, że Putin jest twoim przyjacielem - został bardzo nieprzyjemnie dotknięty jednym zdaniem prezydenta (USA Baracka) Obamy, który powiedział (w 2014 r. w Hadze), że Rosja jest tylko potęgą regionalną – ujawnił Juncker w wywiadzie dla „Trouw”, cytowanym przez „Politico”.  – Musimy ponownie nawiązać kontakt z Rosją – dodał przewodniczący Komisji. – Rosja jest ważnym graczem. Nie ma agendy bezpieczeństwa dla Europy bez Rosji. Nie podoba mi się obecna retoryka zimnej wojny – powiedział.   „Jesteśmy małą i słabą częścią wszechświata”  Te opinie Junckera pojawiają się w czasie wzmożonego napięcia w relacjach między UE a Rosją, po ataku na b. agenta rosyjskiego wywiadu Siergieja Skripala w Wielkiej Brytanii, zaangażowaniu Moskwy w konflikt syryjski i oskarżeniach wobec Rosji, że ingeruje w wybory w innych krajach. „Europa po przegranej stronie”  Dodał, że Europa jest także „demograficznie” po przegranej stronie.  – Istniejemy kulturowo, ale nie dominujemy. Dlatego zawsze zachęcam wszystkich do bardziej wyrazistej skromności. Musimy rzeczywiście słuchać reszty świata – ocenił.  Juncker skrytykował też niektóre kraje członkowskie, w tym Holandię, za krytykę starań o nadanie Komisji bardziej politycznego znaczenia.  – Zabawne jest to, że premierzy, którzy nie chcą upolitycznienia Komisji, w tym Mark (Rutte, premier Holandii), zawsze dzwonią do nas od razu, gdy zetkną się z problem politycznym u siebie – powiedział.",,
Nie będzie śledztwa ws. inwigilacji Ryszarda Petru,"Warszawska prokuratura odmówiła wszczęcia śledztwa w sprawie inwigilacji, której mieli się dopuścić wobec działaczy Obywateli RP i ówczesnego szefa Nowoczesnej Ryszarda Petru stołeczni policjanci. Uznała, że celem działań funkcjonariuszy było jedynie zabezpieczenie zgromadzeń.","Poinformował o tym rzecznik warszawskiej prokuratury okręgowej Łukasz Łapczyński.Zawiadomienie w tej sprawie pod koniec lipca złożyła Nowoczesna. Jak informowali wówczas jej posłowie, chodziło o możliwość popełnienia przestępstwa z artykułu 231 par. 1 Kodeksu karnego, czyli przekroczenia uprawnień przez funkcjonariuszy. Wcześniej „Gazeta Wyborcza” napisała, że „policyjni tajniacy śledzą działaczy stowarzyszenia Obywatele RP i posła opozycji Ryszarda Petru, lidera Nowoczesnej”. Dowodem na to miały być posiadane przez nią nagrania rozmów policjantów. Jak podała gazeta pochodziły z piątku 21 lipca, gdy Senat debatował nad ustawą o Sądzie Najwyższym, a na tyłach gmachu trwała manifestacja przeciwników zmian w sądownictwie.— Analiza uzyskanej dokumentacji, w tym meldunków z prowadzonych czynności, a także nagrań nie pozwala na przyjęcie, iż działania funkcjonariuszy policji obejmowały cel inny, niż zabezpieczenie zgromadzeń publicznych i ochronę osób znajdujących się w centrum zdarzeń — powiedział prokurator Łapczyński.",,
Nie żyje były poseł PiS. Miał 62 lata,Nie żyje były poseł Prawa i Sprawiedliwości Stefan Strzałkowski. Zmarł dziś w nocy. Miał 62 lata. Był też wieloletnim burmistrzem Białogardu. O śmierci polityka poinformował europoseł PiS Joachim Brudziński. Polityk zmarł w szpitalu MSWiA w Warszawie.,"Strzałkowski w latach 1998–2002 był starostą białogardzkim. Od 2009 r. pełnił urząd burmistrza tego miasta.W wyborach parlamentarnych w 2007 r. startował do Sejmu z listy Prawa i Sprawiedliwości w okręgu koszalińskim, uzyskując 4161 głosów. Mandat Posła na Sejm VI kadencji objął 24 czerwca 2009 r. po śmierci posła Mariana Golińskiego.W 2011 r. ponownie został posłem, zdobywając 4840 głosów. W wyborach w tym roku nie uzyskał poselskiej reelekcji.Pozostawił żonę, syna i dwie córki. W 2004 r. otrzymał Srebrny Krzyż Zasługi.",,
"Materek: mój rywal mówił, że jestem za młody na prezydenta","– Mój kontrkandydat w wyborach atakował mnie jedynie tym, że jestem młody, to był jego jedyny argument. Jak widać mieszkańców to nie przekonało – mówił w programie „Minęła dwudziesta” 25-letni Marek Materek, najmłodszy w Polsce prezydent miasta, wybrany właśnie w Starachowicach.","Materek tłumaczył, że na kandydowanie namówili go znajomi.   –  Od lat angażowałem się społecznie. Stąd się wzięło życie polityczne i lokalny samorząd – mówił.  Dodał, że stanowisko prezydenta to dla niego wielkie wyzwanie i odpowiedzialność – za miasto i za ludzi.   – Po czterech latach chciałbym wszystkim mieszkańcom spojrzeć w oczy i powiedzieć, że zadanie zostało wykonane – powiedział. Tłumaczył, że jedynym argumentem, jakiego używał jego kontrkandydat był właśnie jego młody wiek. Dodał, że potrafi współpracować z każdym.   Wygrał wybory w II turze  Wynik Marka Materka w II turze wyborów prezydenckich w Starachowicach to 58,54 proc. (9583 głosy). Popierało go Polskie Stronnictwo Ludowe, a przed II turą poparło go także Prawo i Sprawiedliwość. W I turze górą był jednak wystawiony przez SLD-Lewica Razem Sylwester Kwiecień (31,89 proc.), podczas gdy Materek zanotował 22,59 proc.  Marek Materek pracuje jako asystent regionalny europoseł PO Róży Thun. Jest bezpartyjny, ale do niedawna był szefem Platformy w powiecie starachowickim. Pod koniec lipca br. został wykluczony przez zarząd krajowy ugrupowania z partii. W wyborach samorządowych startował z własnego komitetu.",,
"Historia żołnierza AK, który oddał kamienicę Marianowi Banasiowi","Henryk Stachowski, który przepisał kamienicę Marianowi Banasiowi,  był żołnierzem AK i działał w oddziale dywersji podległym Okręgowi Kedywu w Krakowie. Był represjonowany, torturowany, a w latach 80. działał w „Solidarności” – informuje „Gazeta Polska”, powołując się na akta IPN.","Gazeta informuje, że w Instytucie Pamięci Narodowej znajduje się pięć tomów akt dotyczących Henryka Stachowskiego oraz jego akta paszportowe. Jeden tom dotyczy postępowania odszkodowawczego, pozostałe dokumenty są wytworzone przez Urząd Bezpieczeństwa Publicznego, komunistyczne sądy oraz Służbę Bezpieczeństwa. Jak podaje tygodnik, z akt wynika, że Stachowski był żołnierzem Armii Krajowej. W aktach znajduje się m.in. dokument potwierdzający jego przynależność do oddziału dywersji (czyli Kedywu) – jest to wyciąg z zeznań żołnierza AK Zbigniewa Waśniowskiego.„Stachowski Henryk ps. »Nowy« lat około 28 zam. Kraków ul. Krasickiego Nr 24. W końcu 1944 roku wstąpił do organizacji AK pod d-ctwem »Skawy« oddział dywersji. Po wyzwoleniu był w grupie leśnej na terenie pow. myślenickiego pod d-ctwem »Zeta«… W roku 1945 był aresztowany i osadzony w więzieniu św. Michała przy ulicy Senackiej 3” – pisał 14 grudnia 1950 r. funkcjonariusz Urzędu Bezpieczeństwa Publicznego Mieczysław Kocot.Jak podaje „Gazeta Polska”, członkowie oddziału AK, w którym był Stachowski, czyli grupy leśnej „Cement”, wzięli udział w akcji na Komunalną Kasę Oszczędności w Myślenicach, której celem było pozyskanie pieniędzy na działalność w konspiracji. Po tej akcji doszło do aresztowań – do więzienia trafił m.in. Stachowski.„Po brutalnym śledztwie (był m.in. bity i przetrzymywany w karcerze wypełnionym wodą) został skazany na 5 lat więzienia i osadzony w więzieniu św. Michała w Krakowie (karę później zamieniono na 3 lata więzienia)” – podaje tygodnik. 18 sierpnia 1946 r. z więzienia udało się uciec blisko 60 więźniom. Stachowski i osiem innych osób zostali oskarżeni o „napad na więzienie”. Stachowskiego skazano na trzy lata. Wobec wszystkich oskarżonych orzeczono przepadek mienia. Z więzienia św. Michała Stachowski trafił do więzienia w Rawiczu, gdzie – jak podaje gazeta – był m.in. bity i stosowano wobec niego konwejer. Ponieważ tortury odbiły się na zdrowiu Stachowskiego, komisja lekarska wydała opinię, że jest on inwalidą wojennym.„Po wyjściu z więzienia Henryk Stachowski nie mógł dostać się na studia, podobnie jak wielu innych żołnierzy AK. Zdał maturę i ukończył studium ekonomiczne. W aktach IPN są dokumenty świadczące o tym, że znajdował się w kręgu zainteresowań komunistycznej bezpieki” – czytamy w artykule.Tygodnik podaje, że w 1952 r. Stachowski był figurantem rozpracowania krakowskiej bezpieki, a w 1955 r. został zarejestrowany jako „członek nielegalnej organizacji”. Wg gazety dokumenty znajdujące się w krakowskim oddziale IPN świadczą o tym, że służby specjalne PRL interesowały się Stachowskim również później, a w latach 80. działał on w „Solidarności”.„Dotarliśmy m.in. do uchwały ze stycznia 1981 roku, dotyczącej ustanowienia wolnych sobót Międzyoddziałowej Komisji Koordynacyjnej Komitetów Założycielskich NSZZ »Solidarność« w »Społem« WSS Kraków – widnieje na niej m.in. nazwisko Henryka Stachowskiego – pracował on wówczas w WSS »Społem«. Przynależność Henryka Stachowskiego do »S« potwierdzają także działacze z lat 80. »S« w WSS Społem w Krakowie” – czytamy w artykule.Jak podaje gazeta, z akt sądowych dotyczących odszkodowania za represje wynika, że przed wojną Stachowski był zatrudniony w sklepie rodziców. Jego żona była sędzią. Stachowski zmarł bezpotomnie w 2007 r.",,
