Putin: Węgry jednym z kluczowych partnerów Rosji w Europie,"– Węgry są jednym z kluczowych partnerów Rosji w Europie – ocenił Władimir Putin podczas spotkania w Moskwie z Viktorem Orbánem. Podkreślił, że relacje obu krajów rozwijają się „praktycznie we wszystkich kierunkach”.","Prezydent Rosji wymienił w tym kontekście m.in. działalność dwustronnej komisji międzyrządowej i kontakty pomiędzy regionami obu krajów. Wskazał, że wartość wzajemnych inwestycji wyniosła około 1 mld USD. – Realizowane są dobre, perspektywiczne, duże projekty – wskazał.Jak powiedział rosyjskiemu dziennikowi „Kommiersant” szef węgierskiej dyplomacji, Péter Szijjártó, właśnie podczas posiedzenia komisji międzyrządowej ds. współpracy gospodarczej, 22 listopada w Budapeszcie podpisanych zostanie kilka dokumentów, m.in. umowa o wzajemnym uznaniu dyplomów szkół wyższych.Węgrom zależy na osiągnięciu porozumienia z Rosją w kwestiach gazowych. Kontrakt na dostawy na Węgry rosyjskiego gazu wygasa w 2020 roku, strony ustaliły już ilość i cenę surowca w roku 2019. Teraz Budapeszt chciałby „jak najszybciej porozumieć się w sprawie roku 2020” - mówił Szijjártó w wywiadzie dla „Kommiersanta”.Według danych z końca 2017 roku zużycie gazu na Węgrzech wynosi obecnie około 9 mld metrów sześciennych rocznie. Z Rosji Węgry sprowadzają obecnie nieco ponad 8 mld metrów sześciennych gazu rocznie.",,
Polscy lotnicy będą mieli pomnik w Normandii,"Pomnik polskich lotników walczących podczas sojuszniczego desantu na Normandię zostanie odsłonięty w Plumetot 9 czerwca przyszłego roku, 75 lat po otwarciu zachodniego frontu drugiej wojny światowej – poinformował mer tej miejscowości Jean-Pierre Tarlet."," W tym samym czasie rozpisany został przez Polish Air Force Memorial Committee międzynarodowy konkurs. Osiem najwyżej ocenionych projektów mer poddał pod głosowanie mieszkańców, którzy – podobnie jak jury – wybrali rzeźbę Alexandra Smagi w kształcie litery V, jak „Victory”.",,
Nawalny nie będzie rywalizować z Putinem o władzę,"Jeden z głównych krytyków Władimira Putina, Aleksiej Nawalny, nie będzie mógł wystartować w zbliżających się wyborach prezydenckich w Rosji. Taką decyzję podjęła rosyjska Centralna Komisja Wyborcza.","Za tym, żeby opozycjonista nie kandydował w przyszłorocznych wyborach głosowało 12 z 13 członków komisji. Jedna osoba wstrzymała się od głosu.  Jako powód podano fakt, że Nawalny został skazany na 5 lat więzienia w zawieszeniu za defraudację państwowego majątku. 41-letni polityk powtarza, że wyrok był motywowany politycznie.  Wybory prezydenckie w Rosji odbędą się 18 marca przyszłego roku. Władimir Putin zapowiedział już, że zamierza w nich wystartować, a sondaże wróżą mu pewną wygraną, która oznaczałaby, że przy władzy pozostanie do 2024 roku. 65-letni Putin, funkcjonariusz KGB (1975–1990), pracownik administracji Petersburga (1990–1996), urzędnik administracji prezydenta Rosji Borysa Jelcyna (1996–1998), szef FSB (1998–1999), premier Rosji od 8 sierpnia 1999 do 7 maja 2000 i pełniący obowiązki prezydenta Rosji po rezygnacji Jelcyna 31 grudnia 1999 po raz pierwszy został wybrany na prezydenta Rosji w roku 2000. Nawalny wzywa do bojkotu wyborów  Nawalny zapowiedział, że odwoła się od decyzji i wezwał do bojkotu wyborów. – Byliśmy świadomi, że tak może się zdarzyć, więc mamy dokładny i jasny plan... Ogłaszamy +strajk wyborców+ (...)"" – powiedział opozycjonista w wideo opublikowanym po ogłoszeniu decyzji.  Podczas wystąpienia w Centralnej Komisji Wyborczej Nawalny stwierdził, że odmowa zarejestrowania go w charakterze kandydata na prezydenta kraju jest niezgodna z konstytucją.",,
Rosja stworzy rakiety bazowania morskiego. Decyzja kilka dni po zerwaniu układu INF,"Nowe rosyjskie pociski rakietowe, zapowiedziane przez prezydenta Władimira Putina w związku ze wstrzymaniem udziału USA oraz Rosji w układzie INF, powinny zostać opracowane w latach 2019-20 – oświadczył minister obrony Rosji Siergiej Szojgu.","– W latach 2019-20 musimy opracować naziemną wersję systemu bazowania morskiego Kalibr z pociskiem dalekiego zasięgu – powiedział Szojgu na posiedzeniu ministerstwa obrony. Jak zauważył, morski Kalibr sprawdził się już w Syrii.Również w ciągu najbliższych dwóch lat – kontynuował minister – „należy stworzyć naziemny system rakietowy z naddźwiękowym pociskiem dalekiego zasięgu”.Szojgu ocenił, że wykorzystanie pocisków już istniejących w wariantach morskich i powietrznych w wersji naziemnej pozwoli „znacznie skrócić termin produkcji nowej broni rakietowej i zakres jej finansowania”. Ocenił, że oprócz tego należy „zwiększyć zasięg opracowywanych dzisiaj naziemnych systemów rakietowych”.Minister oświadczył, że kroki te Rosja podejmuje w związku ze wstrzymaniem przez Waszyngton od 2 lutego zobowiązań USA w ramach układu o likwidacji pocisków pośredniego i średniego zasięgu (INF). Minister zarzucił Stanom Zjednoczonym, iż „aktywnie pracują nad stworzeniem pocisków o zasięgu powyżej 500 kilometrów odpalanych z wyrzutni lądowych”. Oświadczył, iż właśnie to jest powodem, dla którego prezydent Putin polecił „podjęcie analogicznych kroków”.",,
Protesty antyrządowe w Iranie. Demonstranci niszczą plakaty gen. Sulejmaniego,"Drugi dzień antyrządowych protestów w Iranie. Setki osób wyszły na ulice Teheranu, a także innych miast, by sprzeciwić się ostatnim posunięciom władz w sprawie katastrofy ukraińskiego samolotu do której doszło w środę w Teheranie. Iran dopiero po trzech dniach przyznał, że maszyna została omyłkowo zestrzelona. W mediach spolecznościowych pojawiły się filmy z protestów, na których widać, jak demonstranci niszczą plakaty i inne podobizny gen. Ghassema Sulejmaniego.","Według zdawkowych informacji w irańskich mediach, tak jak poprzedniego wieczoru protestujący zgromadzili się w rejonie dwóch uniwersytetów w Teheranie. Z zamieszczonych w mediach społecznościowych relacji wynika, że manifestujący oskarżali władze o kłamstwo, a niektórzy żądali dymisji najwyższego przywódcy duchowego ajatollaha Ali Chameneiego. Do protestów miało też dojść w kilku innych miastach Iranu. Jedna z agencji prasowych poinformowała, że w manifestacji w Teheranie miało wziąć udział nawet 3 tysiące osób. Demonstracje miały zostać rozgonione przez specjalne oddziały policji. Umieszczony w internecie film pokazywał studentów, uciekających przed policjantami z pałkami. Inne materiały filmowe z protestów, które pojawiają się na platformach społecznosciowych pokazują, jak demonstranci niszczą podobizny pochowanego niedawno gen. Sulejmaniego.",,
Papież zaostrza przepisy o walce z pedofilią,"Papież Franciszek zaostrzył przepisy dotyczące walki z pedofilią w Państwie Watykańskim i Stolicy Apostolskiej. Watykan opublikował papieski list w sprawie nowych norm, które zaczną obowiązywać od 1 czerwca.","Wydanie takiego dokumentu zapowiedziano podczas szczytu na temat ochrony nieletnich, jaki odbył się w Watykanie w lutym.W dokumencie w formie tzw. motu proprio papież podkreślił, że ochrona nieletnich i osób wymagających opieki stanowi „część orędzia ewangelicznego, jakie Kościół i wszyscy jego członkowie muszą szerzyć na świecie”.To Chrystus, dodał papież, „powierzył nam opiekę i ochronę nad najmniejszymi i bezbronnymi”.– Wszyscy mamy obowiązek przyjąć z wielkodusznością nieletnich i osoby wymagające opieki oraz stworzyć dla nich bezpieczne środowisko priorytetowo traktując ich interesy – zaznaczył Franciszek. Następnie podkreślił, że „wymaga to stałego i głębokiego nawrócenia”, by można było „krzewić wiarygodność orędzia ewangelicznego”.Franciszek nakazał m. in., by w Kurii Rzymskiej i Państwie Watykańskim panowała świadomość potrzeb nieletnich, a także konieczności zapobiegania wszelkim normom przemocy i wykorzystywania fizycznego i psychicznego oraz by pomagano ofiarom.Papież wprowadził obowiązek zgłaszania takich przestępstw, a także usuwania ze stanowisk osób skazanych za wykorzystywanie. W papieskim dokumencie mowa też jest o konieczności zagwarantowania oskarżonym sprawiedliwego i bezstronnego procesu przy poszanowaniu zasady domniemania niewinności. Ponadto Franciszek napisał: „Niech zostanie uczynione wszystko, co możliwe, by przywrócić dobre imię temu, kto został niesprawiedliwie oskarżony”.Jeden z nowych przepisów, które wejdą w życie, przewiduje przedawnienie przestępstw dotyczących pedofilii i pornografii dziecięcej po 20 latach od momentu, gdy ofiara ukończyła 18. rok życia.Rzecznik Watykanu Alessandro Gisotti powiedział odnosząc się do dokumentu wydanego przez Franciszka, że zbiór nowych przepisów „wzmacnia ochronę nieletnich poprzez zaostrzenie zbioru norm prawnych”.",,
"Antyreklama po szwedzku. „Anglicy, macie to jak w banku!”","Różne są metody na uśpienie czujności rywala. Simon Bank, dziennikarz „Afton Bladet” – jednej z największych skandynawskich gazet – postanowił przedstawić szwedzką jedenastkę na mecz z Anglią jako… bandę nieudaczników. „Już teraz życzymy wam powodzenia w półfinale i finale!”.","„Arogancja i niedocenianie przeciwników boleśnie mściły się na was w ostatnich latach. Tym razem na pewno się to nie powtórzy” – ironiczny wstęp dziennikarza nadał ton reszcie artykułu. „Daliśmy wam ABBĘ, Svena-Gorana Erikssona i kopanie ‚nożycami’ z trzydziestu metrów. Teraz przedstawiamy wam naszą skromną drużynę. Wygraną macie jak w banku”. Robin Olsen:„Cóż, jest wysoki, jest blondynem i tak dalej. A, no i to w połowie Duńczyk. Głębszy rzut oka na jego CV każe jednak stwierdzić, że to Jamie Vardy dla ubogich. Jeszcze osiem lat temu, a miał wtedy 20 wiosen, grał w piątej lidze, w klubie pod nazwą Bunkeflo.”Mikael Lustig:„Lustig znaczy +zabawny+, ale my się wcale nie śmiejemy. Ach, tak, przecież jest zawieszony. Będziemy więc polegać na Emilu Krafthcie (Krafth to +moc+), który na co dzień siedzi na ławce w Bolonii.”Victor Nilsson Lindelof:„Na ten moment, to najgorszy piłkarz na świecie (Jose Mourinho, 2017)”.Andreas Granqvist:„Prawdziwy lider, kapitan, strzelec, który nosi na swoich barkach nadzieję całego narodu. A, no i przecież po mundialu zmieni klub. Helsingborg. Prawdziwy zespół z czołówki. Czołówki Superettan, drugiej ligi szwedzkiej.”Ludwig Augustinsson:„Anglia awansowała kiedyś do najlepszej czwórki świata z Paulem Gascoinge’em prowadzącym grę. Augstinsson nigdy w życiu nie wypił nawet kropli alkoholu”. Viktor Claesson:„Pamiętacie Granvqista? Tego starzejącego się Szweda, który przechodzi do drugiej ligi? Claesson jest ostatnio trochę w jego cieniu, stając się drugim najważniejszym piłkarzem reprezentacji, grając na co dzień we wszechmocnym Krasnodarze. Był częścią zespołu, który w 2015 roku zdobył młodzieżowe mistrzostwo Europy, ale, uhm, nie załapał się do składu”.Albin Ekdal:„Prawdopodobnie najbardziej podatny na kontuzje piłkarz w historii Bundesligi. Pomimo tego, w zeszłym sezonie udało mu się napisać historię w barwach Hamburga: był częścią zespołu, który po raz pierwszy w historii klubu spadł z najwyższej klasy rozgrywkowej”. Sebastian Larsson:„Na początku XXI wieku, młody szwedzki pomocnik podbijał świat w barwach Arsenalu, imponując modną fryzurą i doskonałym wykończeniem. To nie był on. Sebastian spędził całą karierę próbując ratować pracę Alexa McLeisha, Sama Allardyce’a, Davida Moyesa i Martina O’Neilla w Premier League. Przepraszamy.”Emil Forsberg:„Powszechnie uważany za najważniejszego piłkarza naszej ofensywy. Pochodzi z rodziny wybitnych piłkarzy. Jego dziadek nazywany był +Foppa+, a ojciec – w konsekwencji – został +Małym Foppą+. Oznacza to, że na biednego Emila mówi się +Mini-Foppa+. Tak, nasza ofensywa polega na +Mini-Foppie+.”Marcus Berg:„Zwykle jeden z najlepszych strzelców, na mundialu Berg oddał milion strzałów i nie zdobył żadnej bramki. Nie zdobył także w ćwierćfinale Ligi Mistrzów, w boleśnie przegranym przez jego zespół dwumeczu. Chodzi oczywiście o Azjatycką Ligę Mistrzów.”Ola Toivonen:„Och, tu mamy ligę francuską. Całkiem niezła. Są w niej takie kluby jak na przykład Tuluza, które mają ciągły problem z utrzymaniem w Ligue 1. I jest tam zawodnik, który ma problem, by w tym zawodzącym zespole załapać się do pierwszej jedenastki. Poznajcie Olę Toivonena”.Trener: Janne Andersson„Kocha swoją rodzinę, psa, długie spacery i serial komediowy „Teoria wielkiego podrywu”. I kiełbasę.”",,
„Najważniejsze jest bezpieczeństwo Polski i Polaków”. Brak informacji o zagrożeniu ze strony Iranu,"Nie ma potrzeby zwoływania Rady Bezpieczeństwa Narodowego – orzekł w sobotę rzecznik prezydenta Błażej Spychalski, odnosząc się do sytuacji na Bliskim Wschodzie. W wyniku amerykańskiego ataku na lotnisko w Bagdadzie zginął jeden z najważniejszych irańskich generałów.","Rzecznik prezydenta, na pytanie w radiowej Trójce czy w związku z trudną sytuacją na Bliskim Wschodzie prezydent Andrzej Duda prowadzi konsultacje, odpowiedział, że „prezydent jest w stałym kontakcie z partnerami – przede wszystkim poprzez MON i MSZ. – To są dwa resorty, które za te sprawy odpowiadają. Dla nas najważniejsze jest bezpieczeństwo Polski i bezpieczeństwo Polaków. Tutaj nie ma żadnych informacji o zagrożeniach w tym zakresie.  Przestrzegł, aby „niektórzy politycy” nie próbowali wykorzystać tych kwestii do uprawiania „jakiejś swojej polityki krajowej”. – Proszę spokojnie dać prowadzić polskiemu rządowi, prezydentowi RP politykę – zaapelował.   Spychalski przypomniał, że Rada Bezpieczeństwa Narodowego, zgodnie z polską konstytucją, jest ciałem doradczo-konsultacyjnym prezydenta RP. – Jeżeli pan prezydent oczekiwałby konsultacji RBN, to by takie posiedzenie zwołał. Dzisiaj takiej potrzeby nie ma – podkreślił.    Rzecznik zapewnił, że Andrzej Duda „jest informowany na bieżąco o sytuacji, o zagrożeniach dla Polski i Polaków”. – Takich zagrożeń na dzisiaj nie ma – podkreślił. Goście sobotniej audycji w radiowej Trójce byli też pytani o to, jak oceniają sytuację na Bliskim Wschodzie po interwencji amerykańskiej.   Zdaniem Anny Marii Żukowskiej (Lewica) można się spodziewać akcji odwetowych w innych miejscach na świecie. – Będzie to na pewno chęć zemsty, zemsty głównie na prezydencie Trumpie i sojusznikach Stanów Zjednoczonych. My jesteśmy tym sojusznikiem, coraz bardziej też eksponowanym sojusznikiem i takim, o którym się słyszy na świecie – powiedziała.     Dodała, że łatwo można dać się „wkręcić w konflikt, który może podpalić świat”. – A niestety prezydent Trump jest bardzo impulsywnym politykiem i podejmuje decyzje czasami w sposób nieroztropny – mówiła. Żukowska zastrzegła, że RBN jest zwoływana z udziałem sił opozycyjnych. – Zapowiedź: dajcie panu prezydentowi rządowi spokojnie pracować, jest trochę wykluczająca – dodała. Michał Woś z Solidarnej Polski zwrócił natomiast uwagę, że sytuację na Bliskim Wschodzie „analizują odpowiednie służby”, które mają bieżące informacje. – Najważniejszym zadaniem strony polskiej, polskiego rządu, strony rządzącej, ale też opozycyjnej jest powściągniecie jakichkolwiek emocji i po prostu obserwowanie sytuacji, w którym kierunku ona może się rozwijać – podkreślił.   Wicemarszałek Sejmu Piotr Zgorzelski z PSL wskazał na dwa zagrożenia dla Polski w związku z amerykańskim atakiem w Bagdadzie. Według niego odwet ze strony Iranu może być skierowany w bazy, w których znajdują się także polscy żołnierze. – To, że Iran odpowie, jest pewne. Jeszcze nie wiadomo tylko kiedy i w jaki sposób – powiedział.   Według niego, drugie ryzyko wiąże się z możliwymi niepokojami w regionie. – Spowodują duże ogniska zapalne i wtedy automatycznie wzrosną ceny ropy, co przełoży się, oczywiście, na budżet naszego kraju – ocenił.   Europoseł Joachim Brudziński z PiS zaapelował, by nie straszyć Polaków rychłymi retorsjami ze strony Iranu. Według niego, budując dobre relacje w ramach NATO ze Stanami Zjednoczonymi, nie możemy zapominać o tym, że „mamy instrumenty do tego, aby utrzymać również bardzo dobre relacje z państwami Bliskiego Wschodu”. – To jest coś, co akurat nas w oczach również naszych sojuszników od początku naszej transformacji ustrojowej wyróżniało – zaznaczył.   Europoseł Andrzej Halicki z PO zgodził się z tym, że Bliski Wschód jest miejscem, w którym Polska „miała bardzo dobrą reputację”. – A dzisiaj niepotrzebnie, pewną nadgorliwością, może stać się stroną. Przed tym przestrzegam, dlatego potrzebne są narady z ekspertami i ze znawcami Bliskiego Wschodu – podkreślił. Dodał, że obecny konflikt będzie eskalować.",,
Kim był irański generał zabity przez Amerykanów?,"Duchowo-polityczny przywódca Iranu ajatollah Ali Chamenei ogłosił trzy dni żałoby narodowej po śmierci Kasema Sulejmaniego, dowódcy elitarnej jednostki Al–Kuds. Wojskowy zabity przez siły USA był uważany za wpływowego dowódcę kontrolującego polityków i prowadzącego za granicą tajne operacje Iranu. Według Amerykanów i niektórych arabskich mediów, Sulejman odpowiadał setki śmierci i zamachów na całym świecie.","– Wszyscy wrogowie powinni wiedzieć, że dżihad oporu (przeciw USA) będzie teraz prowadzony ze zdwojoną determinacją, a bojowników świętej wojny czeka ostateczne zwycięstwo – ogłosił Chamenei. Sulejmani i jeden z dowódców irackiej milicji Abu Mahdi al-Muhandis zostali w czwartek późnym wieczorem zabici w Bagdadzie w ostrzale rakietowym sił USA. Według niektórych źródeł ataku dokonano z pokładu śmigłowców wojskowych. Zginęło łącznie osiem osób, a dziewięć zostało rannych. Zabity generał od 1997 r. był dowódcą elitarnej jednostki Al-Kuds. W szeregach tej grupy, określanej przez analityków jako połączenie CIA i oddziału komandosów, służy obecnie ok. 20 tys. ludzi. Al-Kuds ma na Bliskim Wschodzie siatkę wywiadowczą, kontroluje też wiele regionów dzięki zapleczu finansowo-politycznemu. Według Pentagonu irański oddział odpowiada za śmierć co najmniej 608 żołnierzy amerykańskich w latach 2003–11. W języku perskim nazwa jednostki oznacza Jerozolimę, którą Irańczycy obiecali „uwolnić” spod panowania Izraela. Główną siedzibą oddziału jest budynek, w którym mieściła się niegdyś ambasada USA w Teheranie.  Kariera zabitego dowódcy Al–Kuds rozpoczęła się w 1979 r., gdy w Iranie wybuchła rewolucja islamska.  Swoje wpływy i pozycję budował przez niemal całe lata 80., kiedy Teheran toczył wojnę z Bagdadem. We wrześniu 2013 r. portal amerykańskiego tygodnika  „The New Yorker”, opisywał Sulejmaniego jako „tajemniczego dowódcę pozostającego w cieniu”, który jednocześnie „kształtuje Bliski Wschód”. To właśni e irańskiemu generałowi  Baszar Al-Asad miał zawdzięczać zachowanie władzy w Syrii. Sulejmani był także odpowiedzialny za organizację zamachów terrorystycznych – z szacunków redakcji gazety „Arab News” wynika, że Iran miał wspierać jedną czwartą spośród 250 grup terrorystycznych działających na świecie. Wojskowy likwidował przeciwników Teheranu nie tylko na Bliskim Wschodzie, ale także w Tajlandii, Indiach czy Nairobi.  W ciągu dwóch lat przeprowadził przynajmniej 30 prób zamachów – informował sześć lat temu „The New Yorker”. W 2011 r. Sulejmani rozmawiał nawet z meksykańskim kartelem narkotykowym na temat możliwości zabicia ambasadora Arabii Saudyjskiej w Stanach Zjednoczonych. Generał kontrolował także konflikt w Iraku. Zdaniem analityków Sulejmani miał znacznie większe wpływy dyplomatyczne niż minister spraw zagranicznych Iranu Mohammad Dżawad Zarif. Z tego powodu pojawiły się pogłoski, że Sulejmani będzie starał się objąć najwyższy urząd w państwie. Wojskowy szybko uciął jednak te plotki, podkreślając, że jest tylko „skromnym żołnierzem”. „Dla szyitów z Bliskiego Wschodu jest jak James Bond, Erwin Rommel (niemiecki feldmarszałek z czasów II wojny światowej – red.) i Lady Gaga w jednym” – napisał o nim w 2017 r. były analityk CIA, Kenneth Pollack.„Analitycy są zgodni, że Sulejmani był wyjątkową postacią i prawdopodobnie niezastąpioną dla reżimu irańskiego. Po szoku związanym z wiadomością o jego śmierci niektórzy zastanawiają się jednak, jaki wpływ na region będzie miało zabicie człowieka, który był otaczany tak wielką czcią” –  napisał „The Washington Post”.",,
„Będziemy próbowali przekroczyć we wtorek barierki ustawione przed Sejmem”,"– Chcemy wezwać obywateli, by we wtorek stanęli w obronie polskich niezawisłych sądów – zapowiedział w poniedziałek lider stowarzyszenia Obywatele RP Paweł Kasprzak. Spróbujemy we wtorek przekroczyć barierki ustawione przed Sejmem i tam protestować – dodał.","Lider stowarzyszenia zapowiedział na poniedziałkowej konferencji przed Sejmem, że działacze jego ugrupowania będą próbowali przekroczyć we wtorek barierki ustawione przed Sejmem. – My będziemy - mówię w imieniu Obywateli RP – próbowali przekroczyć te barierki, co już robiliśmy, pokazując współobywatelom, mam nadzieję skutecznie, że te barierki istnieją wyłączenie w naszych głowach – powiedział.Jak mówił, „stawka jest wielka”, dlatego zaapelował, żeby we wtorek przed Sejmem pojawiło się jak najwięcej ludzi. – Im więcej nas będzie, tym łatwiej i tym bardziej pokojowo uda się zorganizować protest raczej tam, po drugiej stronie barierek, a nie tu – stwierdził Kasprzak.– Chcemy wezwać polskich obywateli do tego, żeby we wtorek stanęli w obronie polskich niezawisłych sądów, w najszczerszym i najgłębszym przekonaniu, że to co robimy tu, przed polskim Sejmem, to obrona polskiej niepodległości – mówił Kasprzak.Posłanka Nowoczesnej Joanna Scheuring-Wielgus dodała, że „każdy z nas wsadza do kieszeni swoje logo i swoje ego”. Przeciw planom zmian w sądownictwie protestowało w niedzielę przed Sejmem kilka tysięcy przedstawicieli opozycji. Demonstrację zorganizowały partie i środowiska opozycyjne, m.in. PO, Nowoczesna, KOD, Obywatele RP, Partia Razem.Protesty wywołało zakończenie w ubiegłym tygodniu prac parlamentarnych nad zmianami w ustawach: o Krajowej Radzie Sądownictwa oraz o ustroju sądów powszechnych oraz złożenie w Sejmie przez posłów PiS projektu ustawy o Sądzie Najwyższym.  Pierwsze czytanie projektu ustawy o Sądzie Najwyższym zaplanowano na środę. – Każda zasadna poprawka do projektu ustawy o Sądzie Najwyższym będzie brana pod uwagę –  zapewnił w poniedziałek wieczorem w TVN 24 Michał Wójcik, wiceminister sprawiedliwości. Zaznaczył, że projekt jest starannie przygotowany. – Ale poprawki są możliwe, to jest oczywiste. One muszą być zasadne – powiedział. Wygaszenie kadencji obecnych sędziów SNNowela ustawy o KRS przewiduje m.in. wygaszenie kadencji 15 członków Rady będących sędziami. Ich następców wybrałby Sejm - dziś wybierają ich środowiska sędziowskie. Nowela zmienia m.in. zasady powoływania i odwoływania prezesów sądów przez zwiększenie uprawnień ministra sprawiedliwości oraz wprowadza zasady losowego przydzielania spraw sędziom.  Z kolei projekt PiS dotyczący Sądu Najwyższego przewiduje m.in. trzy nowe izby SN, zmiany w trybie powoływania sędziów SN i umożliwienie przeniesienia obecnych sędziów SN w stan spoczynku z wyjątkiem sędziów wskazanych przez Ministra Sprawiedliwości”. Od ubiegłego piątku rano, przy ul. Wiejskiej przed Sejmem ustawione są barierki zabezpieczające i pozostać mają tam do końca trzydniowego posiedzenia Sejmu, które rozpocznie się we wtorek; jak poinformowała Kancelaria Sejmu barierki zostały tam ustawione po tym, gdy po wtargnięciu grupy osób na teren Sejmu we wtorek wieczorem. Tego dnia wieczorem obradowała senacka Komisja Praw Człowieka, Praworządności i Petycji, która zajmowała się dwoma nowelizacjami: o Krajowej Radzie Sądownictwa i ustroju sądów powszechnych. Na posiedzeniu obecni byli też przedstawiciele Komitetu Obrony Demokracji oraz Obywateli RP, zaproszeni przez senatorów Platformy. Przedstawiciele KOD-u relacjonowali w mediach społecznościowych, że niektórzy z nich zostali w czwartek niewpuszczeni lub nawet wyniesieni z terenu Sejmu przez Straż Marszałkowską.",,
"Minister sprawdzi, czy policjanci przekroczyli uprawnienia podczas manifestacji narodowców",Mariusz Błaszczak  zlecił Komendzie Głównej Policji wyjaśnienie przebiegu interwencji w Gdańsku – poinformowało ministerstwo spraw wewnętrznych. Na polecenie szefa resortu na miejsce udali się już funkcjonariusze Biura Spraw Wewnętrznych.,"„W przypadku złamania procedur wobec interweniujących funkcjonariuszy zostaną wyciągnięte konsekwencje” – podało MSWiA.  Podczas   manifestacji w Gdańsku, niektórzy przechodnie zwracali uwagę, także dziennikarzom TVP Info, że nie będąc uczestnikami pochodu, byli „prowokowani” przez policjantów w cywilnych ubraniach.  W czasie sobotnich pochodów zatrzymano pięć osób, które agresywnie wyrażały swoją dezaprobatę wobec Marszu Równości, zorganizowanego przez stowarzyszenie Tolerado. Kilkudziesięciu kontrmanifestantów zakłóciło zgromadzenie i zaatakowało policjantów. W stronę funkcjonariuszy poleciały butelki i kamienie, wybuchały petardy.  Zatrzymanym grozi do trzech lat więzienia. Na razie zostali zwolnieni do domu.  Komisarz Maciej Stęplewski z KWP w Gdańsku szacował w sobotę na antenie TVP Info, że  Marsz Równości środowiska LGBT zgromadził około 800 osób, a kontrmanifestacje – około 200.",,
Prezydent Niemiec Frank-Walter Steinmeier z wizytą w Polsce,Od ceremonii powitania na dziedzińcu Pałacu Prezydenckiego rozpoczęła się we wtorek po południu dwudniowa wizyta w Warszawie prezydenta Niemiec Franka-Waltera Steinmeiera i jego małżonki Elke Buedenbender.,"Następnie w Pałacu Prezydenckim doszło do rozmowy w cztery oczy prezydentów, po której odbędą się rozmowy plenarne delegacji pod ich przewodnictwem. Po rozmowach obaj politycy wystąpią wspólnie na konferencji prasowej.Później przewidziana jest ceremonia złożenia wieńca przez niemiecką parę prezydencką pod pomnikiem Powstania Warszawskiego.Następnie na Zamku Królewskim obie pary prezydenckie wezmą udział w konferencji „Polska i Niemcy w Europie” z okazji 100-lecia Odzyskania Niepodległości. Zaplanowano wystąpienia obu prezydentów. Szef gabinetu prezydenta Krzysztof Szczerski podkreślił, że wizyta Prezydenta Steinmeiera wpisuje się w obchody 100-lecia odzyskania przez Polskę niepodległości. Konferencja „Polska i Niemcy w Europie” Podczas konferencji „Polska i Niemcy w Europie” prezydent Andrzej Duda będzie mówił o tym, jak głęboko trzeba sięgać w historię, aby zrozumieć współczesne wyzwania stojące przed Europą oraz przedstawi stanowisko Polski wobec aktualnych zagadnień polityki międzynarodowej, m.in. relacji z Berlinem, Moskwą, czy relacji transatlantyckich.Prezydent będzie też mówił jak ważna w polityce europejskiej jest niepodległa Polska i wolne, niepodległe państwa Europy Środkowej, który to region na przestrzeni ostatnich 100 lat wielokrotnie padał ofiarą sytuacji, „gdy próbowano porządkować Europę bez Polski, na gruzach Polski”.Szef gabinetu prezydenta podkreślił, że „Berlin i Warszawa powinny ze sobą rozmawiać, powinny traktować się jako partnerzy, respektować swoje interesy, słuchać się nawzajem, próbować zrozumieć i wziąć pod uwagę swe opinie, także wtedy, gdy niemiecki interes ekonomiczny sugerowałby, że trzeba coś zrobić przeciwko Polsce, jak na przykład w wypadku Nord Stream 2”. Relacje transatlantyckie – To będzie zatem dyskusja głęboko zakorzeniona w historii, ale wyciągająca wnioski dla bieżącej i przyszłej polityki europejskiej, także w kontekście relacji transatlantyckich – zaznaczył Krzysztof Szczerski. Prezydencki minister podkreślił, że obserwowane dziś „wyraźne napięcie w relacjach pomiędzy Europą a Stanami Zjednoczonymi jest z punktu widzenia Polski bardzo niekorzystne”. – Prezydent będzie mówił o tym, że różnice polityczne i ekonomiczne, które dziś istnieją między Waszyngtonem a Brukselą, Berlinem powinny być tak zarządzane, by zachować transatlantycką jedność. Nie da się bowiem budować bezpiecznej Europy bez więzi atlantyckiej i nigdy nie wolno naruszać tego fundamentu europejskiego bezpieczeństwa, jakim jest ta więź – powiedział. Wnioski z miesięcznej prezydencji Polski w Radzie Bezpieczeństwa ONZ Szef gabinetu prezydenta zaznaczył, że podczas rozmów dwustronnych z Prezydentem Steinmeierem Prezydent Duda przedstawi wnioski z zakończonej w ubiegłym tygodniu miesięcznej prezydencji Polski w Radzie Bezpieczeństwa ONZ. Przypomniał, że z inicjatywy naszego kraju odbyło się w tym czasie kilka ważnych debat, m.in. dotyczących Ukrainy, sytuacji na Bliskim Wschodzie, roli prawa międzynarodowego dla pokoju na świecie, sytuacji cywilów w konfliktach zbrojnych czy uchodźców.Prezydenci poruszą też sprawę dzisiejszej, zmieniającej się dynamicznie, mapy politycznej Europy. Krzysztof Szczerski przypomniał, że w ciągu ostatniego tygodnia zmieniły się rządy w dwóch krajach: we Włoszech i w Hiszpanii. – Obserwujemy dużą dynamikę w polityce europejskiej i jak się wydaje kieruje ona politykę europejską w stronę mniej przewidywalną, niż wydawałoby się to jeszcze niedawno – powiedział.Jak zaznaczył, głosy protestu, które pojawiają się w różnych krajach, w tym także w krajach „ustabilizowanej, jak się wydawało, części strefy euro”, powodują, że o aktualnej sytuacji politycznej w Europie warto rozmawiać w kontekście strategicznym.",,
Turcja jak koń trojański Rosji. Ale nikt jej z NATO nie wyrzuci,"Szantaż Ankary w sprawie planów obronnych NATO daje kolejny argument do ręki zwolennikom wykluczenia Turcji z Sojuszu. I znów też Erdogan robi coś, co raduje Kreml. Czy to jest główny motyw działań Turków? Raczej nie – tutaj Ankara chce osiągnąć własne cele w Syrii. Erdogan uznał zapewne po sprawie z S-400, że może stawiać kolejne żądania.","26 listopada. Ankara informuje o wznowieniu operacji wojskowej „Źródło Pokoju” w północno-wschodniej Syrii, skierowanej przeciwko Kurdom. Rozpoczęta 9 października ofensywa, zatrzymana oficjalnie 23 października (porozumienie z udziałem Rosji i Damaszku), de facto wciąż była prowadzona. Co jakiś czas nadchodziły informacje o kolejnych potyczkach i ofiarach, tyle że medialnie Ankara wyciszała swoje militarne działania. Dlaczego akurat teraz głośno mówi o wznowieniu operacji? To wzmocnienie argumentów tureckich dyplomatów w NATO, żądających od sojuszników uznania kurdyjskiej formacji zbrojnej YPG – z nią właśnie Turcy walczą w Syrii – za terrorystyczną. Turcja „wzięła zakładnika” 26 listopada. Kilka godzin po deklaracji Turcji o wznowieniu operacji przeciwko Kurdom pojawia się depesza Agencji Reutera. Powołując się na czterech wysokiej rangi przedstawicieli NATO, agencja napisała, że Ankara odmawia poparcia planu pomocy NATO dla Polski i krajów bałtyckich dopóki Sojusz nie zaoferuje jej politycznego poparcia w walce przeciw kurdyjskim milicjom YPG w Syrii. NATO wprowadziło pierwsze plany obronne dla krajów bałtyckich i Polski na wypadek agresji rosyjskiej w 2010 r., po czym zostały one zaktualizowane po aneksji Krymu. Od tamtej pory trwają dyskusje nad szczegółami dalszego wzmocnienia tych planów. Planowano je przedstawić na najbliższym, jubileuszowym szczycie Sojuszu. Jednak okazuje się, że Ankara poinstruowała swojego przedstawiciela w NATO, by nie podpisywał planów dotyczących pomocy dla Polski i krajów bałtyckich, dopóki Sojusz nie uzna YPG za terrorystów. Ale to niejedyny postulat. 25 listopada podczas wizyty w Katarze prezydent Turcji Recep Tayyip Erdogan zapowiedział, że na szczycie NATO w Londynie zaproponuje zorganizowanie międzynarodowej konferencji sponsorów budowy domów i infrastruktury dla uchodźców syryjskich. Turcja chce po prostu, żeby sojusznicy i partnerzy sfinansowali przesiedlenie do strefy buforowej w północno-wschodniej Syrii miliona Syryjczyków, którzy w czasie wojny domowej w ich ojczyźnie uciekali do Turcji właśnie. Ankara szacuje, że potrzeba na to co najmniej 27 mld dolarów. Bez aprobaty Ankary Sojuszowi trudno będzie szybko wzmocnić mechanizmy obronne dla tych krajów. Jak zauważa były dowódca estońskiej armii Ants Laaneots, „szantaż Erdogana” pokazuje, że należy wprowadzić zmiany do obecnego mechanizmu decyzyjnego wewnątrz NATO opartego na jednomyślności. „W pewnych sytuacjach czyni to Sojusz słabym, w skrajnej sytuacji” – powiedział Laaneots w wywiadzie dla dziennika „Postimees”. Ankara starała się skłonić NATO do wsparcia jej operacji w Syrii i uznania tamtejszych Kurdów za terrorystów jeszcze przed początkiem ofensywy „Źródło Pokoju”, ale teraz – tuż przed szczytem w Londynie - żądania są bardziej kategoryczne. Warto pamiętać, że koalicja Syryjskich Sił Demokratycznych (SDF), której trzon stanowią oddziały YPG, odegrała główną rolę w pokonaniu Państwa Islamskiego w Syrii. Przy wsparciu koalicji międzynarodowej, głównie USA, to Kurdowie zdobyli Rakkę, „stolicę” dżihadystów. Ankara uznaje YPG za organizację terrorystyczną, odnogą PKK (Partii Pracujących Kurdystanu). Również Stany Zjednoczone uznają PKK za terrorystów, ale mają inne stanowisko w kwestii YPG. „Koordynacja stanowisk trwa” W Brukseli robią dobrą minę do złej gry. Faktem jest, że nie ma histerycznych reakcji na tureckie żądanie – co może potwierdzać, że sprawa tureckiego postulatu nie jest czymś zupełnie nowym. Rzeczniczka Sojuszu Oana Lungescu stwierdziła: „NATO ma plany obrony wszystkich sojuszników. Zaangażowanie NATO w bezpieczeństwo wszystkich sojuszników jest niezachwiane”. Doniesienia Agencji Reutera Jens Stoltenberg skomentował dopiero 27 listopada. Powiedział, że nie zamierza ujawniać szczegółów wewnętrznych dyskusji, ale zauważył, że Sojusz ma wystarczające środki, żeby obronić wszystkich sojuszników. Uwagę zwraca podkreślanie, że NATO ma możliwość obrony wszystkich sojuszników. To zdecydowanie ugodowy ton wobec Ankary. Należy bowiem pamiętać, że kwestię uznania YPG za terrorystów Turcja chce wpisać do planu pomocowego NATO właśnie dla niej. Stoltenberg chciałby więc pogodzić wszystkich i doprowadzić od kompromisu korzystnego dla bezpieczeństwa zarówno Turcji, jak i Polski oraz państw bałtyckich. W podobnym tonie zresztą wypowiadają się główni zainteresowani. Szef litewskiej dyplomacji Linas Linkevicius wyraził nadzieję, że konieczne decyzje zostaną podjęte przed szczytem: „Nie ma jeszcze ostatecznej decyzji. Koordynacja stanowisk trwa”. Linkevicius nie chciał komentować stanowiska Ankary ws. wojskowego planowania NATO, ale przyznał, że Turcja chce, by Sojusz przyjął dokumenty wyrażające jego oficjalną pozycję odnośnie kurdyjskich organizacji. Szef MSZ Łotwy Edgars Rinkevics zaapelował, by „nie dramatyzować” informacji o negatywnym stanowisku Turcji ws. planów obrony Polski, Litwy, Łotwy i Estonii przez NATO. W rozmowie z agencją LETA Rinkevics powiedział, że obecnie Sojusz „prowadzi ocenę ryzyk i formuły odpowiednich działań”, a także zauważył, że „ten proces przewiduje dowolnie szerokie dyskusje”. – Nigdy nie komentujemy wewnętrznych i niejawnych dyskusji, które odbywają się w Sojuszu – dodał szef łotewskiej dyplomacji. – Jestem przekonany, że dyskusja zakończy się tym, że interesy bezpieczeństwa naszego regionu będą uszanowane, a sojusznicy będą odnosić się do nich tak samo poważnie, jak poważnie my odnosimy się do ich interesów bezpieczeństwa – powiedział  Rinkevics. Przesuwanie czerwonych linii Wydaje się, że Erdogan jest pewny swego. Skoro nie ustąpił pod presją Amerykanów w sprawie zakupu rosyjskich systemów rakietowych S-400, trudno spodziewać się, że odpuści w sprawie jasno przedstawionej oferty: plany obronne dla Polski, Litwy, Łotwy i Estonii w zamian za plan obronny dla Turcji (uwzględniające jej cele w Syrii i wobec Kurdów). Zresztą właśnie w dniu, w którym Agencja Reutera napisał o tureckim szantażu, Turcy rozpoczęli testy S-400 w przestrzeni powietrznej nad Ankarą. Amerykanie ustępują Turcji. Przykładem cofanie „czerwonych linii” w sprawie S-400. Najpierw Mike Pompeo ostrzegł Ankarę, że aktywacja kupionego od Rosjan systemu rakietowego spowoduje nałożenie sankcji przez USA. Ale zaraz potem Turcy aktywowali S-400, żeby go przetestować – i na dodatek testowali go na F-16, myśliwcach amerykańskiej produkcji. Ale Pompeo wyszedł i powtórzył groźby, z tą zmianą, że sankcje będą nałożone, jeśli Turcja doprowadzi S-400 do „pełnej operacyjności”. Sprzedając S-400 Ankarze Rosjanie nie tylko zarobią 2,5 mld dolarów. Ważniejszy jest nawet cel polityczny: skłócenie sojuszników i osłabienie NATO. Erdogan i Putin dogadują się coraz lepiej, czego dowodem zapowiedź kolejnych umów o współpracy zbrojeniowej. Z punktu widzenia Ankary chodzi jednak nie tylko o gospodarkę (turyści, elektrownia atomowa, gaz) ale przede wszystkim Syrię. Erdogan postawił tu na bliską współpracę z Rosją i Iranem (tzw. format astański), co było zresztą logiczne, biorąc pod uwagę złe relacje z innymi poważnymi graczami na tym teatrze wojennym (USA, Izrael). Z drugiej strony jednak nie brakuje głosów, że demonstracyjna przyjaźń Moskwy z Ankarą to de facto związek, w którym partnerzy nie ufają sobie za grosz. Wiedzą, że związek nie jest na zawsze, więc chodzi o taktyczne ogranie partnera i wyciągnięcie zysków. Długoterminowo Rosja nie jest dla Turcji alternatywą ani w wymiarze militarnym, ani w obszarze handlowym, ani tym bardziej technologicznym. Erdogan używa Moskwy jako karty przetargowej w relacjach z Zachodem. Putin z kolei wykorzystuje obecne warunki do jak największego osłabienia NATO. Geopolityka skazuje Rosję i Turcję na rywalizację, a nie sojusz. Ostatnie 300 lat upłynęło pod znakiem wrogości między tymi krajami. Jeszcze z carami tureccy sułtanowie prowadzili 17 wojen. Potem Turcja kemalistowska weszła do NATO w dużej mierze z powodu obaw przed ekspansjonizmem Sowietów. - Rosja nie może zastąpić USA czy NATO, ponieważ Turcji i Rosji nie łączą strategiczne interesy. Nie zgadzają się one w kwestii o krytycznym znaczeniu dla Ankary, jak Cypr, czy też w wielu kwestiach dotyczących Bałkanów, Kaukazu czy Syrii – mówił były turecki ambasador Selim Kuneralp. Dlatego Turcja – jeśli chce utrzymać ważną pozycję mocarstwa regionalnego – skazana jest na współpracę z Zachodem, a nie z Rosją. Druga armia Sojuszu Turcja należy do NATO od 1952 r. Przez cały okres zimnej wojny była jednym z najwierniejszych i najsilniejszych sojuszników Zachodu, zabezpieczając południowo-wschodnią flankę. Z drugą pod względem wielkości armią NATO i bliskimi relacjami z USA Ankara blokowała wyjście Związku Sowieckiego na Bliski Wschód. Nastawienie Turcji do Sojuszu  zaczęło się zmieniać dopiero po dojściu do władzy Erdogana i jego umiarkowanie islamistycznej partii AKP. Rok później parlament nie dał zgody na wykorzystanie przez USA terytorium Turcji do inwazji na Irak. Kolejny rok później badania pokazywały, że członkostwo w NATO popiera 53 proc. Turków. W 2011 r. było już tylko 37 proc. Właśnie wtedy, gdy w Syrii wybuchła wojna domowa. To ten konflikt ostatecznie stał się głównym źródłem animozji między Turcją a jej zachodnimi sojusznikami. Poszło o stosunek do syryjskich Kurdów. Turcy zwalczają ich jako terrorystów i zrobią wszystko, by w północno-wschodniej Syrii nie było kurdyjskiej autonomii, o samodzielności państwowej już nawet nie wspominając. Ci sami Kurdowie współpracują wciąż jednak z USA i dostają wsparcie od zachodnioeuropejskich członków NATO. Obserwując politykę Erdogana wobec sojuszników zachodnich, nie można też nie doceniać wewnętrznych aspektów kształtujących linię polityczną Ankary. Turcja i jej społeczeństwo stają się coraz mocniej islamistyczne, antyzachodnie, a w geopolityce – euroazjatyckie czy bliskowschodnie. Wystarczy spojrzeć na zrobione niedawno badania opinii publicznej autorstwa Uniwersytetu Kadrir Has. Okazuje się, że za zagrożenie dla Turcji aż 81 proc. respondentów uznaje USA, zaś Rosję tylko 44 proc. Czy USA, Wielka Brytania, Francja to przyjaciele Turcji? Tak uważa mniej niż 5 proc. Tak źle o Zachodzie i NATO Turcy nie myśleli od początku członkostwa w Sojuszu. W Turcji są głośne środowiska, które przyklasnęłyby wyjściu z NATO. Twierdzą, że członkostwo w Sojuszu się nie opłaca, bo i tak Turcy nie otrzymują wystarczającego wsparcia przeciwko śmiertelnym wrogom. Tak uważa np. nieoficjalny koalicyjny partner Erdogana, Devlet Bahceli z Partii Ruchu Narodowego. To on w czerwcu oświadczył, że przyszedł czas na dyskusję na temat członkostwa Turcji w NATO. Po drugiej stronie również nie brakuje głosów za wyrzuceniem Ankary z Sojuszu. Główny powód to coraz bliższa współpraca Turcji z głównym wrogiem NATO, Rosją. Jak bardzo zagrożone jest miejsce Ankary w Sojuszu? Sądząc po ostatnich (jak i wcześniejszych) wypowiedziach liderów Zachodu, Erdogan nie ma się czego obawiać. „Otwarta na propozycje” Jens Stoltenberg w opublikowanym 21 listopada wywiadzie dla „Le Figaro” zauważył: „Wszyscy sojusznicy skrytykowali operację turecką w Syrii, ale nikt nie poddał w wątpliwość miejsca Turcji w NATO”. Przypomniał, że „Turcja to jedyny kraj w NATO graniczący z Syrią i Irakiem”. 20 listopada w litewskim portali Delfi pojawił się z kolei wywiad z szefem MSZ Niemiec. Heiko Maas podkreślił, że „w naszym interesie jest, aby Turcja, która także jest kluczowym partnerem w NATO, nie odeszła od Europy”. Zaś 27 listopada, a więc już po słynnej depeszy Agencji Reutera, w Bundestagu Angela Merkel oświadczyła: „Turcja powinna pozostać członkiem NATO i powinniśmy to popierać ze względu na geostrategiczne znaczenie faktu, że Turcja w nim jest”. Nie wydaje się, by w stolicach państw NATO ktoś w ogóle myślał o wyrzucaniu Turcji z Sojuszu. Zresztą nawet nie wiadomo, jak można by to było zrobić od strony formalnej (w Traktacie Północnoatlantyckim nie ma zresztą słowa na ten temat). To członek Sojuszu może sam wystąpić z jego szeregów. Ale Turcja tego nie zrobi. Członkostwo w Sojuszu zabezpiecza ją przed regionalnymi rywalami. Żaden z nich nie porwie się na wojnę z członkiem NATO, sprzymierzeńcem USA. Turcja nie jest dość samodzielna w sferze bezpieczeństwa i silna technologicznie, by móc być regionalnym mocarstwem mającym strategiczną samodzielność. Erdogan doskonale wie, że wykluczenie Turcji z NATO jest nierealne. Zachodnie operacje militarne na Bliskim Wschodzie w dużym stopniu zależą od tureckiego zaangażowania. Ogromne znaczenie mają bazy Incirlik i Kürecik. Jeśli Turcja znajdzie się poza NATO, Sojusz straci też jakiekolwiek możliwości wpływu na sytuację w strategicznych cieśninach łączących Morze Czarne z Morzem Śródziemnym.  Nazajutrz po pierwszych doniesieniach Agencji Reutera, ta sama agencja potwierdziła w swym tureckim źródle, że Ankara będzie przeciwstawiała się planom obronnym dla krajów bałtyckich i Polski, dopóki jej żądania dotyczące planu obronnego dla Turcji nie zostaną spełnione. Informator Reutera w tureckich władzach twierdzi, że NATO zgodziło się już wcześniej w tym roku na plan obronny dla Turcji przewidujący m.in. możliwość ataku z południa (czyli z terytorium Syrii). Plan ten miał też uznawać YPG za terrorystyczne zagrożenie dla Turcji, ale Waszyngton podobno wycofał później swe poparcie dla tego projektu, a za nim podążyły inne kraje członkowskie. - Więc mówimy, że jeśli nasz plan obronny nie jest opublikowany, nie pozwolimy zrobić tego z innym – mówi informator. Rozmówca agencji mówi też, że Stoltenberg próbuje znaleźć wspólny grunt między członkami ws. planu obronnego dla Turcji i że Ankara jest „otwarta na propozycje”. Pytanie, czy uda się dojść do porozumienia, zanim w kuluarach szczytu NATO w Londynie dojdzie do spotkania przywódców Turcji, Francji, Wielkiej Brytanii i Niemiec w celu omówienia sytuacji w Syrii.",,
Wniosek śledczych ws. wypadku Beaty Szydło. Obrońca: To nie jest korzystne dla mojego klienta,"Obrońca Sebastiana K. mec. Władysław Pociej poinformował w czwartek, że razem ze swoim klientem nie godzą się na warunkowe umorzenie przez sąd postępowania w sprawie wypadku w udziałem ówczesnej premier Beaty Szydło w lutym ub.r. w Oświęcimiu.","O nieumyślne spowodowanie wypadku podejrzany jest Sebastian K. W czwartek krakowska Prokuratura Okręgowa wysłała do Sądu Rejonowego w Oświęcimiu wniosek o warunkowe umorzenie postępowania w sprawie przeciwko Sebastianowi K. Jak podano w komunikacie prokuratury, „Prokurator Okręgowy w Krakowie uznał, iż w jego ocenie zachodzą przesłanki uzasadniające skierowanie takiego wniosku”.  Prokuratura nie podała proponowanych we wniosku warunków umorzenia, wskazując, że jako pierwsze powinny zapoznać się z nimi strony postępowania. Z uwagi na dotychczasową niekaralność Sebastiana K. oraz jego postawę w toku śledztwa będą to warunki dotyczące krótkiego okresu próby i niedużego świadczenia pieniężnego – usłyszała PAP w prokuraturze. – Jestem po rozmowie z klientem i mogę powiedzieć, że nie godzimy się na warunkowe umorzenie sprawy – powiedział PAP w czwartek po południu obrońca Sebastiana K. mec. Władysław Pociej.  – Takie rozwiązanie nie jest dla mojego klienta korzystne. Po pierwsze, wskazuje jednoznacznie jego winę - z czym my chcemy polemizować; po drugie, naraża go na ewentualne koszty z tytułu odszkodowania –  wyjaśnił PAP mec. Pociej. – Dlatego nie godzimy się na warunkowe umorzenie postępowania. Nasze stanowisko przekażemy sądowi, który będzie je musiał wziąć pod uwagę – podkreślił adwokat. Zakończenie śledztwa   28 lutego, po ponad roku, prokuratura poinformowała o zakończeniu śledztwa. Informowała również, że po analizie materiałów podjęta zostanie decyzja, czy postępowanie zakończy się skierowaniem aktu oskarżenia, czy wnioskiem o warunkowe umorzenie sprawy.   Prokuratura informowała również, że trójka prokuratorów prowadzących śledztwo w sprawie wypadku złożyła wnioski do Prokuratora Regionalnego o wyłączenie ich od prowadzenia tego postępowania.    Jak wyjaśniał rzecznik Prokuratury Okręgowej prok. Janusz Hnatko, „prokuratorzy błędnie uznali za konieczne sporządzenie na tym etapie postępowania wyłączeń w kwestii użycia sygnałów dźwiękowych przez pojazdy wchodzące w skład kolumny rządowej oraz przyczynienia się do wypadku przez funkcjonariuszy ówczesnego Biura Ochrony Rządu”. Tymczasem - wyjaśniał rzecznik – „zdaniem ich bezpośredniego przełożonego wyłączenie na tym etapie byłoby równoznaczne z wyeliminowaniem jednej z wersji przebiegu wypadku”.  – Czynność ta na tym etapie postępowania byłaby przedwczesna i sprzeczna z metodyką prowadzenia śledztwa. Dopiero prawomocne zakończenie postępowania karnego przeciwko podejrzanemu Sebastianowi K. pozwoli na pełną i prawidłową ocenę innych aspektów zdarzenia, w tym przyczynienia się do wypadku przez funkcjonariuszy ówczesnego Biura Ochrony Rządu – informował prok. Janusz Hnatko. W środę prokurator regionalny uchylił swoje zarządzenie z 16 lutego ub.r. w sprawie powołania zespołu śledczego prokuratorów do badania wypadku z udziałem byłej premier Beaty Szydło. W ten sposób zespół trzech prokuratorów badających sprawę przestał istnieć, a prokurator okręgowy zyskał prawo przejęcia sprawy do osobistego prowadzenia i zakończenia jej w sposób, jaki w jego ocenie jest właściwy. Dzień później podjął decyzję o wystąpieniu z wnioskiem o warunkowe umorzenie sprawy. Dwie wersje przebiegu wypadku  Jak podawała prokuratura, w toku postępowania przyjęto dwie wersje przebiegu wypadku. Jedna zakłada używanie sygnałów świetlnych i dźwiękowych przez pojazdy poruszające się w kolumnie uprzywilejowanej, a druga - używanie wyłącznie sygnałów świetlnych. – Żadnej z nich nie wyklucza prokuratura, a uprawnionym do oceny tej kwestii jest sąd – podkreślała prokuratura i powoływała się na ustalenia biegłych, którzy stwierdzili, że - niezależnie od używania bądź nie sygnałów dźwiękowych przez pojazdy z kolumny uprzywilejowanej - wyłącznym i bezpośrednim sprawcą zdarzenia był kierowca fiata seicento Sebastian K. Według biegłych nie rozeznał on prawidłowo sytuacji na jezdni.   Prokuratura podawała także, że „zebrany materiał dowodowy umożliwił odtworzenie przebiegu wypadku, ale nie pozwolił na zweryfikowanie twierdzenia o używaniu przez pojazdy uprzywilejowane sygnałów dźwiękowych”. – To zagadnienie może być rozstrzygnięte na podstawie osobnego materiału dowodowego, w zależności od decyzji i interpretacji sądu – wskazywała.   Po zamknięciu śledztwa prokuratura wyłączyła sprawę ewentualnych wykroczeń funkcjonariuszy BOR podczas wypadku z udziałem ówczesnej premier Beaty Szydło w Oświęcimiu i przekazała policji do prowadzenia. Chodziło o podejrzenie przekroczenia dozwolonej prędkości i przekraczania linii ciągłej na jezdni przez funkcjonariuszy BOR, którzy prowadzili pojazdy wchodzące w skład kolumny uprzywilejowanej. 11 lutego br. sprawa ewentualnych wykroczeń uległa przedawnieniu.   W wyniku wypadku poważne obrażenia ciała, utrzymujące się dłużej niż siedem dni, odnieśli Beata Szydło i jeden z funkcjonariuszy BOR - szef ochrony premier. Beata Szydło do 17 lutego ub.r. przebywała w Wojskowym Instytucie Medycznym w Warszawie. U drugiego funkcjonariusza BOR - kierowcy pojazdu - stwierdzono lżejsze obrażenia.",,
"Sondaż dla TVP:  duży wzrost poparcia dla Nowoczesnej. PiS prowadzi, ale nie ma większości","Dwa punkty procentowe traci w porównaniu z listopadem Prawo i Sprawiedliwość w grudniowym sondażu Ipsos dla  TVP. Na PiS oddałoby swój głos 33 proc. ankietowanych. Na drugim miejscu uplasowała się Nowoczesna Ryszarda Petru, która odnotowała wzrost z 10 do 18 proc. Trzecia jest Platforma Obywatelska, która ma  o jeden punkt procentowy mniej niż  w listopadzie. Zagłosowałoby na nią 17 proc. ankietowanych.","Ruch Kukiz’15 w porównaniu z listopadem zanotował znaczny spadek z 10 do 6 proc.  Gdyby wybory parlamentarne odbyły się w najbliższym czasie, przekroczyłby więc pięcioprocentowy próg.  Niezmiennym sześcioprocentowym poparciem cieszy się KORWiN. Zjednoczona Lewica, w skład której wchodzą: SLD, TR, PPS, UP i Zieloni, zyskała dwa punkty procentowe. Popiera ją 6 proc. ankietowanych (poprzednio 4 proc.). Polskie Stronnictwo Ludowe zanotowało spadek o jeden punkt procentowy.  Na PSL w grudniu zagłosowałoby 3 proc. pytanych przez Ipsos.  Poparcie dla Partii Razem spadło z kolei z 3 na 2 proc. Na inne niż wymienione ugrupowania zagłosowałby 1 proc. ankietowanych. Niezdecydowanych, którzy wybrali odpowiedź „trudno powiedzieć” jest 8 proc., czyli o 1 punkt procentowy mniej, niż w listopadzie. PiS traci sejmową większość  Przy takim podziale głosów w Sejmie PiS miałby 207 mandatów, Nowoczesna – 106, Platforma Obywatelska – 100, Kukiz’15 – 31, KORWiN – 15. Pozostałe partie nie miałyby swoich przedstawicieli. Mniejszość niemiecka ma w Sejmie zagwarantowany jeden z mandatów. Badanie zostało przeprowadzone metodą wspomaganych komputerowo wywiadów telefonicznych na ogólnopolskiej reprezentatywnej grupie 1002 dorosłych Polaków w dniach 10-11 grudnia.",,
„Premier mówi językiem gen. Jaruzelskiego”,"– Donald Tusk zaczyna mówić językiem generała Jaruzelskiego sprzed wprowadzenia stanu wojennego. Zaczyna mówić o jakimś froncie zimnej wojny. Niedługo usłyszymy, że grozi nam wojna domowa. To są słowa, które nie powinny paść z ust premiera – mówił europoseł Adam Bielan, gość TVP Info, komentując wczorajsze wystąpienie premiera Donalda Tuska. Polityk przyznał też, że politycznie bliżej mu do PiS, ale - jak stwierdził – nie toczą się żadne rozmowy na temat jego powrotu do tej partii.", ,,
Zabójstwo redaktora naczelnego. Aresztowano obywatela Rosji,"Na Ukrainie zatrzymano mężczyznę, poszukiwanego przez Interpol w związku z zabójstwem redaktora naczelnego rosyjskiej edycji amerykańskiego miesięcznika „Forbes” Pawła Chlebnikowa – poinformowała Służba Bezpieczeństwa Ukrainy (SBU).","Zatrzymania dokonano w weekend. Aresztowany to obywatel Rosji urodzony w Czeczenii. Poszukiwany był przez Interpol za „udział w szeregu zabójstw na zlecenie, w tym zabójstwie Chlebnikowa” – podała SBU. 41-letni Paweł Chlebnikow (Paul Klebnikov), redaktor naczelny rosyjskiego „Forbesa”, został zastrzelony w lipcu 2004 roku w Moskwie, w pobliżu redakcji swojego pisma.  Oddano do niego co najmniej dziewięć strzałów z jadącego powoli samochodu. Było to jedno z najgłośniejszych zabójstw w Rosji. Wielu obserwatorów uznało je za zamach na wolność słowa w tym kraju.  W 2007 roku moskiewski sąd wstrzymał proces trzech mężczyzn oskarżonych o zabójstwo Chlebnikowa, gdyż jeden z oskarżonych był wówczas na wolności.",,
Estonia zabroniła rosyjskiemu żaglowcowi wpłynięcia na jej wody terytorialne,"Największy żaglowiec szkolny świata, rosyjski „Siedow” nie został wpuszczony na wody terytorialne Estonii. Tallin miał być jednym z przystanków żaglowca w setnym, jubileuszowym, szkolnym rejsie nawigacyjnym.","Jak estońskiej państwowej telewizji ERR wyjaśnił resort dyplomacji tego kraju, przyczyną niewpuszczenia czteromasztowca na wody terytorialne jest obecność na jego pokładzie ponad 70 studentów Kerczeńskiego Państwowego Morskiego Technologicznego Uniwersytetu, mającego swoją siedzibę na anektowanym Krymie. Według estońskiego ministerstwa spraw zagranicznych, inna decyzja byłaby zaprzeczeniem jego oficjalnego stanowiska o uznaniu Krymu za terytorium okupowane. Rosyjska ambasada uznała decyzję za „nieprzyjazną”, tym bardziej że prezydent tego kraju Kersti Kaljulaid za kilka dni rozpoczyna oficjalną wizytę w Moskwie.Aneksji Krymu w 2014 roku przez Rosję nie uznała większość państw świata, w tym Polska. Jak zaznaczyła rzecznika polskiego MSZ Ewa Suwara, ministerstwo jest w tej sprawie w kontakcie z estońskimi władzami. – Monitorujemy sytuację – dodała.",,
Lewicowa koalicja alternatywą dla PO,"– Szansą lewicy nie jest budowanie jednej partii, ale wspólnej koalicji, która będzie alternatywą dla Platformy Obywatelskiej – stwierdził Aleksander Kwaśniewski, gość „Rozmowy dnia” w TVP Info. Jego zdaniem Leszek Miller, jest najlepszym kandydatem na szefa SLD, ze względu na swoje doświadczenie i kompetencje. Jednak w partii tej potrzebna będzie „inwentaryzacja”.",,,
Platforma spadła do drugiej ligi [OPINIA],"Czerwcowe badania opinii publicznej, przeprowadzone przez CBOS, wskazują, że niedawne eurowybory ugruntowały upadek Platformy Obywatelskiej.","To oznacza przede wszystkim, że nie tylko Grzegorz Schetyna traci pozycję lidera opozycji. Coraz trudniej będzie mu cokolwiek negocjować z partiami opozycji z pozycji siły. To problem całej formacji. Dotąd Platforma Obywatelska mogła mówić do innych formacji: „To my rozdajemy karty, bo stanowimy dla Prawa i Sprawiedliwości równorzędnego przeciwnika i naturalną przeciwwagę; musicie nas słuchać, bo od naszego sukcesu zależy również wasz polityczny los w przyszłym parlamencie”. Koalicjanci zagryzali zęby, robili dobrą minę do złej gry, ściskali Schetynie dłonie i uśmiechali się do wspólnej fotografii. A jak słyszałem kiedyś w kuluarach politycznych liberalnej opozycji: z Platformą Obywatelską najlepiej wychodzi się na zdjęciach. Dlatego wielu polityków opozycji odczuwa jednak mściwą satysfakcję, że Platformie nie wiedzie się za dobrze. Czerwcowy sondaż CBOS dawał rządzącej obecnie formacji znaczną przewagę nad Platformą: 44 proc. dla PiS przy 22 proc. głosów dla PO. Wskazuje to, że ta druga formacja usunęła się na dobre do politycznej drugiej ligi. Gdyby nie jeszcze gorsze notowania całej lewicowo-liberalnej opozycji, media głównego nurtu już by partię Donalda Tuska składały do politycznego grobu. Wszak dobrze już widać, że marnują na PO swój cenny czas antenowy. Dlatego Grzegorz Schetyna, kapitan tonącego „Titanica”, bierze na pokład nawet ludzi z dziurawych szalup. Ktoś powie, że to nieracjonalne. Ale wizerunkowo korzystne. A z żelaznym elektoratem bywa tak, że dopóki nie usłyszy głośnego i wyraźnego „bul, bul, bul” (to nie jest żadna aluzja do pana z Budy Ruskiej!), to woli wierzyć grającej do końca orkiestrze. Nie zdziwiłbym się nawet, gdyby w przypadku Platformy kapitan szybciej opuścił statek niż orkiestra właśnie.Dla Platformy bardzo niebezpieczne jest również to, że utrzymuje się trend na wysoką frekwencję w nadchodzących jesiennych wyborach parlamentarnych. Socjologowie i politolodzy od dawna główkowali, jak na kształt polskiej sceny politycznej wpłynęłaby większa aktywność wyborców. Dziś już wiemy, że promuje ona partię konserwatywną z przemyślanym i stanowczo realizowanym programem prorodzinnym i prospołecznym. Na demokratycznej i obywatelskiej aktywności Polaków i Polek tracą zaś liberałowie, jak najsłuszniej kojarzeni z egoizmem ekonomicznym, miłością do terapii szokowej początków transformacji, skupieniem tylko na interesach wielkomiejskich elit. Na tym nie koniec: przegrywa także tożsamościowy, czy też antytożsamościowy model polskiego społeczeństwa, proponowany przez liberałów. Kilka dekad pedagogiki wstydu, robionej przez liberalne ośrodki w sojuszu z postkomunistami, przyniosło efekt odwrotny od zamierzonego. Na marginesie: polski liberalizm musiał się okazać wariacją na temat postkomunizmu. I to nie ze względu na jakieś rzekome przyrodzone zło samego liberalizmu (nigdy takiej tezy zresztą nie głosiłem). Po prostu: polski liberalizm w znacznym stopniu robili ludzie głęboko w komunizm uwikłani. Jeśli spojrzymy na biografię mnóstwa liderów liberalnej opinii, to są to nierzadko ludzie z rodzin głęboko komunistycznych. I są to nie tylko komuniści od 1945 r. Nie, to nierzadko ludzie z rodów, które służyły Stalinowi i stalinizmowi jeszcze w latach 30. Albo są to ludzie z rodzin, których członkowie gorliwie pracowali na rzecz stalinizmu w latach 40., choć we wcześniejszej dekadzie padali ofiarą stalinowskich czystek. To najgorszy rodzaj uwikłania, które skutkuje niepokojąco dziwnym i głęboko zakorzenionym perwersyjnym myśleniem o rzeczywistości, jakąś elementarną pogardą dla demokracji, nawet gdy tę demokrację i liberalizm ma się ciągle na ustach.Platforma na własne życzenie stała się zakładniczką liderów opinii z takich właśnie środowisk. I zaczęła się twórczo pogrążać albo w dyskredytowaniu choćby IPN, albo w idiotyzmach „fajnopolactwa”. Fajnopolacy, młodzi, wykształceni z wielkich miast, czasem bowiem chcieli dla siebie jakiejś odrobinki patriotyzmu i dumy narodowej, bo na przykład widzieli, że w Stanach czy na Zachodzie to wcale nie jest taki obciach, jak ich przekonywano. Zatem wymyślono dla fajnopolaków patriotyzm orła z czekolady. Skończyło się to jednak śmiesznością.Ale dziś już widać, że większość polskiego społeczeństwa nie chce patriotyzmu jak słodkiego, mało pożywnego deserku. Chce patriotyzmu treściwego, z rzeczywistą dumą z własnej polskości i wiedzą o własnych dziejach, zakłamywanych przez postkomunistów i liberałów dla potrzeb budowy III RP „grubej kreski”. I to także powoduje, że Platforma przestaje mieć polityczne znaczenie.Nie ma powodów żałować Platformy – sama wybrała taki los, zbyt ufnie wierząc, że Polacy nigdy nie wyrwą się spod mentalnej kurateli liderom liberalnej opinii. I sądzę, że to oni, liberalno-postkomunistyczni prawdziwi władcy III RP, często schowani już w cieniu, coraz rzadziej się wypowiadający, bo nie chcą ujawniać swojej złości, cierpią dziś na dobrej zmianie o wiele bardziej, niż możemy przypuszczać.",,
Odmówił upieczenia tortu weselnego homoseksualistom. Sąd: to nie dyskryminacja,"Sąd Najwyższy USA stosunkiem głosów 7 do 2 opowiedział się po stronie Jacka Phillipsa, cukiernika z Kolorado, który w 2012 r. z powodów religijnych odmówił homoseksualistom przygotowania dla nich tortu weselnego.","Sąd Najwyższy uznał, że wyrok sędziego administracyjnego Komisji Praw Obywatelskich Stanu Kolorado, który w 2013 r. nakazał cukiernikowi realizować zlecenia na torty weselne dla wszystkich par, był niesłuszny.Sprawa zaczęła się sześć lat temu; dwóch mężczyzn przyszło do cukierni Phillipsa i chciało zamówić tort weselny. W 2012 r. prawodawstwo stanu Kolorado nie uznawało tzw. małżeństw homoseksualnych. Mężczyźni zamierzali złożyć sobie przysięgę w stanie Massachusetts, gdzie ta praktyka była już przewidziana w prawie, a tort podać podczas przyjęcia w Kolorado.Phillips odmówił wykonania tortu; jako chrześcijanin jest przeciwny tzw. małżeństwom jednopłciowym. Homoseksualiści oskarżyli go o dyskryminację, a Komisja Praw Obywatelskich stanu przyznała im rację.Przepisy federalne nie gwarantują praw mniejszości seksualnych, jednak prawodawstwo 20 stanów USA (w tym stanu Kolorado) i orzeczenia setek lokalnych sądów zabrania dyskryminacji ze względu na orientację seksualną.Sprawa trafiła w zeszłym roku do Sądu Najwyższego, który sam wybiera sobie sprawy do rozpatrzenia.Reprezentująca Phillipsa adwokat z Alliance Defending Freedom przedstawiała klienta jako artystę, któremu przysługują takie same gwarancje swobody ekspresji, jak rzeźbiarzowi czy malarzowi. Waggoner przekonywała sąd, że Phillips nie miałby wyboru, gdyby sprzedawał torty „po prostu z półki”. Jednak te na zamówienie wymagają inwencji, a więc są dziełami sztuki. Cukiernik może odmówić wykonania tortu, tak jak rzeźbiarz czy malarz – rzeźby czy obrazu, którego wymowa jest sprzeczna z jego przekonaniami religijnymi.W efekcie Sąd Najwyższy USA orzekł, że „postępowanie Komisji Praw Obywatelskich w sprawie Phillipsa zawierało wyraźne i niedopuszczalne elementy wrogości w stosunku do jego szczerych przekonań religijnych, które motywowały jego decyzję”. Sędzia podkreślił jednocześnie, że taka decyzja Sądu Najwyższego nie gwarantuje wydania w innych, podobnych sprawach identycznych wyroków. „Decyzje w podobnych sprawach i w podobnych uwarunkowaniach wymagają dalszych rozważań w sądach. Rozstrzygnięcia powinny uwzględniać, że takie dysputy muszą być rozstrzygnięte z tolerancją, bez niepotrzebnego braku szacunku do autentycznych przekonań religijnych, ale także bez poddawania homoseksualistów upokorzeniom, kiedy na wolnym rynku starają się nabyć dobra i usługi” – napisał Kennedy w uzasadnieniu wyroku.Wyrok ten był jego pierwszą decyzją dotyczącą praw mniejszości seksualnych odkąd w 2015 r. ten sam sąd zalegalizował tzw. małżeństwa jednopłciowe we wszystkich stanach.",,
Wiceprezydent USA: nie będziemy się przyglądać upadkowi Wenezueli,"– Stany Zjednoczone nie będą bezczynne przyglądać się pogłębiającemu się chaosowi i kryzysowi politycznemu w Wenezueli – oświadczył wiceprezydent USA Mike Pence. Podkreślił również, że Waszyngton użyje środków ekonomicznych i dyplomatycznych, aby doprowadzić do wolnych wyborów w tym kraju.","Pence przemawiał w miejscowości Doral na Florydzie, której większość mieszkańców stanowią imigranci z Wenezueli.– Pod przywództwem prezydenta Donalda Trumpa Stany Zjednoczone Ameryki będą wykorzystywać w pełni swoją potęgę ekonomiczną i środki dyplomatyczne do czasu przywrócenia demokracji w Wenezueli – powiedział do ok. 300 słuchaczy zgromadzonych w miejscowym kościele.Będą sankcje? Pence nie wykluczył, że Waszyngton zastosuje dodatkowe sankcje wobec rządu lewicowego prezydenta Nicolasa Maduro, którego określił jako dyktatora. Wiceprezydent zauważył, że podczas gdy inne kraje Ameryki Łacińskiej umacniają swoje gospodarki, Wenezuela stacza się po równi pochyłej.– Słyszymy was, jesteśmy z wami. Nie będziemy stać z boku, kiedy Wenezuela się rozpada – powiedział Mike Pence. Jego przemówienie przerywane było kilkakrotnie okrzykami „wolność, wolność!”.Kraj w chaosie Wenezuela pogrąża się w kryzysie ekonomicznym i politycznym. Inflacja bije światowe rekordy, występują dotkliwe braki w zaopatrzeniu nawet w podstawowe towary. Mimo istnienia legalnie wybranego parlamentu, Maduro doprowadził do wyłonienia Zgromadzenia Konstytucyjnego, które ma uchwalić nową ustawę zasadniczą dającą mu nowe, szerokie uprawnienia.Associated Press przypomina, że wcześniej prezydent Donald Trump dał do zrozumienia, że możliwa jest nawet amerykańska interwencja militarna w Wenezueli. Mike Pence podczas niedawnej podróży, kiedy to odwiedził Kolumbię, Argentynę, Chile i Panamę, starał się jednak rozproszyć obawy krajów regionu wywołane przez prezydenta.W przeszłości Waszyngton wielokrotnie interweniował militarnie w krajach Ameryki Łacińskiej, dlatego ta sprawa jest dla nich szczególnie drażliwa.",,
Kosiniak-Kamysz: zgłosimy wniosek o wysłuchanie publiczne prezydenckich projektów ustaw,"Lider PSL uważa, że postawa Platformy i Nowoczesnej po przedstawieniu przez prezydenta ustaw o SN i KRS, do niczego nie prowadzi. – Mnie się nie podoba to, że Platforma z Nowoczesną wciąż się ścigają. Wpisujemy się w ten sposób w scenariusz PiS-u – ocenił Kosiniak-Kamysz. Polityk uważa, że w sprawie prezydenckich projektów należy zorganizować w Sejmie wysłuchanie publiczne.","Władysław Kosiniak-Kamysz zapowiedział we wtorek w RMF FM, że PSL zgłosi wniosek o wysłuchanie publiczne w sprawie tych projektów. Według niego, chodzi o to, żeby wszyscy, którzy dzisiaj dopiero mają szanse zapoznać się z projektami, mogli się do nich odnieść.– Uważam, że konsultacje z politykami nie wypełniają oczekiwań naszych rodaków – powiedział lider PSL. We wtorek po południu prezydenckie projekty ustaw o Krajowej Radzie Sądownictwa i Sądzie Najwyższym zostały złożone w Sejmie. Projekt ustawy o SN wprowadza m.in. możliwość wniesienia do SN skargi na prawomocne orzeczenie każdego sądu, zapis by sędziowie SN przechodzili w stan spoczynku w wieku 65 lat z możliwością wystąpienia do prezydenta o przedłużenie orzekania, oraz utworzenie Izby Dyscyplinarnej z udziałem ławników.– Trzeba zorganizować w Sejmie wysłuchanie publiczne, żeby wszyscy ci, którzy dzisiaj dopiero mają szanse zapoznać się z projektem, mogli się do niego odnieść – podkreślił Kosiniak-Kamysz. – Mam nadzieję, że pan prezydent przyjmie nasze zaproszenie i jego przedstawiciel będzie na wysłuchaniu publicznym – dodał lider Polskiego Stronnictwa Ludowego.  „Opozycja wpisuje się w scenariusz PiS-u” Władysław Kosiniak-Kamysz odniósł się także do sytuacji wewnątrz opozycji. – Mnie się nie podoba to, że Platforma z Nowoczesną wciąż się ścigają. To powoduje, że tracimy jako opozycja szanse na decydowanie o tym, że to na naszych warunkach będzie, przynajmniej przez chwilę, rozgrywana gra. Wpisujemy się w ten sposób w scenariusz PiS-u – ocenił Kosiniak-Kamysz. Kosiniak-Kamysz ocenił, że nieobecność Platformy Obywatelskiej na poniedziałkowych spotkaniach u prezydenta w sprawie propozycji zmian w konstytucji, to „sprawa Platformy”. – Ja wolę chodzić na spotkania i na nich reagować na propozycje, niż być nieobecnym – podkreślił prezes PSL.Dopytywany, czy w jego opinii prezydent jest wiarygodnym partnerem do rozmowy, powiedział, że ostatnie decyzje prezydenta „stworzyły przestrzeń do tego, żeby dyskutować”. – Na pewno decyzja o zawetowaniu dwóch ustaw, zawetowanie ustawy o Regionalnej Izbie Obrachunkowej stworzyło przestrzeń do tego, żeby dyskutować. My będziemy korzystać z zaproszeń prezydenta, bo jest on legalnie wybranym prezydentem RP – mówił we wtorek Kosiniak-Kamysz.",,
"Z trudem znaleziono sędziów, którzy zajmą się wyrokiem „Krakowiaka”","Trzy terminy wyznaczył Sąd Apelacyjny na rozpoznanie apelacji od wyroku skazującego w głównym procesie Janusza T., ps. „Krakowiak” i 10 jego kompanów, oskarżonych o kilkadziesiąt przestępstw. Herszt gangu został skazany na 25 lat więzienia, podobnie jak Marek M., ps. „Oczko”, oskarżony o zlecenie grupie Janusza T. jednego z zabójstw. Karę dożywocia sąd wymierzył uważanemu za egzekutora gangu Zdzisławowi Ł., ps. „Zdzicho”.","Sąd Apelacyjny chce się zająć sprawą „Krakowiaka” i jego kompanów 19–21 grudnia i 15 stycznia. Wcześniej zwrócił się do Sądu Najwyższego o wyznaczenie do tej sprawy innego sądu apelacyjnego. Argumentował, że nie ma możliwości prawnej, by skompletować skład orzekający, ponieważ brakuje sędziów karnistów, którzy wcześniej nie orzekaliby w procesach grupy „Krakowiaka”. Wyłączenia wszystkich sędziów z katowickiego sądu apelacyjnego domagał się wspomniany „Zdzicho”.Poszukiwanie sędziów– W składzie do orzekania w sprawie „Krakowiaka” już jest dwóch cywilistów, ale skompletowanie składu z aż czterech cywilistów w pięcioosobowym składzie orzekającym w tak poważnej i skomplikowanej sprawie sprawiłoby, że gwarancje procesowe nie byłyby realizowane – argumentował sąd apelacyjny.Sąd Najwyższy zgodził się z sędziami z Katowic, że wyłączenie ze sprawy Janusza T. sędziów karnistów stwarza pewne trudności. – Nie są jednak uzasadnione sugestie sądu, że wyznaczeni do rozpoznania sprawy sędziowie stale orzekający w innych niż karny wydziałach nie będą w stanie sprostać wymogowi wnikliwego i sprawnego przeprowadzenia postępowania sądowego, a w istocie wyłącznie do tego rodzaju obaw sprowadza się przedstawiona w uzasadnieniu postanowienia argumentacja – podkreślił Sąd Najwyższy. 300 gangsterów i 20 aktów oskarżeniaNieprawomocny wyrok w procesie grupy Janusza T. zapadł w październiku 2016 r. Był to drugi proces w tej sprawie. Oskarżeni odpowiadają za ponad 40 czynów, m.in. za zabójstwa i napady rabunkowe. Część poprzedniego wyroku, dotyczącą najpoważniejszych przestępstw, uchylił Sąd Apelacyjny, nakazując sądowi okręgowemu powtórzenie procesu.Sąd uznał „Krakowiaka” za winnego i wymierzył mu także jednostkowe kary m.in. za zlecenie napadów rabunkowych na właściciela kantoru w Przemyślu i inkasenta krakowskiej firmy Rovita (obaj zostali zabici), zlecenie zabójstwa Mirosława S. w Koninie, zlecanie kradzieży oraz produkcji i handlu narkotykami. Zdzisława Ł. skazał na dożywocie m.in. za zabójstwo Wiktora F. i zbrodnię w Przemyślu.Prokuratura skierowała przeciwko członkom bandy „Krakowiaka” około 20 aktów oskarżenia. Zdaniem śledczych kierowany przez Janusza T.  gang należał do najgroźniejszych grup przestępczych w Polsce. Działał od 1991 do 1999 r., głównie na południu kraju.",,
Prezydent: droga do programu bezwizowego staje dla nas otworem,"– Wszystko wskazuje na to, że wymagania przez Polskę zostały spełnione. Prawdopodobnie droga do programu bezwizowego staje dla nas otworem. Być może jeszcze przed końcem roku udałoby się, żeby wiz do USA nie było – oświadczył prezydent Andrzej Duda po spotkaniu z amerykańskim przywódcą Donaldem Trumpem.","– To są takie nieformalne informacje od administracji amerykańskiej, że proces ewaluacji wizowej zbliża się ku końcowi. To koniec września jest tą datą graniczną i że wszystko wskazuje na to, że wymagania zostały przez Polskę i Polaków w tym zakresie spełnione – wyjaśnił Andrzej Duda. – W związku z tym, prawdopodobnie droga do programu bezwizowego staje dla nas otworem. Cieszymy się, bo gdyby tak było rzeczywiście, to być może nawet jeszcze przed końcem roku udałoby się, że tych wiz do USA by nie było – dodał. Prezydent wskazał, że kwestia zniesienia wiz ma istotne znaczenie w budowaniu więzi i przyjaźni między narodami.",,
Skandal seksualny w chilijskim Kościele. Rośnie liczba podejrzanych,"Śledztwem w sprawie wykorzystywania seksualnego nieletnich i dorosłych w Kościele katolickim w Chile objęto w sumie 158 osób, zarówno duchownych, jak i świeckich – poinformowała tamtejsza prokuratura. Dotychczas udało się zidentyfikować 266 ofiar skandalu seksualnego, a wśród nich było co najmniej 178 nieletnich.","Szef oddziału prokuratury ds. praw człowieka, przestępczości seksualnej i ze względu na płeć Luis Torres wskazał, że chodzi o przypadki wykorzystywania, do których doszło od roku 2000, gdy w życie weszła reforma kodeksu karnego i kodeksu postępowania karnego. Zastrzegł, że do podobnych czynów dochodziło wcześniej; niektóre sięgają lat 60. XX wieku.Prokuratura poinformowała ponadto, że „większość zgłoszonych przypadków dotyczy przestępstw seksualnych popełnianych przez księży z parafii lub osoby związane z placówkami edukacyjnymi”.Zapadają wyrokiJeśli chodzi o osoby objęte śledztwem, 23 z nich już usłyszały wyrok skazujący, jedna została uniewinniona, w czterech przypadkach warunkowo zawieszono postępowanie, a w siedmiu je ostatecznie umorzono. Część postępowań wciąż jest w toku.W maju dymisję złożyli wszyscy członkowie episkopatu Chile, czyli ponad 30 hierarchów. Doszło do tego po ujawnieniu skandalu pedofilii, który zdyskredytował Kościół w tym kraju. Jest to największy kryzys, z jakim zmaga się Watykan i osobiście papież Franciszek. Zaprosił on do Rzymu dwie grupy ofiar wykorzystywania – świeckich, a także księży. Następnie wezwał do siebie cały episkopat Chile, co było wydarzeniem bezprecedensowym. To właśnie po rozmowach z papieżem wszyscy chilijscy biskupi złożyli dymisję.",,
Egipt: powieszono sześciu skazanych za atak na policjantów. Mieli współpracować z Państwem Islamskim,"Sześciu domniemanych członków terrorystycznej organizacji Państwo Islamskie zostało powieszonych w Egipcie. Byli oskarżeni o zabicie sześciu policjantów w styczniu ubiegłego roku. Sprawa od początku budziła kontrowersje: organizacje broniące praw człowieka twierdzą, że obciążające skazanych zeznania zostały wymuszone torturami.","W październiku ubiegłego roku kairski sąd skazał na śmierć siedmiu mężczyzn, a dwóch innych na dożywocie. Wszyscy otrzymali zarzuty terroryzmu, m.in. w związku z zabiciem sześciu policjantów w styczniu 2014 roku na obrzeżach Kairu.Powieszeni po odrzuceniu apelacjiSkazani zostali też oskarżeni o przynależność do grupy Ansar Beit al-Makdis, która niedawno dołączyła do Państwa Islamskiego.Spośród siedmiu mężczyzn skazanych na śmierć, sześciu było w więzieniu a jeden na wolności. Szóstkę przetrzymywanych powieszono. W marcu odrzucono apelację ich obrońców. Przeciwko wyrokom śmierci protestowali obrońcy praw człowieka z Amnesty International i Human Rights Watch. Część z nich twierdziła, że zatrzymani nie mieli nic wspólnego ze sprawą, a ich przyznanie się do winy zostało wymuszone torturami.To pierwszy taki wyrokTo pierwsza w Egipcie sprawa, w której oskarżeni zostali bojownicy należący do Państwa Islamskiego. Grupa Ansar Beit al-Makdis od wielu miesięcy dokonuje na Półwyspie Synaj ataków, zazwyczaj wymierzonych w egipskie siły bezpieczeństwa.Do powieszenia szóstki mężczyzn doszło dzień po wyroku skazującym na śmierć byłego prezydenta Egiptu Mohammeda Mursiego, wywodzącego się z Bractwa Muzułmańskiego. Przeciwko wyrokowi zaprotestowały organizacje praw człowieka a także Stany Zjednoczone i Unia Europejska. Zaraz po ogłoszeniu wyroku nieznani sprawcy zastrzelili na Synaju trzech sędziów. Egipskie władze oskarżyły o atak Bractwo Muzułmańskie.",,
Sławomir Nowak zarządcą ukraińskich dróg,"Były polski minister transportu Sławomir Nowak będzie zarządzał drogami na Ukrainie. Został mianowany pełniącym obowiązki szefa Ukrawtodoru, państwowej agencji drogowej w tym kraju.","Członkom ukraińskiego rządu Nowaka przedstawił premier Wołodymyr Hrojsman. – Uważamy, że Ukrawtodor potrzebuje międzynarodowego doświadczenia. Na Ukrainie mają powstać nowoczesne drogi i autostrady. Chodzi o podwyższenie profesjonalizmu działalności firmy – powiedział.Podczas prezentacji Nowak przypomniał, że jako minister transportu odpowiadał za przygotowania polskiej sieci transportowej do organizowanych wspólnie z Ukrainą finałów piłkarskich mistrzostw Europy w 2012 roku.",,
Odpowiadał za niemiecki kontrwywiad. Teraz ostrzega: Śluza jest wciąż otwarta,Były szef niemieckiego Urzędu Ochrony Konstytucji (BfV) Hans-Georg Maassen ostro skrytykował politykę migracyjną kanclerz Angeli Merkel i Unii Europejskiej. Presja migrantów na Europę wciąż jest duża – uważa były dyrektor BfV.,"– Co prawda liczba migrantów przybywających do Niemiec, którzy chcą wnioskować o azyl, jest mniejsza niż w 2015 r., ale śluza jest wciąż otwarta. Nawet jeśli przybywa mniej ludzi – powiedział Maassen w wywiadzie dla węgierskiej telewizji M1.Jego zdaniem wciąż mamy do czynienia z dużą presją migracyjną z Afryki i Bliskiego Wschodu na Europę, w tym na Niemcy. Niezbędne kroki, które należało podjąć, „żeby zmniejszyć ten nacisk, żeby ci ludzie do nas nie przyjeżdżali, nie zostały zrealizowane” – uważa Maassen.Obawia się on, że już tego lata – albo jesienią, albo w następnym roku – może powtórzyć się kryzys z 2015 r. – Nie widzę żadnych działań zapobiegawczych – oznajmił Maassen.Co gorsza, ochrona zewnętrznych granic UE według niego nie działa. Maassen postuluje, żeby do Europy mogli trafiać jako uchodźcy jedynie ci, którzy faktycznie potrzebują pomocy, a nie migranci ekonomiczni. – Nie możemy przyjąć wszystkich ludzi na świecie – stwierdził. Były szef BfV oświadczył, że już w 2015 r. było dla niego jasne, że Niemcy nie będą w stanie „ot, tak po prostu zintegrować takiej liczby ludzi”. Na terytorium RFN trafiło wówczas około miliona migrantów. Maassen przewiduje, że zasilą oni arabskie, tureckie i salafickie getta, a nie zintegrują się z Niemcami.Niepokój Maassena wzbudzają też zmiany społeczne, które nastąpiły po 2015 r. Wyborcy, którzy dotychczas głosowali na partie mieszczańskie, masowo zmieniali swoje preferencje i zaczęli wybierać antyimigrancką i antyestablishmentową Alternatywę dla Niemiec (AfD). W efekcie rośnie nieufność wobec polityki i demokracji. Zjawisko to w ocenie Maassena nie zostało zatrzymane, lecz się rozszerza.W listopadzie 2018 r. Maassen został przeniesiony w stan spoczynku przez ministra spraw wewnętrznych Niemiec Horsta Seehofera. Powodem były m.in. kontrowersyjne wypowiedzi szefa BfV na temat zamieszek w saksońskim mieście Chemnitz, które wybuchły po zamordowaniu tam przez migrantów obywatela Niemiec Daniela Hilliga. Maassen zaprzeczał rozpowszechnianym przez media doniesieniom, jakoby w mieście po morderstwie dochodziło do „polowania na cudzoziemców” i samosądów.",,
Akcja „Góral”. Jak ukraść Niemcom 100 milionów,"Sceny jak z filmu sensacyjnego na ulicach Warszawy. Ciężarówka bankowa z niemal 106 milionami zł, blokada, ratatatata, przejmujemy depozyt. Szast-prast. Dziękuję. Do widzenia. Nie jest to jednak scena z filmu. Tak oddział dyspozycyjny Kedywu KG AK „Motor” w biały dzień kradnie Niemcom fortunę. To jedna z najlepiej zorganizowanych i przeprowadzonych akcji podziemia w okupowanej Europie. Miała miejsce 75 lat temu.","Brutalna ręka okupanta nie dusi marzeń Polaków o wolności. Armia cieni mocno daje się Niemcom we znaki. Wróg unika lasów, wie, że czyha w nich kula od partyzanta. W miastach bezpieczny też nie jest. Co okrutniejsi naziści kończą w kałuży krwi z kilkoma kulkami. Jak Franz Kutschera. Albo Karl Schmalz ps. Panienka.Podziemna Armia Krajowa zrzesza 300 tys. członków. Jest największą tego typu formacją w okupowanej Europie. Kierowanie nią to ogromne przedsięwzięcie, również logistyczne. Bieżąca działalność podziemia wymaga pieniędzy. Przedwojenne fundusze szybko się kończą. Emisariusze Rządu RP na uchodźstwie przywożą do kraju pieniądze, także dolary, ale za mało i za rzadko.EksyPodziemie musi sobie radzić we własnym zakresie. Najlepsza metoda to tzw. eksy, czyli akcje ekspropriacyjne. Gdyby nie wojna, byłyby to pospolite rabunki. Teraz jednak są całkowicie usprawiedliwione.Wątpliwości moralnych nie ma żadnych. Przykład daje przecież sam Józef Piłsudski. 26 września 1908 roku w Bezdanach niedaleko Wilna Organizacja Bojowa PPS-Frakcji Rewolucyjnej pod dowództwem późniejszego naczelnika napada na wagon pocztowy pociągu przejeżdżającego przez stację. Zamiast do Petersburga 200 tys. rubli trafia w ręce rewolucjonistów.                                                    Banknot okupacyjny o nominale 500 zł, czyli tzw. góral, dał nazwę akcji Kedywu (fot. Wiki) Teraz zapotrzebowanie jest znacznie większe. Wiosną 1942 roku mjr Emil Kumor „Krzyś”, oficer Komendy Głównej AK, mistrz w organizowaniu sieci skrytek i lokali konspiracyjnych, spotyka się z gen. Stefanem Roweckim „Grotem”, dowódcą AK. Kierownik Wydziału Inwestycji i Zakupów w Biurze Finansów i Kontroli wskazuje na konieczność skuteczniejszego finansowania. Pada pomysł skubania Niemców.Operacja otrzymuje kryptonim „Góral”. Tak potocznie mówi się na banknot o nominale 500 zł, gdyż na awersie znajduje się podobizna górala w tradycyjnym kłobuku na głowie.Plan BRealizacja zostaje zlecona Oddziałowi Specjalnemu KG AK „Osa”, który wkrótce otrzymuje nazwę „Kosa”. Pierwszy plan zakłada uderzenie na siedzibę Banku Emisyjnego przy ul. Bielańskiej, najważniejszej placówki finansowej Generalnego Gubernatorstwa. W grę wchodzą atak od frontu bądź sprytne akcje od kuchni. Odwagi, wiadomo, nie zabraknie, ale to już jednak przesada. Plan B to przechwycenie ciężarówki z pieniędzmi jadącej z banku do Dworzec Wschodni. Diablo trudny, ale nie niemożliwy.Doskonale zorganizowana grupa nie realizuje zadania. Zdrajca wyjawia Gestapo, że w czerwcu 1943 roku miejscy komandosi będą brali udział w ślubie ppor. Mieczysława Uniejewskiego „Marynarza”. Grupa zostanie doszczętnie rozbita. Wkrótce Niemcy zatrzymują również „Grota”. Denuncjuje go konfident Gestapo Ludwik Kalkstein „Hanka”. Następca „Grota” gen. Tadeusz Komorowski „Bór” daje akcji zielone światło, a Kedywowi wolną rękę.Dowódca Kedywu płk August Emil Fieldorf „Nil” zleca zadanie ppor. Jerzemu Kleczkowskiemu „Jurkowi”, byłemu dowódcy nieszczęsnej „Kosy”. Pozostali przy życiu podkomendni zostają uzupełnieni członkami oddziału „Pola” pod dowództwem por. Romana Kiźnego „Poli”. „Pola” to jedna z legend podziemia. Niemal rok więziony na Pawiaku, pary nie puszcza. We wrześniu 1942 roku daje drapaka i ponownie działa w AK. Żołnierze elitarnych jednostek Kedywu muszą jak najgorsi złoczyńcy zorganizować skok godny Dzikiego Zachodu czy też filmu gangsterskiego. Czy wychowany na „Potopie” młody człowiek może zrabować fortunę w sposób, jakiego nie powstydziliby się chicagowscy mafiosi? I to jeszcze jak!WtyczkiŻeby „zrobić” niemiecką ciężarówkę, potrzebne jest dokładne planowanie i przygotowania. Prace trwają ponad rok. Oczywiście podstawa to informacje. Bez pomocy z wewnątrz się nie obejdzie. Podziemie namierza potencjalnych współpracowników. To urzędnicy banku, Ferdynand Żyła i Jan Wołoszyn, odpowiednio „Michał I” i „Michał II”.Żyła i Wołoszyn są kuci na cztery łapy. Sugerują wymieszanie banknotów w skarbcu i realizują zadanie. Jest tak, że bank otrzymuje banknoty z Państwowej Wytwórni Papierów Wartościowych (Niemcy z jakiegoś powodu nie zmieniają przedwojennej nazwy), a potem rozprowadza je do innych placówek według emisji i kolejności numerów. Bez przemieszania już po kilku godzinach Niemcy wydaliby zarządzenie unieważniające przechwycone banknoty i cały interes poszedłby na marne.Wtyczki informują też o wszelkich zmianach w metodach ochrony transportów. Mimo to trudno ustalić trasę przejazdu transportu z Bielańskiej na Wschodni. Podziemie coraz śmielej poczynia sobie w Warszawie i Niemcy robią się ostrożniejsi. Transporty gotówki to pilnie strzeżona tajemnica. W kręgu wtajemniczonych jest jednak „Michał II”. Okupant nie podejrzewa go o współpracę z AK. W lipcu 1943 roku wszystko jest już gotowe. Plan jest następujący. Transport wjeżdża na wybrany odcinek Miodowej. Blokuje ją wózek z pustymi pudłami. Konwojenci wychodzą. Od tyłu podjeżdża „kitajec” (bo ktoś mówi, że ciężarówka została wyprodukowana w Chinach) z chłopakami. Dwaj ze stenami prują do Niemców. Z okolicznych bram wyskakują kolejni ekspropriatorzy, przejmują łup i chodu. Trzeba tylko czekać na cynk od „Michała II”.Ciocia wyjechałaUrzędnik donosi o transporcie zaplanowanym na 5 sierpnia. Na miejscu stawia się 43 żołnierzy i dwie łączniczki. Przez telefon pada hasło „ciocia wyjechała”. Konspiratorzy przecinają w studzienkach kable łączące bank z posterunkiem policji i Gestapo. Niestety, łącznik popełnia błąd i nie informuje żołnierzy o nadjeżdżającej ciężarówce. Ci strzałami z broni maszynowej mieli dać znać o rozpoczęciu akcji. Zamiast „eksa” trzeba dać nogę.Niemcy są wkurzeni. Zarządzają pogotowie straży bankowej, zaraz na miejsce zjeżdżają się policjanci z bronią maszynową, a po chwili żandarmi. Forsa, owszem, jedzie na Wschodni, ale już pod silną eskortą. O skoku nawet nie ma co marzyć. Szkoda pieniędzy, 50 mln zł piechotą nie chodzi. Mimo to akcja na plus, jako próba generalna i sprawdzian dla poszczególnych grup. Wiadomo, co jest do poprawki. Przecinanie kabli już nie wchodzi w rachubę.Znów trzeba czekać na cynk. Na szczęście niezbyt długo. Na 12 sierpnia wyznaczono duży transport gotówki do Krakowa. Żadne tam 50 mln zł, ale grubo ponad 100. O godz. 8 rano „Jurek” sprawdza miejsce akcji i drogi ucieczki. Wszystko gra. O godz. 9 przychodzi telefoniczne potwierdzenie, że konwój ruszy po godz. 10. Wszyscy na miejsce! 12 sierpnia, godz. 9.45. Początek przedstawienia. Oficerowie Kedywu siedzą w kawiarni przy Piwnej i czekają na telefon. Dzwonek. Głos mówi: „ciocia zajechała”. Wszystko jasne. Ciężarówkę Zakładu Oczyszczania Miasta podstawiono pod bank i czeka na załadunek pieniędzy. Informacja zostaje potwierdzona.Letni flirt„Jurek” macha chusteczką trzem dziewczynom stojącym na ulicy przy aucie. Na znak zaczynają iść Miodową w kierunku Woli. Zatrzymują się obok trzech młodych mężczyzn. Dla postronnych – ot, letnie flirtowanie. Okupacja okupacją, ale natury nie oszukasz. Rozmowa chyba się nie klei, bo dziewczyny idą dalej, a chłopaki wracają do swoich zajęć, zaciągają barierkę w poprzek ulicy.„Eks” rozegra się nieopodal, na Senatorskiej, między Miodową a placem Zamkowym. Na wąskiej ulicy czeka już „kitajec”. Na błotnikach siedzą „Jurek” i „Pola”, a na pace czekają steniści: „Jawor”, „Doman” i „Andrzej”. Po drugiej stronie ulicy, na schodkach sklepu elektrotechnicznego, beztrosko gaworzą „Strażak”, „Andrzejek” i „Sacharyniarz”, a w sklepie warzywnym towar wybierają „Lotnik”, „Balon” i „Nowicjusz”. Cała szóstka to żołnierze nieszczęsnej „Kosy”. Ich zadanie to rozwałka Niemców z ciężarówki ZOM-u i przejęcie łupu.Kolejna grupa ma zająć się eskortą. W korytarzu jednego z domów czuwają „Biały”, „Podkowa”, „Zając” i „Jim”, zaś „Tadeusz”, „Szyb” i „Czarny” relaksują się w kawiarence. Osłoną dowodzi Sławomir Bittner „Maciek”. Na razie podziwia kolumnę Zygmunta.                                                    Tadeusz i Andrzej Żupańscy byli ostatnimi żyjącymi uczestnikami akcji „Góral” (fot. Wiki/Zupan60) Wszystko idzie zgodnie z planem. Konwój miał jechać Miodową do Krakowskiego Przedmieścia, ale skręca w wyłożoną „kocimi łbami” Senatorską. Przeklęte roboty drogowe! Godz. 10.17. Ciężarówka ZOM-u zwalnia, żeby wyminąć „kitajca”, który tak bezczelnie stoi, że niemal tarasuje przejazd. Ki diabeł?! Pchor. Zbigniew Skoworotko „Jarko” wtacza przed maskę dwukołowy wózek z pustymi skrzynkami.Pestki latająDalej jak w zwolnionym tempie. „Pola” strzela w szoferkę, z paki wychylają się AK-owcy ze stenami i prują ile wlezie. Pestki latają aż miło. Tylko jeden Niemiec odpowiada, ale szybko kończą mu się argumenty, choć trafia w pachwinę odwodowego „Balona”. Do ciężarówki dopadają chłopaki i, dawaj!, wyrzucają na bruk zabitych i rannych Niemców. Eskorta też już wybita.Nieoczekiwana sytuacja. Pojawia się jadący przez plac Zamkowy oficer Wehrmachtu. Widząc co się dzieje, oddaje serię, ale osłona nie śpi i załatwia delikwenta. Dwaj policjanci nadbiegający od strony Wierzbowej również obrywają. W tym czasie za kierownicą rewindykowanej ciężarówki siedzi już Stanisław Matych „Mila” i pędzi na Wolę.Łupem AK pada ponad 106 mln zł, czyli milion ówczesnych dolarów. Pieniądze sunące na Wolę dostają nową eskortę, dwie ciężarówki. Konwój trafia do zakonspirowanego domu ogrodnika przy Sowińskiego 47, gdzie czeka „Bratek”. Banknoty trafiają do wykopanego rowu w szklarni. Świeża ziemia na wierzch, na górę begonie i cześć.Od pierwszego strzału „Poli” do odjazdu ciężarówki ZOM-u mija raptem 2,5 minuty. Sukces jest gigantyczny. Ginie sześciu członków eskorty, dwóch policjantów i nadgorliwy oficer Wehrmachtu. Niestety, ginie też trzech Bogu ducha winnych polskich pracowników Banku Emisyjnego, a czterech kolejnych zostaje rannych. Straty własne to ranni „Balon” i „Doman”. Do meliny!Po dwóch dniach „skrzynki z warzywami” i „kosze z pomidorami” zostają przewiezione do meliny na Śliskiej. Podczas liczenia okazuje się, że brakuje około 1,5 mln zł. To nie przelewki. Na szczęście nikt się nie połasił na banknoty. Błąd wynikał stąd, że wcześniej liczono tylko worki. Wkrótce, dzięki sprytnemu zabiegowi „Michałów”, pieniądze mogą spokojnie wejść do obiegu.Oskubani i wykpieni Niemcy są wściekli. Na mieście pojawiają się plakaty informujące o nagrodzie dla tego, kto ujawni sprawców napadu. Może on liczyć na milion zł. Za pomoc w odzyskaniu zrabowanych pieniędzy - nawet 5 mln. Wojowanie z Polakami na plakaty z góry jest skazane na porażkę. Szybko obok niemieckich apeli pojawiają się odezwy AK: „10 milionów dla tego, kto wskaże kolejny transport”.Gestapo zostaje zalane tysiącami fałszywych donosów. Jeden z nich zawiera adres świadka – „Warszawa, plac Zamkowy 1”. Gestapowcy znajdują tam naturalnie króla Zygmunta III Wazę, który widok faktycznie miał niezgorszy, bo z wysokiej kolumny.Niemcy są obiektem kpin. Żołnierz AK i poeta Aleksander Maliszewski publikuje w podziemnym dzienniku „Demokrata” wiersz pt. „Świadek naoczny”.Siedzi ptaszek na drzewie,policji się dziwuje,że też żaden z nich nie wie,gdzie się świadek znajduje.Gdy huknęły wystrzały,świadek mrugnął „To oni”,mieczem drogę pokazał,krzyżem pogoń zasłonił,Któż to zabrał miliony?Ot, dopiero zagadka.Świadek mrugnął: „To oni”,Zapytajcie się świadka. teraz odtwarzaneodc. 26 – Reichsbank Okupant jest tak zdezorientowany, że nie organizuje żadnego odwetu, represji, łapanek, nic. Gestapowcy nawet nie są pewni, kto przeprowadził akcję. Podejrzewają bandytów. Łotry nie rezygnują ze swojego rzemiosła nawet podczas wojny!Podziw w EuropieOperacja „Góral” odbija się szerokim echem w okupowanej Europie i na świecie. Budzi podziw. Na kolejne takie „eksy” nie można już jednak liczyć. Niemcy się wycwanili i obstawiają trasy transportów pieniędzy patrolami żandarmerii, a do eskorty wysyłają wozy pancerne, a nawet czołgi. Cel i tak zostaje osiągnięty. Pieniądze są, a morale cywilów rośnie.Brawurowa akcja, być może przewyższająca pod względem organizacyjnym słynny zamach na Kutscherę, niestety nie doczekała się dotąd godnego upamiętnienia. Powstało kilka książek, kapitalny odcinek serialu „Czas honoru” pt. „Reichbank” i w zasadzie tyle. Tymczasem historia czeka na należyte przedstawienie, wszak akcja to gotowy scenariusz filmowy godny hollywoodzkiej superprodukcji. Panowie filmowcy, czekamy!Szkoda, że nie doczekają tego uczestnicy akcji. Ostatni bohater, Andrzej Żupański „Andrzej”, zmarł w styczniu ubiegłego roku...Pisząc artykuł, korzystałem m.in. z książek „Rozkaz: Trzaskać!” Remigiusza Piotrowskiego (PWN, 2015 r.) oraz „Kryptonim »Góral«” Andrzeja Żupańskiego (Rytm, 2009 r.).",,
Pozew Korwin-Mikkego przeciw TVP oddalony,"Sąd Okręgowy w Warszawie Pradze oddalił wniosek Janusza 
Korwin-Mikkego o odszkodowanie od TVP. Były kandydat na prezydenta oskarżył telewizję o umieszczenie nieprawdziwej informacji na pasku informacyjnym TVP Info.","Dzień po wyborach na pasku informacyjnym została umieszczonainformacja, że Janusz Korwin–Mikke jest zadowolony z wyniku wyborów. Kandydat uważa, że wiadomość ta była nieprawdziwa. Powiedział, że nie jest on zadowolony z wyniku wyborów. Dodał również, że winę za ten zły wynik ponoszą media oraz instytuty sondażowe. Janusz Korwin-Mikke zapowiedział też, że w tej sprawie przygotowywany jest kolejny pozew, a sprawa, jego zdaniem, będzie miała znaczenie dla całej machiny wyborczej w przyszłości. Tymczasem sąd uznał, że w dniu publikacji zaskarżonej informacji Janusz Korwin-Mikke nie był już kandydatem na prezydenta. Poza tym  w innych publikacjach wypowiadał się, że wynik wyborczy uznał za przyzwoity, a to zdaniem sądu, pozwoliło telewizji uznać, że kandydat jest z niego zadowolony. Po rozprawie Włodzimierz Ławniczak, członek zarządu TVP S.A. powiedział, że postanowienie sądu nie było dla niego zaskoczeniem, bowiem od początku spodziewał się takiego rozstrzygnięcia. Przedstawiciele TVP wnosili o oddalenie wniosku, bowiem ich zdaniem, Janusz Korwin-Mikke tego dnia nie był już kandydatem na prezydenta i sprawa nie powinna odbywać się w trybie wyborczym. Jednocześnie przyznali, że TVP Info opublikowała taki komunikat na swoim pasku informacyjnym, jednak jego treść wynikała z wcześniejszych wypowiedzi kandydata.Janusz Korwin-Mikke nie podjął jeszcze decyzji, czy będzie odwoływać się od tego wyroku.",,
Putin u Macrona. Prezydent Francji chce partnerstwa w walce z terroryzmem,"Prezydent Francji Emmanuel Macron powiedział w poniedziałek po spotkaniu w Wersalu z prezydentem Rosji Władimirem Putinem, że opowiada się za wzmocnieniem partnerstwa z Moskwą w walce z terroryzmem.","Odnosząc się do sytuacji w Syrii francuski prezydent powiedział, że jakiekolwiek użycie broni chemicznej w tym kraju pociągnie za sobą natychmiastową odpowiedź Francji.  Macron opowiedział się także za wzmocnieniem ekonomicznego partnerstwa z Rosją – podał Reuters. Władimir Putin ocenił, że sankcje nałożone przez Zachód na Rosję w żaden sposób nie przyczyniają się do rozwiązania konfliktu na Ukrainie.   Macron opowiedział się za szybkim – „w najbliższych dniach albo tygodniach” –  przeprowadzeniem dyskusji na temat konfliktu ukraińskiego w ramach formatu normandzkiego, który obejmuje Rosję, Ukrainę, Niemcy i Francję.Okazją do wizyty Putina we Francji było otwarcie zorganizowanej w Wersalu pod Paryżem wystawy o 300. rocznicy wizyty w tym kraju cara Piotra Wielkiego.",,
Merkel i Macron potępili bezprawne wybory w Donbasie,Przywódcy Francji i Niemiec potępili jako „bezprawne” głosowanie zorganizowane na wschodzie Ukrainy przez prorosyjskich separatystów. – Te tak zwane wybory podważają integralność i suwerenność Ukrainy – oświadczyli w niedzielę Emmanuel Macron i Angela Merkel.,"Po spotkaniu w Paryżu z prezydentem Ukrainy, kanclerz Niemiec i prezydent Francji wezwali wszystkie strony konfliktu na wschodzie Ukrainy do respektowania zawieszenia broni i pełnej realizacji porozumień pokojowych z Mińska. Merkel i Macron opowiedzieli się za wymianą jeńców i uwolnieniem więźniów politycznych do końca tego roku.– Większość państw świata nie uzna wyborów tzw. przywódców i parlamentów w samozwańczych prorosyjskich republikach Donbasu na wschodzie Ukrainy – oświadczył prezydent Ukrainy Petro Poroszenko, który uczestniczył we Francji w obchodach setnej rocznicy zakończenia I wojny światowej. – Omówiliśmy propozycje Ukrainy na temat rozmieszczenia sił pokojowych na okupowanych terytoriach Donbasu i wsparciu stanowiska Ukrainy przez naszych partnerów z formatu normandzkiego – powiedział Poroszenko po spotkaniu z Merkel i Macronem. Format normandzki to rozmowy o konflikcie w Donbasie toczone przez Ukrainę, Francję, Niemcy i Rosję. – Uważam, że jedynie siły pokojowe są w stanie zapewnić realizację porozumień mińskich, wstrzymanie ostrzałów i zmuszenie Rosji do wypełniania jej zobowiązań – oświadczył. Poroszenko ocenił, że „bez sensu jest umawianie się z krajem, który nie realizuje zapisanych na papierze zobowiązań, pod którymi widnieją podpisy prezydenta bądź pełnomocnika Rosji w randze ambasadora”. W niedzielę mieszkańcy Donbasu wybierali nowych liderów oraz członków Rad Ludowych, czyli parlamentów. Ukraina i Zachód uznają to głosowanie za nielegalne i sprzeczne z porozumieniami mińskimi w sprawie uregulowania konfliktu w Donbasie. Moskwa jest odmiennego zdania. Separatyści z dwóch tzw. republik, donieckiej i ługańskiej, ogłosili datę wyborów we wrześniu, po śmierci w zamachu bombowym 31 sierpnia w Doniecku przywódcy Donieckiej Republiki Ludowej Ołeksandra Zacharczenki. Przeciwko tej decyzji zaprotestowało ukraińskie MSZ, które nazwało wybory prowokacją Rosji. We wrześniu specjalny przedstawiciel USA ds. Ukrainy Kurt Volker oświadczył, że wybory w Donbasie są nielegalne i naruszają mińskie porozumienia dotyczące tego konfliktu. Zamiar przeprowadzenia wyborów potępiły także państwa UE, w tym Polska. Według Moskwy z kolei wybory nie są złamaniem porozumień pokojowych z Mińska. Te porozumienia w sprawie uregulowania konfliktu w Donbasie, które zawarto we wrześniu 2015 r. w Mińsku na Białorusi, przewidują przedterminowe wybory władz lokalnych w kontrolowanych przez separatystów częściach obwodów donieckiego i ługańskiego. Porozumienie to podpisali przedstawiciele Ukrainy, Rosji, OBWE oraz wysłannicy separatystów. Władze ukraińskie stoją jednak na stanowisku, że wybory mogą odbyć się jedynie wtedy, gdy Ukraina będzie kontrolowała opanowane przez separatystów odcinki swojej granicy z Rosją, a jej terytorium opuszczą obce formacje wojskowe. Przed wyborami w Donbasie powinny się także zakończyć działania bojowe, a głosowanie powinno się odbywać pod nadzorem obserwatorów międzynarodowych oraz w zgodzie z ukraińskim prawem. Warunki te nie zostały spełnione.",,
„Pełną odpowiedzialność za aferę SK Banku w zakresie nadzoru ponosi byłe szefostwo KNF - Kwaśniak i Jakubiak”,"– Kiedy SK Bank już był bankrutem, namówiono jeszcze NBP na to, by udzielono mu wsparcia w wysokości 500 mln zł, temu wiszącemu na linie podmiotowi. Pełną odpowiedzialność w zakresie nadzoru za tę aferę ponosi poprzednie szefostwo KNF – pan Kwaśniak i pan Jakubiak, kreowani obecnie przez PO na geniuszy  nadzoru rynku finansowego – powiedział portalowi tvp.info poseł PiS Janusz Szewczak, komentując śledztwo prokuratury w sprawie upadku SK Banku i braku nadzoru nad nim przez KNF.","Jak ustalił portal tvp.info, prokuratura prowadzi śledztwo w sprawie niedopełnienia obowiązków i braku nadzoru KNF w związku z upadkiem jeszcze jednego, poza SKOK-iem Wołomin, banku w tym mieście. Chodzi o spółdzielczy SK Bank. Straty sięgają 3 mld zł.Według ustaleń prokuratury SK Bank, czyli Spółdzielczy Bank Rzemiosła i Rolnictwa w Wołominie, stworzył wraz z warszawską firmą deweloperską rodzaj piramidy finansowej. Aby ominąć prawo bankowe, pieniądze trafiały do 50 powiązanych z tą firmą spółek. Dostały one ponad połowę kredytów, jakich SK Bank w ogóle udzielił. Wartość zobowiązań sięgnęła prawie 1,5 mld zł. Zabezpieczeniem były nieruchomości o zaniżonej wartości.SK Bank tych wycen nie weryfikował. Nie sprawdzał też zdolności kredytowej spółek, a gdy nie spłacały kredytów – przedłużał im w nieskończoność spłatę, zamiast wypowiedzieć umowy kredytowe. W rezultacie bank ogłosił plajtę.Na zaniedbania władz KNF w październiku 2016 r. wskazywała w raporcie Najwyższa Izba Kontroli, która zarzuciła KNF, że jej działania były nierzetelne, nieskuteczne i spóźnione. W przypadku SK Banku – jak twierdzi NIK – „Komisja Nadzoru Finansowego spóźniła się z kontrolą o co najmniej dziewięć miesięcy. Podjęła ją dopiero we wrześniu 2014 r., cztery lata po poprzedniej, mimo wcześniejszych raportów o złej kondycji finansowej banku. Zarząd komisaryczny w SK Banku wprowadziła po kolejnym roku”.Działania prokuratury są rezultatem ustaleń NIK. Chodzi o podejrzenie niedopełnienia obowiązków i przekroczenia uprawnień przez byłe władze KNF. Ten wątek jeszcze na początku 2018 r. został wyłączony z głównego śledztwa w sprawie afery SK Banku. Sprawę w rozmowie z portalem tvp.info skomentował Janusz Szewczak, poseł PiS, który był głównym ekonomistą kasy krajowej SKOK. Jak wskazuje, w tej sprawie wiele jeszcze może wyjść na jaw, zaś opinia publiczna domaga się rozliczeń.– Skala tego procederu zaniedbań i opieszałości jest gigantyczna i porównywalna do SKOK-u Wołomin. To jest kwota 3 mld zł. To nie jest według mnie ustalenie ostateczne; może się ono okazać o wiele większe – zaznacza Szewczak.Wskazuje, że kiedy ten SK Bank już był bankrutem, „namówiono jeszcze NBP na to, by udzielono mu wsparcia w wysokości 500 mln zł. Wiszącemu na linie podmiotowi”. – Pełną odpowiedzialność za tę sytuację ponosi poprzednie szefostwo KNF - pan Wojciech Kwaśniak i pan Andrzej Jakubiak, kreowani obecnie przez PO na geniuszy  nadzoru od rynku finansowego – ocenia.Dalej stwierdza, że to kolejna sprawa po SKOK-u Wołomin, która pokazuje, „opieszałość i brak szybkiej i zdecydowanej reakcji”. – Do ostatniej chwili próbowano wspierać tego bankruta – dodaje.",,
Rosja liczy rakiety. Putin zarządził sprawdzian gotowości bojowej,Na rozkaz prezydenta Rosji Władimira Putina w tamtejszych siłach zbrojnych rozpoczął się niezapowiedziany sprawdzian gotowości bojowej – poinformował rosyjski minister obrony gen. Siergiej Szojgu. Przegląd potrwa do 22 czerwca.,"– Rozkazem głównodowodzącego sił zbrojnych we wtorek o 7 rano rozpoczęła się niezapowiedziana kontrola gotowości bojowej i mobilizacyjnej rosyjskiej armii. Kontroli podlegają bazy amunicji i sprzętu wojskowego, a także poszczególne struktury kierowania wojskami – sprecyzował Szojgu.W planach jest także sprawdzenie współpracy między sztabami wojsk a organami władzy wykonawczej regionów Federacji Rosyjskiej. – Szczególna uwaga będzie poświęcona organizacji pracy personelu operacyjnego w planowaniu wykorzystania wojsk w różnych sytuacjach – wyjaśnił minister.Kompleksowy przeglądSzojgu zdradził, że oceniona zostanie również gotowość mobilizacyjna i zdolność do wykonywania zadań przez obronę terytorialną. W końcowym etapie ćwiczeń sprawdzone zostaną natomiast możliwości reagowania na sytuacje nadzwyczajne – przerzucanie jednostek sił specjalnych do rejonów klęsk żywiołowych. Minister podkreślił, że bezpieczeństwo państwa wymaga gotowości do działania w sytuacji zagrożenia różnego rodzaju konfliktami zbrojnymi. – W trudnych sytuacjach musimy zwrócić szczególną uwagę na zdolność mobilizacyjną Sił Zbrojnych, stan formacji rezerwowych, a także zapasów broni i sprzętu wojskowego – wyjaśnił.",,
Prezydent przyjął dymisję rządu Beaty Szydło. Mateusz Morawiecki desygnowany na premiera,Prezydent Andrzej Duda w piątek o godz. 16.00 przyjmie dymisję rządu Beaty Szydło i desygnuje na premiera Mateusza Morawieckiego. Uroczystość odbędzie się w Pałacu Prezydenckim.,"Beata Szydło złożyła w czwartek na ręce Komitetu Politycznego PiS rezygnację z pełnionej przez siebie funkcji, rezygnacja została przyjęta. Komitet Polityczny PiS wysunął na stanowisko premiera kandydaturę wicepremiera, ministra finansów i rozwoju Mateusza Morawieckiego.Zgodnie z konstytucją prezydent powołuje premiera wraz z pozostałymi członkami rządu w ciągu 14 dni od przyjęcia dymisji poprzedniego gabinetu i odbiera przysięgę od członków nowo powołanego rządu. Po powołaniu nowy premier ma dwa tygodnie na wygłoszenie expose z wnioskiem o udzielenie wotum zaufania dla rządu.Wotum zaufania dla rządu Morawieckiego zaplanowano na wtorek. Sejm na wybór premiera i rządu ma 14 dni W razie niepowołania Rady Ministrów w tym trybie lub nieudzielenia jej wotum zaufania, w następnym kroku to Sejm wybiera premiera oraz proponowanych przez niego członków rządu bezwzględną większością głosów w obecności co najmniej połowy ustawowej liczby posłów. Sejm na wybór premiera i rządu ma 14 dni. Prezydent powołuje tak wybraną Radę Ministrów i odbiera przysięgę od jej członków.W kolejnym kroku prezydent powołuje premiera i rząd, a do wotum zaufania w Sejmie potrzebna jest zwykła większość. Jeżeli Sejmowi nie udałoby się stworzyć rządu, wtedy prezydent w ciągu 14 dni powołuje premiera i na jego wniosek członków rządu oraz odbiera od nich przysięgę. Po powołaniu przez prezydenta Rada Ministrów ma 14 dni na uzyskanie w Sejmie wotum zaufania. W tym konstytucyjnym kroku Sejm udziela rządowi wotum zaufania zwykłą większością głosów, (w dwóch poprzednich krokach konieczna jest większość bezwzględna) w obecności co najmniej połowy ustawowej liczby posłów.Jeśli za trzecim podejściem nie uda się wyłonić rządu, prezydent skraca kadencję Sejmu i zarządza wybory; datę wyborów prezydent wyznacza na dzień przypadający nie później niż w 45 dniu od zarządzenia skrócenia kadencji. Wicepremier Morawiecki 16 listopada 2015 r. Mateusz Morawiecki został powołany na stanowisko wiceprezesa Rady Ministrów oraz ministra rozwoju, a 28 września 2016 r. na stanowisko wiceprezesa Rady Ministrów oraz ministra rozwoju i finansów, po odwołaniu Pawła Szałamachy z funkcji ministra finansów. Od marca 2016 r. Morawiecki jest członkiem Prawa i Sprawiedliwości, a od września zeszłego roku przewodniczącym Komitetu Ekonomicznego Rady Ministrów. Strategia na rzecz Odpowiedzialnego Rozwoju  Morawiecki jest pomysłodawcą przyjętej w lutym br. przez rząd Strategii na rzecz Odpowiedzialnego Rozwoju. Jest ona rozwinięciem tzw. Planu Morawieckiego, w którym sformułowano nową wizję i model rozwoju kraju – będące odpowiedzią na wyzwania stojące przed polską gospodarką.Strategia określa podstawowe uwarunkowania, cele i kierunki rozwoju kraju w wymiarze społecznym, gospodarczym, regionalnym i przestrzennym w perspektywie roku 2020 i 2030. Wskazuje na konieczność rozwoju odpowiedzialnego oraz społecznie i terytorialnie zrównoważonego. Ma on być oparty o indywidualny potencjał terytorialny, inwestycje, innowacje, rozwój, eksport oraz wysoko przetworzone produkty. Nowy model rozwoju zakłada odchodzenie od dotychczasowego wspierania wszystkich sektorów i branż na rzecz wspierania sektorów strategicznych, mogących stać się motorami polskiej gospodarki.Najważniejszym zakładanym rezultatem realizacji Strategii ma być zwiększenie przeciętnego dochodu gospodarstw domowych do 76-80 proc. średniej UE do roku 2020, a do roku 2030 r. zbliżenie do poziomu średniej UE, przy jednoczesnym dążeniu do zmniejszania dysproporcji w dochodach między poszczególnymi regionami. Działalność polityczna W czasach PRL, podobnie jak jego ojciec Kornel Morawiecki, angażował się w działalność opozycyjną. W wieku 12 lat pomagał przy powielaniu nielegalnych wydawnictw, a w sierpniu 1980 na ulicach Wrocławia rozklejał plakatowe wydanie „Biuletynu Dolnośląskiego”, zawierające listę postulatów gdańskich oraz wezwanie do strajku generalnego, popierającego protest na Wybrzeżu. Po wprowadzeniu stanu wojennego był drukarzem i kolporterem pism podziemnej „Solidarności”.Mimo wielokrotnych zatrzymań, kilkakrotnego pobicia przez SB, do końca lat osiemdziesiątych uczestniczył w demonstracjach, był redaktorem ""Biuletynu Dolnośląskiego"", działaczem Niezależnego Zrzeszenia Studentów. W 1988 r. i 1989 r. uczestniczył w strajkach okupacyjnych na Uniwersytecie Wrocławskim. Należał do organizatorów Klubu Myśli Politycznej Wolni i Solidarni. W wolnej Polsce był radnym Sejmiku Dolnośląskiego I kadencji. Wykształcenie ekonomiczne Mateusz Morawiecki w 1992 r. ukończył historię na Uniwersytecie Wrocławskim. Wykształcenie ekonomiczne uzyskał kończąc studia Business Administration na Politechnice Wrocławskiej (program prowadzony wraz z Central Connecticut State University) na Uniwersytecie w Hamburgu (prawo europejskie i ekonomika integracji gospodarczej), Uniwersytecie w Bazylei (prawo – Master of Advanced European Studies), Kellog School of Management Uniwersytetu Northwestern Evanston w Stanach Zjednoczonych (Advanced Executive Program). Dyplom MBA otrzymał na Akademii Ekonomicznej we Wrocławiu.Od 1991 pracował dla spółki Cogito, współtworzył firmy wydawnicze Reverentia i Enter Marketing –  Publishing. W 1991 był współzałożycielem, menedżerem i redaktorem pisma „Dwa Dni”. W 1995 r. odbył w Deutsche Bundesbank staż z zakresu analiz kredytowych, restrukturyzacji finansowych, nadzoru bankowego i nadzoru nad rynkami finansowymi. W latach 1996-1997 na Uniwersytecie we Frankfurcie nad Menem prowadził projekty badawcze w zakresie bankowości i makroekonomii. Od 1998 r.był zastępcą dyrektora Departamentu Negocjacji Akcesyjnych w Urzędzie Komitetu Integracji Europejskiej oraz członkiem zespołu negocjującego warunki przystąpienia Polski do Unii Europejskiej w zakresie konkurencji, rynku wewnętrznego, finansów i bankowości. Wraz z Frankiem Emmertem jest autorem pierwszego wydanego w Polsce podręcznika z dziedziny prawa unijnego pt. ""Prawo Europejskie"".W latach 1996-2004 pracował też jako nauczyciel akademicki na Akademii Ekonomicznej (obecny Uniwersytet Ekonomiczny) we Wrocławiu a od 1996 do 1998 na Politechnice Wrocławskiej. Należał do rad programowych kilku uczelni wyższych. W latach 1998-2001 był członkiem rad nadzorczych Zakładu Energetycznego Wałbrzych, Telefonii Lokalnej ""Dialog"" oraz Agencji Rozwoju Przemysłu.Od listopada 1998 r. był związany z Grupą Banku Zachodniego WBK (wcześniej z Bankiem Zachodnim), w którym był doradcą prezesa zarządu, nadzorował Biuro Analiz Ekonomicznych i Departament Handlu Międzynarodowego, dyrektorem zarządzającym, a od 2001 r. członkiem zarządu. Od marca 2007 do listopada 2015 był Morawiecki był prezesem zarządu tego banku. W tym czasie BZ WBK stał się jednym z trzech największych banków w kraju.Od 2010 był członkiem Rady Gospodarczej przy premierze Donaldzie Tusku. W latach 2007– 2015 był konsulem honorowym Republiki Irlandii w Polsce.Zna biegle język angielski i niemiecki. Posługuje się również językiem rosyjskim. Ma 49 lat, jest żonaty, ma czworo dzieci.",,
Nowy ambasador Białorusi w Polsce,"Alaksandr Łukaszenka mianował nowego ambasadora w Polsce – Uładzimira Czuszaua. W czasie wręczania nominacji białoruski prezydent ostrzegał, by „Polska nie prężyła muskułów”.","– Żadnych zagrożeń z naszej strony Polacy niech się nie obawiają. Nie znaczy to jednak, że jeśli będą prężyć muskuły, to my będziemy na to spokojnie patrzeć. W tym także biorąc pod uwagę naszą wspólną z Rosją grupę wojsk na tym kierunku – powiedział Łukaszenka.Jednocześnie białoruski lider zapewnił, że „Polacy to (dla Bialorusinów) nie są obcy ludzie”, a między dwoma społeczeństwami jest wzajemne zrozumienie.– Nadchodzące lata będą decydujące dla wzajemnych relacji w długim okresie – ocenił Łukaszenka.– Nie powiem, że w tych relacjach nie ma problemów. Jest ich dość. Ale wszystkie można rozwiązać – wskazał, zwracając się do nowego ambasadora.Uładzimir Czuszau był ambasadorem Białorusi w Belgradzie. Pracował w MSZ jako szef departamentu prawno-traktatowego. Ostatnio zajmował się sprawami międzynarodowymi w sekretariacie przewodniczącego Rady Republiki Michaiła Miasnikowicza.",,
Sawicki: Polska potrzebuje 176 mln euro na rekompensaty dla rolników,"– Polska zgłosiła do Brukseli zapotrzebowanie na
rekompensaty o wartości 176 mln euro dla rolników objętych rosyjskim embargiem - poinformował w czwartek minister rolnictwa Marek Sawicki.","Komisja Europejska w środę wieczorem zawiesiła wsparcie dla producentów szybko psujących się owoców i warzyw, których dotknęły skutki rosyjskiego embarga. W komunikacie Komisja poinformowała, że w przypadku niektórych produktów prośby o rekompensaty były „nieproporcjonalne”, a wielkość produkcji, jakiej dotyczyły te wnioski, była kilka razy większa niż cały średni roczny eksport UE do Rosji.W czwartek podczas briefingu w Sejmie Sawicki podkreślił, że wsparcie dlarolników z powodu strat związanych z rosyjskim embargiem dla wszystkichkrajów UE na poziomie 125 mln euro to kwota zdecydowanie za mała. – Polska w trzech meldunkach (...) złożyła zapotrzebowanie na kwotę 176 mln euro –powiedział. Milion ton owoców i warzyw pozostało w krajuSawicki poinformował, że w środę rozmawiał z komisarzem UE ds. rolnictwa DacianemCiolosem. Przekazał komisarzowi, iż milion tonowoców i warzyw, które polscy producenci sprzedawali na rynek rosyjski,pozostaje teraz w naszym kraju. – Być może kolejny milion ton, któresprzedawaliśmy na rynek zachodni, europejski, w tym także produkty lokowanena rynku polskim, spotkały się z ograniczeniami związanymi ze znaczną obniżkącen – podkreślił. Pismo do Brukseli jeszcze w czwartek Minister zapowiedział, że jeszcze w czwartek wysłane zostanie kolejne pismodo Brukseli, bo - jak mówił – „ten sposób działania (Komisji Europejskiej -red.) wprowadza niepokój, dezorientację wśród polskich rolników”. – Gdyby Unia Europejska użyła środków na poziomie minimum 300-400 mln euro, tego niepokoju by nie było – oświadczył.",,
Hejterzy z grupy #SilniRazem wulgarnie atakowali polityków PiS,"Koalicja Obywatelska rozpoczęła akcję mobilizacyjną #SilniRazem. Tym samym hashtagiem posługuje się grupa internetowych hejterów, znana z wyjątkowo wulgarnych wpisów na temat Prawa i Sprawiedliwości. – Wygląda jak Lońka podtrzymywany na respiratorze. Polacy to dziwni ludzie. Oddają swoją przyszłość w ręce człowieka, który stoi nad grobem – czytamy w jednym z hejterskich wpisów, opatrzonym zdjęciem prezesa PiS Jarosława Kaczyńskiego i hasztagiem #SilniRazem. Podobnych wypowiedzi można znaleźć w sieci setki.","„Benia j***j się w twój szlachetny zidiociały łeb. Kto dzieli jak nie zawszawiony ch***j kaczyński. Ten facet powinien już dawno siedzieć w tworkach albo gnić w piekle. Ku***s zamordował brata i 95 ludzi w Smoleńsku” – napisał użytkownik Aleks #SilniRazem. Zamieścił też wulgarne memy pokazujące wizytę prezesa PiS u lekarza. „Widzę, że tabletki powiększające penisa działają. Jest Pan jeszcze większym ch***m niż miesiąc temu” – tak do szefa rządzącej partii zwraca się na nich lekarka.  „K***wa... jak ja kocham Polskę, a nienawidzę pisu!! Was h***je nawet diabeł do piekła nie weźmie bo się będzie wstydził!!! #SilniRazem pie***lą PiS!!!” – napisał hejter posługujący się pseudonimem Dr. Wojciech (pisownia oryginalna). Mowa nienawiści nie dotyka tylko prezesa PiS, ale także innych polityków z jego otoczenia. „Rysiu, ścierwem byłeś, ścierwem jesteś i ścierwem zdechniesz. I tylko pies z kulawą nogą przyjdzie się wys***ać na twój grób. O ile ziemia przyjmie twoje parszywe truchło” – tymi słowami Tomasz Lewoczko zwrócił się do wicemarszałka Sejmu Ryszarda Terleckiego.  „Nie ma opcji by wasze chamstwo i przestępstwa przeszły wam na sucho więc spadaj na drzewo rozwielitko kurdupla” – napisał Dariusz Godyn #SilniRazem. Użytkownik zamiast zdjęciem posługuje się przekreślonym logiem PiS-u i krzyżem. Profilowi towarzyszą flagi Unii Europejskiej, Polski i tęczowa. „Do kaczystowskich debilów inny język nie dociera” – to z kolei inny twitterowy wpis tego użytkownika.  Zwolennicy opozycji w wulgarny sposób bronią związanych z nią polityków. „Brejzie to możesz odbyt lizać po ostrym sraniu. pi***ny prawaku” – napisał Adrian Kwaśniewski #SilniRazem. Nie jest to stary wpis, pojawił się w miniony piątek, czyli krótko przed rozpoczęciem akcji mobilizacyjnej Koalicji Obywatelskiej.  „Małe szare ch****e z aparatu partyjnego i SB... małe, durne bezwzględne i wierne do końca władzy PIS..” –  to z kolei post opublikowany w czerwcu przez użytkownika Hen Zing #SilniRazem.  Autorkami wielu bardzo wulgarnych komentarzy są też kobiety. „Krystyna posiada syndrom niedopchnięcia ... stara niegdowalona r***a” – napisała do posłanki Krystyny Pawłowicz internautka o imieniu Barbara.  Ofiarą hejtu padała też Telewizja Polska. „A w Wiadomościach TVP »Polska pod krzyżem« oraz naftalinowy dziad prawi morały o rodzinie ... Żyjemy w średniowieczu? W państwie, gdzie mafia kk mówi nam jak mamy żyć? #RzygamPiS, #SilniRazem” – napisał użytkownik $k@f@nd€®.",,
"Korwin-Mikke: Obama nie jest czarny, on jest czerwony","– Nie jestem antyamerykański, jestem antyobamowski. Prezydent USA nie jest czarny, on jest czerwony. To człowiek, który zniszczył Amerykę, wprowadzając obowiązkowy system opieki zdrowotnej. Stany Zjednoczone prawie przez to zbankrutowały – powiedział Janusz Korwin-Mikke w programie „Dziś wieczorem” w TVP Info. Gościem był także Stefan Niesiołowski. Korwin-Mikke oświadczył też, że „z Obamą rozmawiałby za pomocą kałasznikowa”.","Niesiołowski powiedział, że rozmawiał z kilkoma politykami amerykańskimi i pytał ich, dlaczego bardziej interesują się Pakistanem, a nie Polską.  – Odpowiedzieli mi:  a czy chciałby pan, żeby w Polsce było tak jak w Pakistanie. U was jest spokój, Polska się świetnie rozwija – relacjonował Niesiołowski.  Stary greps Korwin-Mikkego  Korwin-Mikke komentował swój wywiad dla Ria Novosti, w którym powiedział m.in., że „powrót Krymu do Rosji był całkowicie naturalny. – To jest mój stary greps, mówię, że kocham Rosję im dalej jest od Polski. Krym nigdy nie był ukraiński i do aneksji powinno dojść już kilkanaście lat temu – powiedział lider Nowej Prawicy.  Dodał, że Putin powinien od razu po aneksji Krymu powiedzieć, że nie poprze separatystów na wschodzie Ukrainy.  CZYTAJ WIĘCEJ Kontrowersyjna wypowiedź Korwin-Mikkego dla Ria Novosti  teraz odtwarzane„Podziękowałbym Obamie za to, że przyjeżdża w tak ważnym dla nas dniu” „Z socjalistami najlepiej rozmawia się za pomocą kałasznikowa”Lider Nowej Prawicy powiedział, że Amerykanie chcą wywołać trzecią wojnę światową, żeby ukryć bankructwo. – W czasie wojny długów się przecież nie płaci – wyjaśnił Korwin-Mikke.Na pytanie, co by powiedział Barackowi Obamie, gdyby mógł, odpowiedział: – szczerze mówiąc, z socjalistami najlepiej rozmawia się za pomocą kałasznikowa. Natomiast na to samo pytanie Niesiołowski odpowiedział: – podziękowałbym, że prezydent największego mocarstwa przyjeżdża do Polski w taką rocznicę. Czwarty czerwca, mimo tych wszystkich wrzasków i rynsztoka politycznego, będzie kiedyś świętem narodowym. Przyjazd Obamy to jest docenianie jednego z najważniejszych wydarzeń w historii naszego kraju. Kto kocha gen. Kiszczaka, ten powinien świętować 4 czerwcaKorwin-Mikke oceniając polską transformację powiedział, że w czasie PRL Polska szła ideologicznie na prawo, a od 1989 idzie na lewo. – Dla mnie ważniejszą datą niż 4 czerwca 1989, jest październik 1956 roku. Wtedy ludzie skazani na śmierć wychodzili na wolność.  A o 89? Przeszliśmy z socjalizmu radzieckiego, na socjalizm europejski – argumentował lider Nowej Prawicy.Dodał, że 4 czerwca to jest arcydzieło gen. Czesława Kiszczaka. – Zrobił zmiany, żeby nic nie zmienić. Kto kocha gen. Kiszczaka, ten powinien tę datę świętować. Cały Okrągły Stół to był montaż gen. Kiszczaka. Siedzieli przy nim z jednej strony reformatorzy PZPR, a z drugiej agenci Kiszczaka. To była agentura od Lecha Wałęsy w dół – powiedział Korwin-Mikke. – Te słowa powinien komentować lekarz – powiedział Niesiołowski. – Słowa, że bohaterowie opozycji byli agentami to jest podłe kłamstwo –  dodał. Korwin-Mikke uzupełnił, że poza „agenturą gen. Kiszczaka”, była jeszcze „agentura lewicy europejskiej”. – Z całą pewnością byli w niej panowie Kuroń, Michnik i Modzelewski – uściślił.                                                teraz odtwarzane„Przeszliśmy z socjalizmu radzieckiego, na socjalizm europejski” „Towarzysz Janosik został powieszony za żebro”W piątek w rozmowie z TVP Info, prezydent Bronisław Komorowski powiedział, że sukces Nowej Prawicy „to bolesna sprawa, nie tylko dla mnie, ale w ogóle dla Polski”.  CZYTAJ WIĘCEJ Prezydent: sukces Korwin–Mikkego to bolesna sprawa W „Dziś wieczorem” Korwin-Mikke został o te słowa zapytany: – niewątpliwie, jak ci, co głosowali za podwyższeniem wieku emerytalnego trafią do więzienia, to będzie to dla nich jeszcze bardziej bolesne. – Najwyższa pora, żeby zaczęła tworzyć się jakaś sprawiedliwość. Powiedzmy sobie jasno, nie można zabrać Kowalskiemu, żeby dać Wiśniewskiemu. Tak robił towarzysz Janosik i towarzysz Janosik został za to powieszony za żebro w Liptowskim. To samo trzeba robić z tymi, co dzisiaj zabierają jednym, żeby dać drugim. To jest bandytyzm – powiedział Korwin-Mikke. Błazeństwo nie jest bolesne– Ta rozmowa nie ma żadnego sensu – powiedział Niesiołowski. – To jest stek jakiś idiotyzmów, które nie zasługują na komentowanie. Jak mam rozmawiać z kimś, kto grozi Obamie kałasznikowem, kto grozi powieszeniem za żebro – dodał. – Dla mnie sukces Nowej Prawicy nie jest bolesne, bo błazeństwo nie jest bolesne. Czterej posłowie nie maja większego znaczenia. Nie takie błazeństwa Europa widziała. Do Sejmu pewnie ludzie Korwin-Mikkego się jeszcze załapią, ale to błazeństwo ujawni się po jednej kadencji. Demokracja znosiła nie takie rzeczy – zakończył Niesiołowski. ZOBACZ CAŁY PROGRAM „Dziś wieczorem”, 01.06.2014",,
Rozpoczęło się pierwsze posiedzenie Sejmu IX kadencji,"Od odegrania hymnu państwowego rozpoczęło się we wtorek po godz. 12:00 inauguracyjne posiedzenie Sejmu IX kadencji. Otworzył je marszałek senior Antoni Macierewicz (PiS), powołany przez prezydenta spośród najstarszych wiekiem posłów. Do Sejmu przybyli prezydent Andrzej Duda i premier Mateusz Morawiecki. Pierwsze posiedzenie Senatu X kadencji ma się odbyć o godz. 16.",,,
ZBiR coraz bardziej jednolity. Putin i Łukaszenka ustalali plan integracji,"Prezydent Białorusi Alaksandr Łukaszenka zaproponował przywódcy Rosji Władimirowi Putinowi, by program integracji w ramach Związku Białorusi i Rosji (ZBiR) był gotowy przed 8 grudnia. Łukaszenka mówił o tym podczas wspólnych rozmów w Petersburgu.","Białoruski prezydent ocenił, że porozumienie powinno zostać przygotowane przed przypadającą w grudniu 20. rocznicą umowy związkowej Rosji i Białorusi. – O czym będziemy mówić na 20-lecie? Nie będziemy mieli nic do powiedzenia, jeśli nie rozwiążemy wszystkich kwestii, które są obecnie, i nie podpiszemy programu, który określi strategię naszych dalszych działań – powiedział Łukaszenka. Dodał, że program ten jest gotów w 80-90 proc.Prezydenci po rozmowach wzięli udział w Petersburgu w posiedzeniu  VI Forum Regionów Rosji i Białorusi. W środę przeprowadzili nieformalne rozmowy na wyspie Wałaam na północy Rosji. Przemawiając na Forum Regionów Łukaszenka zapewnił, że wraz z Putinem „osiągnęli zasadnicze ustalenia” w kwestiach integracji, jednak zastrzegł, że „opowiedzą o nich konkretnie nieco później”. Nie podał szczegółów. – Jest wiele konkretnych istotnych kwestii, dotyczących interesów podmiotów gospodarczych i obywateli Białorusi i Rosji. Należy je rozstrzygnąć w najbliższym czasie – zadeklarował.Są jeszcze rozbieżnościPlan dalszej integracji Białorusi i Rosji w ramach Państwa Związkowego powstawał – według deklaracji polityków – od kilku miesięcy. Zapowiadano, że grupy robocze, w skład których wchodzą przedstawiciele rządów, zaprezentują swoje propozycje premierom obu krajów do 25 czerwca. W maju wicepremier rządu w Mińsku Siarhiej Rumas powiedział, że podejście obu stron w kwestii integracji jest zbieżne w około 70 procentach. Rozbieżności dotyczyły energetyki i sektora bankowego.Kwestią sporną w stosunkach obu krajów są konsekwencje dla Białorusi mechanizmu wprowadzanego przez Rosję w jej sektorze naftowym, nazywanego manewrem podatkowym. Rosja planuje stopniowe (do pełnej likwidacji w 2024 roku) znoszenie ceł eksportowych na rosyjską ropę, które w efekcie zrówna cenę surowca dla Białorusi, dotąd dostarczanego na preferencyjnych warunkach, ze stawką rynkową. W czerwcu strona białoruska ogłosiła, że w ciągu pierwszych pięciu miesięcy bieżącego roku poniosła z powodu manewru podatkowego straty rzędu 130 mln dolarów.",,
Koronawirus z Chin w USA. Wykryto pierwszego nosiciela,"Zamieszkały w stanie Waszyngton trzydziestokilkuletni mężczyzna, który niedawno przebywał za granicą, jest pierwszym wykrytym w USA nosicielem nowego niebezpiecznego koronawirusa pochodzącego z Chin – podały we wtorek amerykańskie władze sanitarne.","Według nich mężczyzna powrócił w środę z podróży do Wuhanu w Chinach, gdzie pojawił się koronawirus. Przebywa obecnie w szpitalu w Everett koło Seattle, a jego stan jest dobry. Jak zaznaczono, mężczyzny, który zgłosił się po pomoc lekarską w niedzielę w związku z objawami chorobowymi, nie uważa się za źródło zagrożenia zdrowotnego dla personelu medycznego ani innych osób. Poza Chinami nowy koronawirus został już wykryty również w Tajlandii, Japonii i Korei Południowej.  W grudniu chińscy lekarze zaczęli mieć do czynienia z nowym typem zapalenia płuc u osób, odwiedzających targowisko w Wuhanie. Do tej pory w Chinach stwierdzono ponad 275 przypadków zakażenia nowo zidentyfikowanym koronawirusem powodującym tę chorobę oraz sześć spowodowanych nią zgonów.  Jak informowały chińskie media, badania laboratoryjne wykluczyły, by chodziło tu o koronawirusy wywołujące znane już choroby, jak SARS (zespół ostrej niewydolności oddechowej), MERS (bliskowschodni zespół niewydolności oddechowej), grypa czy ptasia grypa. Na razie nowy koronawirus nie wydaje się być tak śmiertelnie groźny jak SARS i MERS, ale wirusy mogą czasami przekształcać się przez mutację w formy bardziej niebezpieczne.",,
Premier apeluje: nie podwyższajcie teraz cen materiałów budowlanych,"Beata Szydło odwiedza mieszkańców Małej Kloni k. Gostycyna (woj. kujawsko-pomorskie), która ucierpiała w nawałnicach, jakie osiem dni temu przeszły przez Polskę. Premier zaapelowała do sprzedawców, żeby nie podwyższali cen materiałów budowlanych.","– Mam prośbę i apel do wszystkich z państwa, którzy sprzedajecie materiały budowlane – gdyż słyszę od mieszkańców, że one bardzo drożeją – żeby nie podwyższać cen. Myślę, że wszyscy powinniśmy solidaryzować się z mieszkańcami i nieszczęściem, które ich spotkało. Nie wykorzystujmy tej sytuacji, żeby utrudniać odbudowę przez podwyższanie cen – powiedziała Szydło.Szefowa rządu poprosiła wszystkich o pomoc, żeby mieszkańcy mogli zabezpieczyć swoje mieszkania przed zimą. Zapewniła, że inspektorzy nadzoru budowlanego już działają w terenie i szacują szkody oraz że nikt nie zostanie pozostawiony bez pomocy.Szefowa rządu odwiedziła rodzinę Góreckich, których dom ucierpiał w wyniku wichury. Spotkanie trwało blisko godzinę. Budynek ma zniszczony strop i dach. Mieszkańcy opowiadali o najważniejszych problemach, a premier wraz z wojewodą Mikołajem Bogdanowiczem, starostą tucholskim Michałem Mrozem i wójtem Gostycyna Ireneuszem Kucharskim odpowiadali na pytania i wyjaśniali wszelkie wątpliwości. Mieszkańcy podkreślali wielokrotnie, że pomoc po nawałnicy przyszła szybko, a pieniądze na pomoc doraźną trafiły już do wielu z nich na konta. Wyrażali się również z dużym uznaniem o koordynacji prac służb usuwających skutki nawałnicy i pracy strażaków. Szydło wskazała, że pieniądze na remonty budynków, które ucierpiały w wyniku nawałnicy, są już przygotowane, a teraz czekamy na oszacowanie szkód.– Szacowanie szkód jest już praktycznie robione, a do woj. kujawsko-pomorskiego przyjeżdżają inspektorzy nadzoru budowlanego. Chcemy, żeby do końca miesiąca straty zostały oszacowane, tak żeby mieszkańcy mogli otrzymać środki na odbudowę i remonty domów – do 200 tys. zł na budynek mieszkalny i do 100 tys. na budynki gospodarcze – wskazała szefowa rządu.Przypomniała również, że zostało wprowadzone rozwiązanie, które umożliwia otrzymanie pomocy również w przypadku, gdy w wyniku katastrofy naturalnej ucierpi budynek gospodarczy.– Kolejna kwestia to szacowanie szkód rolnych i wypłata odszkodowań. Rozmawialiśmy przed chwilą z rolnikami, którzy podkreślali, że ich plony zostały w całości zniszczone – dodała Szydło. Zapowiedziała, że specjaliści z Ministerstwa Rolnictwa będą przyjeżdżali w teren i informowali starostów, wójtów, sołtysów oraz mieszkańców o wszelkich możliwościach otrzymania pomocy.– Chciałabym podkreślić jeszcze raz, że tutaj współpraca między przedstawicielami samorządu i wojewodą jest wzorowa. Priorytetem jest zabezpieczenie domów i mieszkań przed zimą. Będziemy także odbudowywali (w gminie) przedszkole. Rozmawiamy o pomocy dla dzieci, które pójdą do szkoły – podkreśliła Szydło.– Dziękuję pani premier za pomoc, którą otrzymaliśmy w pierwszych dobach po nawałnicy. Służby wojewody zadziałały bardzo szybko i sprawnie. Zapotrzebowanie na środki w ramach pomocy do 6 tys. zł zgłosiliśmy w niedzielę, a środki zostały przelane już w poniedziałek – powiedział wójt Gostycyna Ireneusz Kucharski, który towarzyszył szefowej rządu w trakcie spotkania z rodziną Góreckich.Dorota i Stanisław Góreccy mają czworo dzieci w wieku od 6 do 19 lat. Ich zdaniem na odbudowę zniszczonego domu będzie potrzeba przynajmniej kilkadziesiąt tys. zł - potrzebne będą m.in. nowy strop i pokrycie dachu. Gmina Gostycyn jest jedną z trzech, obok gmin Tuchola i Kęsowo, w powiecie tucholskim, które najbardziej ucierpiały w wyniku nawałnicy.",,
NBP zwiększył dwukrotnie zasoby złota. Sprowadza je do kraju,"W latach 2018-2019 zasoby złota NBP wzrosły o 125,7 ton, do 228,6 ton – podał bank centralny. Dodał, że blisko połowa polskiego złota zostanie sprowadzona do kraju. Jak podkreślił prezes NBP Adam Glapiński, udało się podjąć działania w celu repatriacji znacznej części polskiego złota do kraju.","Narodowy Bank Polski poinformował w piątek, że „zrealizował strategiczne decyzje Zarządu NBP o znacznym zwiększeniu zasobów złota w rezerwach dewizowych”. „W latach 2018-2019 zasoby złota NBP zostały zwiększone o 125,7 ton i obecnie wynoszą 228,6 ton” – czytamy w komunikacie banku. Dodano, że blisko połowa polskiego złota zostanie sprowadzona do kraju i będzie przechowywana w skarbcach NBP.„W roku, w którym świętujemy stulecie polskiego złotego, jako fundamentu siły gospodarczej naszego kraju, udało się zwiększyć strategiczne rezerwy złota i podjąć działania w celu repatriacji znacznej części polskiego złota do kraju. Realizując nasze konstytucyjne, ustawowe i po prostu patriotyczne zobowiązanie nie tylko budujemy siłę gospodarczą państwa polskiego, ale też tworzymy rezerwy, które będą strzegły jego bezpieczeństwa finansowego. Taki jest światowy trend, ale także oczekiwanie polskiego społeczeństwa” – powiedział cytowany w komunikacie prezes banku.Jak zaznaczył, w tym roku zasoby NBP zasiliło 100 ton złota. „25,7 ton złota NBP kupił w roku 2018. Dzięki zakupom zrealizowanym w ostatnich 12 miesiącach, za kadencji prof. Adama Glapińskiego, NBP przesunął się z 34. na 22. pozycję wśród banków centralnych na świecie i z 15. na 11. miejsce w Europie, wyprzedzając wszystkie kraje regionu” – czytamy. Sztaby London Good Delivery Bank centralny przekazał, że złoto NBP jako składnik oficjalnych aktywów rezerwowych spełnia międzynarodowe standardy czystości i ma postać sztab London Good Delivery. „Złoto NBP w Banku Anglii jest utrzymywane na tzw. allocated account, tj. każda sztaba przypisana do rachunku NBP jest jednoznacznie identyfikowalna, posiada unikatowy numer seryjny i znak rafinera. Najwyższa jakość złota NBP oraz wysokie standardy jego przechowywania zostały dodatkowo potwierdzone podczas inspekcji przeprowadzonej przez pracowników NBP w Bank of England w czerwcu br.” – przekazano.NBP podkreślił, że złoto jest „najbardziej rezerwowym” z aktywów rezerwowych: dywersyfikuje ryzyko geopolityczne i stanowi swoistą kotwicę zaufania, szczególnie w czasach napięć i kryzysów. „W przypadku Polski to jednak wyjątkowo dobra sytuacja gospodarcza i stały, silny przyrost rezerw dewizowych (o ponad 30 mld euro w ciągu ostatnich pięciu lat) pozwoliły na zwiększenie polskich zasobów złota, które będzie wzmacniać wiarygodność i zabezpieczać siłę finansową naszego kraju nawet w skrajnie niekorzystnych warunkach” – napisano.",,
26 mln odszkodowania dla fundacji o. Rydzyka za cofnięcie funduszy na odwierty geotermalne,"Fundacja Lux Veritas dostanie 26 mln odszkodowania za to, że cofnięto jej zgodę na dofinansowanie poszukiwania wód geotermalnych. Fundacja zawarła w tej sprawie ugodę z   NFOŚiGW. W tej sytuacji warszawski sąd umorzył postępowanie.","Sędzia Mariusz Solka poinformował w poniedziałek, że fundacja Lux Veritatis otrzyma ponad 26 mln zł odszkodowania, wraz z odsetkami, za cofnięcia dofinansowania projektu geotermii toruńskiej.  – Sąd umorzył postępowanie w związku z zawarciem ugody. Sąd zaakceptował tę ugodę – powiedział sędzia.    Początek sprawy – 2007 r.    Sprawa dofinansowania geotermii toruńskiej trwa od 2007 r., kiedy Narodowy Fundusz Ochrony Środowiska i Gospodarki Wodnej przyznał 27 mln zł dotacji Fundacji Lux Veritatis  o. Tadeusza Rydzyka na poszukiwania wód geotermalnych. W połowie 2008 r. NFOŚiGW wypowiedział jednak umowę na dofinansowanie, wskazując na liczne wątpliwości dot. prawidłowej realizacji umowy. Mimo cofnięcia dotacji, fundacja Lux Veritatis zdecydowała się na realizowanie przedsięwzięcia.       W 2009 r. ruszył proces cywilny, jaki fundacja wytoczyła NFOŚiGW, żądając 27 mln zł odszkodowania za wypowiedzenie umowy o dotację na wykonanie odwiertu.",,
Zbigniew Jagiełło przewodniczącym „Solidarności Walczącej”,"Stowarzyszenie „Solidarność Walcząca” ma nowego przewodniczącego. Został nim Zbigniew Jagiełło, prezes PKO BP. Wybrało go w sobotę nadzwyczajne walne zebranie członków stowarzyszenia.","Solidarność Walcząca to organizacja niepodległościowa, powstała po delegalizacji NSZZ „Solidarność”  przez władze PRL i wprowadzeniu stanu wojennego. Została założona przez Kornela Morawieckiego, który zmarł 30 września. Wybrany w sobotę na prezesa Zbigniew Jagiełło w czasach PRL był działaczem podziemnych struktur „Solidarności Walczącej”. Był też  autorem publikacji w niezależnych wydawnictwach oraz współorganizatorem i koordynatorem pracy siatki podziemnych drukarni.",,
"W kontenerze przypłynęli do Anglii. Byli skrajnie wyczerpani, krzyczeli i walili w ściany","Kolejny dramat imigrantów w Europie. W sobotę, w brytyjskim porcie Tilbury, znaleziono w kontenerze  35 osób, w tym dzieci. Wszyscy byli w stanie skrajnego wyczerpania, jeden z mężczyzn nie przeżył. Policja ustaliła na razie, że imigranci pochodzą z Półwyspu Indyjskiego, a statek, na którym był kontener, przypłynął z Belgii.","Skrajnie odwodnieni i wyczerpani ludzie trafili do kilku szpitali. „Po udzieleniu im pierwszej pomocy jeszcze w ambulansach, wszystkich odwieziono do pobliskich szpitali” – poinformowała policja. Ujawniono też, że pracownicy portu zostali zaalarmowani przez krzyki i walenie w ściany kontenera. W sprawie śmierci jednego z imigrantów wszczęto śledztwo. – Na statku, którym przypłynęli, jest jeszcze 50 kontenerów, policja sprawdza więc, czy w którymś z nich nie są uwięzieni jeszcze jacyś ludzie – powiedział szef policji w hrabstwie Essex Trevor Rowe.  Władze brytyjskie starają się wyjaśnić tę sprawę we współpracy z policją belgijską.",,
Schetyna: Podejmiemy działania związane z nieuzasadnionym aresztowaniem Gawłowskiego,"„W poniedziałek w Szczecinie odbędzie się nadzwyczajne posiedzenie zarządu PO. Wraz z miejscowym zarządem i władzami Klubu Parlamentarnego podejmiemy działania związane z 
nieuzasadnionym aresztowaniem sekretarza generalnego największej partii opozycyjnej w Polsce” – poinformował na Twitterze szef partii Grzegorz Schetyna. Tematem spotkania ma być sprawa zarzutów dla Stanisława Gawłowskiego.","Gawłowski - sekretarz generalny PO i lider zachodniopomorskiej Platformy - został w piątek zatrzymany w Szczecinie przez CBA, następnie prokuratura postawiła mu pięć zarzutów, w tym trzy o charakterze korupcyjnym. Dzień wcześniej zgodę na zatrzymanie i tymczasowe aresztowanie posła Platformy wyraził Sejm.",,
Józef Oleksy chce zmienić oblicze kapitalizmu,"Były premier Józef Oleksy z SLD stanął na czele zespołu, przygotowującego raport na temat potrzeby zmian systemu kapitalistycznego. Ma zostać ogłoszony pod koniec kwietnia – dowiedział się portal tvp.info. Problem w tym, że swój plan „korekty kapitalizmu” ma ogłosić też wtedy Ruch Palikota. – SLD w nieudolny sposób stosuje plagiaty – oburza się poseł Ruchu Palikota Armand Ryfiński.",,,
Gowin: Wzrost płacy minimalnej to nie „socjal”,"Wzrost płacy minimalnej to nie „socjal”, tylko zmiana modelu rozwoju gospodarczego; jeśli w najbliższym czteroleciu utrzymamy tempo rozwoju z obecnej kadencji, firmy poradzą sobie ze wzrostem płac – ocenił w rozmowie z tygodnikiem „Do Rzeczy” wicepremier, szef MNiSW Jarosław Gowin.","W opublikowanej w poniedziałek rozmowie wicepremier został zapytany o to, czy jest „rzecznikiem klasy średniej” w kontekście tego, że „jeszcze parę miesięcy zapewniał, iż to już koniec transferów społecznych i obciążeń przerzucanych na przedsiębiorców”. – Po pierwsze, szybki wzrost płacy minimalnej to nie »socjal«, tylko zmiana modelu rozwoju gospodarczego. Nie może on już dłużej opierać się na taniej sile roboczej, czyli – nazywając rzecz po imieniu – na niskich płacach Polaków. W intencjach PiS wzrost tempa podnoszenia wynagrodzeń to bodziec dla firm, by podnosiły swoją innowacyjność, a więc produktywność. A co do klasy średniej, to mamy na ten temat częste rozmowy z premierem Morawieckim. On zwraca mi uwagę, że grupa, która w Polsce określa się tym mianem, jest wyjątkowo nieliczna, a celem Strategii Odpowiedzialnego Rozwoju jest m.in. jej poszerzanie. Trudno nie akceptować tego celu, pytanie o drogę dojścia – mówił Gowin. Na pytanie, czy wynagrodzenie minimalne trzeba w ciągu 3-4 lat podnieść o 75 proc., Gowin odparł, że kierunek jest dobry, jednak „skutki trzeba będzie monitorować”. – Jeśli w najbliższym czteroleciu utrzymamy tempo rozwoju z obecnej kadencji, firmy poradzą sobie ze wzrostem płac – dodał. Gowin podkreślił jednocześnie, że program, o którym mowa, jest programem Prawa i Sprawiedliwości. – Porozumienie wniosło do niego swój wkład w rozdziale poświęconym nowoczesnej gospodarce, innowacyjności i nauce. Byliśmy też konsultowani w kluczowych punktach, takich jak wzrost minimalnego wynagrodzenia – dodał.",,
Schetyna kontra Schetyna. Partia miłości i mowa nienawiści,"Grzegorz Schetyna należał niegdyś do Solidarności Walczącej. Wałęsa i jemu splunął pod nogi, nazywając zdrajcą jej twórcę – Kornela Morawieckiego.","Nie jest żadną tajemnicą, że obecny lider Platformy Obywatelskiej należał przed laty do Solidarności Walczącej. Schetyna poznał Kornela Morawieckiego wiosną 1983 roku. Miał wówczas dwadzieścia lat.  Tak  wspominał tamte czasy: „Rozmawiał ze mną o celach polityki, o wizjach, o sposobach walki. On lubił rozmawiać, traktował nas, młodszych, po partnersku. Pytał, słuchał, miał w sobie dużo uroku. W rozmowach z nim czułem się traktowany podmiotowo, tak po ludzku dobrze. To było dość niezwykłe. Masz dwadzieścia lat, przychodzisz do wielkiego działacza, a on traktuje cię poważnie, pyta cię o zdanie i słucha”. Schetyna dodawał: „Budowaliśmy coś razem. Poczucie wspólnoty było bardzo silne. Nie było podziałów jak w RKS-ie (Regionalny Komitet Strajkowy – red.) czy »dużej« Solidarności. Wszyscy byliśmy razem. W tamtych szarych, smutnych czasach, pełnych braku zaufania, perspektyw na przyszłość, to było bardzo energetyczne. To dawał Kornel. I to był klucz do sukcesu firmy”. Przytaczam te słowa za wydaną kilka lat temu książką Igora Janke „Twierdza. Solidarność Walcząca – Podziemna armia”. I więcej jeszcze: w dzień pogrzebu Kornela Morawieckiego, czyli w dzień przed konwencją Platformy Obywatelskiej, na której kolejny groteskowo-megalomański popis złych emocji dał Lech Wałęsa, obecny szef Platformy Obywatelskiej stwierdzał: „Nie bylibyśmy dzisiaj w wolnej Polsce, gdyby nie zaangażowanie oraz wielka wizja, którą realizował Kornel Morawiecki” (cytuję za dziennik.pl). Jak to jest, że co chwila zapewniacie, ostatnio ustami Małgorzaty Kidawy-Błońskiej, że jesteście partią miłości, partią tolerancji i pozytywnych emocji, a solidnie chlapiecie wokół błockiem nienawiści? I pal licho Klaudię Jachirę, widocznie na lepsze lokomotywy wyborcze was obecnie nie stać – ale jak to jest, że pan pozwala na zlocie partyjnych ViP-ów, bo przecież tym była wasza niedzielna konwencja, pluć na człowieka, który był pana politycznym mentorem, którego także pan ponoć uważa za jednego z ojców polskiej wolności?Może niepotrzebnie zadaję te pytania. Pan musi być cyniczny, bo cynizm jest ostatnim politycznym szańcem pana partii, ostatnią rzeczą, która trzyma jeszcze w ryzach tę formację. Cynizm i polityczna kuchnia à la Sławomir Neumann. Zatem musi pan klaskać Wałęsie seniorowi, który splunął i panu pod nogi, bo i pan współtworzył opozycyjną, podziemną organizację, którą nasz nie bardzo już pokojowy noblista nazwał zdradziecką. I pan musi udawać, że to normalne, że jednego dnia o zmarłym polityku mówi się bardzo dobrze, a kolejnego – klaszcze się, gdy Wałęsa odprawia pod jego adresem swój mały seansik nienawiści w świetle waszych reflektorów. Dobrze pan kalkuluje: waszemu żelaznemu elektoratowi bardzo się to podoba. I równocześnie bardzo pan źle kalkuluje: bo odwracają się od was ludzie starej Platformy, tacy jak Bogusław Sonik, zniesmaczeni rozdźwiękiem między tym, co o sobie mówicie, a tym, jacy naprawdę w polityce jesteście. Jasne, zaprzyjaźnione media ładnie to panu przykryją, będą udawać, że Wałęsa wcale nie zepsuł nienawiścią powietrza. Tylko że wasz żelazny elektorat nie da wam już nigdy zwycięstwa – bo za mało macie takich, co uwierzą, że jesteście partią miłości, gdy sami, ile wlezie, podkręcacie polityczne negatywne emocje. I choć trudno było w to do niedawna uwierzyć, to jeśli tak dalej pójdzie, liderem opozycji zostaną postkomuniści po liftingu – co byłoby tragikomicznym powrotem do lat 90. Myślę, że w głębi duszy wciąż zdaje pan sobie sprawę, że bieżąca polityka jest jak piaskowa burza: w żywiole nie widać właściwych kształtów rzeczy. Gdy jednak się kończy, prawda znów wychodzi na jaw. Nic wartościowego nie zostanie po słowach Lecha Wałęsy, które padły na waszym kongresie. Wiem pan o tym zapewne – bo wie pan też, że zasługi Kornela Morawieckiego dla Polski są niezaprzeczalne. Nie dlatego, że był ojcem obecnego premiera, on wywalczył sobie dobre miejsce w polskich dziejach właśnie w czasach PRL, on takim jak pan politycznym młodzikom dał kiedyś nadzieję na lepszą Polskę, na lepszą politykę. I co pan robi z tym dziedzictwem, jako były członek Solidarności Walczącej? A Wałęsa i tak wystrychnął pana i pana formację na dudka, ogłaszając swoje poparcie dla Władysława Kosiniaka-Kamysza, szefa PSL.To są oczywiście zbędne, retoryczne pytania. Steruje pan łodzią z podartym żaglem, w której łamią się kolejne wiosła. Wie pan, że w tej sytuacji liczy się jedynie hasło „wszystkie ręce na pokład”. Wasz kłopot polega na tym, że to nie jest 2010, 2013, 2015 rok – przełamano dyktaturę mediów, które pompowały popularność pana partii, a Polacy już się nie nabierają na waszą autoreklamę. I widać już jacy jesteście: „partia miłości” z politycznym łomem hejtu w ręce.",,
Trzaskowski: Nie ma pieniędzy na 500 Plus. Rzecznik rządu: Absurdalne twierdzenie,"Rafał Trzaskowski narzeka, że pieniądze na 500 Plus trafiają do miasta za późno. Oskarża o to ministra finansów. – Twierdzenie, że nie ma środków na następne miesiące, jest absurdalne. To jakby powiedzieć, że szef zakładu pracy nie ma pieniędzy, bo nie wypłaca z góry naszego wynagrodzenia. A przecież wiemy, że będziemy pracować przez cały rok – powiedział portalowi tvp.info Piotr Müller. – Wynagrodzenie jest wypłacane co miesiąc. Podobnie program 500 Plus – skonkludował rzecznik rządu.","Trzaskowski ubolewał na konferencji prasowej, że miasto Warszawa nie otrzymało wciąż przelewu, z którego sfinansuje wypłaty 500 Plus za październik, listopad i grudzień. Prezydent stolicy poinformował, że brakuje w sumie 1,5 mld zł. 13 września Trzaskowski wysłał pismo do premiera i ministra finansów, w którym zwrócił się o „zabezpieczenie wypłat dla beneficjentów programu z m.st. Warszawa do końca 2019 r”. – To jest element kampanii wyborczej. Rafał Trzaskowski jako polityk Platformy Obywatelskiej wpisuje całą stolicę w jedną stronę sceny politycznej. Sugeruje, że są jakieś problemy z wypłacaniem programu 500 Plus. Tak naprawdę odpowiedzialni za to są włodarze miasta stołecznego Warszawy –  mówił rzecznik rządu.  Ze zrozumieniem do obaw prezydenta Warszawy podchodzą inni politycy PO. – Czy do tej pory były z tym jakiekolwiek kłopoty? Czy kiedykolwiek pieniądze nie doszły? – pytaliśmy posła. – Jak dochodzą w ostatniej chwili, to nie wiadomo czy dojdą, czy nie dojdą. To jest wszystko robione na styk, a nie tak powinno planować się budżety państwa czy samorządu – odpowiedział poseł PO. – Są pieniądze na 500 Plus dla warszawiaków. Pan Rafał Trzaskowski nie potrafi nimi gospodarować – stwierdził z kolei warszawski radny PiS Filip Frąckowiak. Co by się stało, gdyby stołeczny ratusz otrzymał pieniądze na cały rok z góry? – Być może bardzo źle zagospodarowałby je. W tej chwili są opóźnienia, które wynikają z opieszałości Urzędu Miasta – stwierdził samorządowiec. – Obawiamy się, że straszenie Polaków przez Rafała Trzaskowskiego, że nie będzie na 500 Plus, wynika tylko i wyłącznie z tego, że trwa kampania wyborcza, a Rafał Trzaskowski chciałby obarczyć rząd Prawa i Sprawiedliwości odpowiedzialnością za to, że źle gospodaruje pieniędzmi albo że tych pieniędzy nie ma – dodał radny PiS. Opozycja twierdzi jednak, że na późne przelewy pieniędzy na 500 Plus narzeka wielu samorządowców. – Generalnie to jest głos samorządów, a nie tylko prezydenta Trzaskowskiego. Obawiają się o 500 Plus, ponieważ te transze są wypłacane bardzo późno. Boją się, czy zdążą wypłacić. To jest logiczne – powiedział poseł PO Grzegorz Furgo. – Niech rząd wypłaca to w terminie, żeby nie powodowało to jakiś stresów i niepotrzebnych znaków zapytań u samorządowców. Samorządowcy zazwyczaj nie panikują – mówił parlamentarzysta PO. Zjednoczona Prawica zapewnia jednak, że nie może być mowy o jakichkolwiek opóźnieniach. – Wydaje mi się, że Rafał Trzaskowski próbuje przed wyborami wywołać wrażenie, jakoby pieniędzy na program 500 Plus brakowało. Tymczasem system jest taki, że miasto zgłasza zapotrzebowanie i w tym momencie wojewoda mazowiecki przelewa te pieniądze. Robi to z dnia na dzień. Wszystko jest w porządku. Rafał Trzaskowski próbuje w moim przekonaniu wywołać wrażenie, że program 500 Plus nie działa – powiedział nam poseł Paweł Lisiecki z PiS.",,
Kaczyński oskarża; SLD i PO odpowiadają,"„Kłamstwem szczecińskim” nazywa były premier Leszek Miller
sobotnie słowa prezesa PiS Jarosława Kaczyńskiego, że to Leszek Miller i Donald Tusk są winni zamknięcia stoczni szczecińskiej. Szef SLD zaniedbania, które doprowadziły do upadku stoczni, zarzuca PiS. – Gdy wygraliśmy wybory, sprawa stoczni szczecińskiej
de facto była już rozstrzygnięta – mówi z kolei Paweł Olszewski z PO.","–  Kto zniszczył tę stocznię, kto aresztował zarząd, który sobie świetnie dawał radę, kto zniszczył później stocznię ostatecznie, bo musiał płynąć w głównym nurcie, więc nie mógł się przeciwstawić Unii Europejskiej i nie potrafił nic zrobić? Dwóch ludzi: Leszek Miller i Donald Tusk. To dzisiajsojusznicy. (...) Sojusznicy, można powiedzieć po cichu, pod stołem, ale być może za chwilę to już sojusznicy zupełnie jawni. A to są dwa nazwiska, które symbolizują politykę niszczenia tego, co w Polsce szczególnie ważne  – mówił w sobotę  pod bramą stoczni szczecińskiej Jarosław Kaczyński.  „Prezes PiS po raz kolejny zapomniał o oczywistych faktach i dokonaniach rządu Leszka Millera oraz o swoich zaniedbaniach” – napisał Miller w niedzielnym oświadczeniu. Zaznaczył, że rząd SLD w 2002 r. postawił na przekształcenia w stoczni szczecińskiej, „uznając za podstawowe cele tejrestrukturyzacji zachowanie miejsc pracy oraz dalszą produkcję statków”.   Wskazał, że to dzięki jego zaangażowaniu, a także ówczesnego ministra gospodarki Jacka Piechoty, wypłacono stoczniowcom zaległe pensje z Funduszu Gwarantowanych Świadczeń Pracowniczych oraz powołano nową strukturę – spółkęStocznię Szczecińską Nowa (SSN), dla której rząd SLD zapewnił pomoc publiczną.   „Dzięki tym działaniom i rządowej pomocy o łącznej wartości 5 mld zł groźba likwidacji przemysłu stoczniowego została oddalona, Stocznia Szczecińska Nowa zatrudniła ponad 4,5 tys. pracowników, a w firmach z nią kooperujących znalazło pracę dalsze dwa tysiące. SSN miała również pełen portfel zamówień,a przed nowym kryzysem chroniły ją m.in. rządowe dopłaty do budowy statków” – czytamy w oświadczeniu.   Szef SLD powołuje się też na list z lipca 2004 r., w którym ówczesny prezydent Szczecina Marian Jurczyk dziękuje SLD za uratowanie stoczni przed upadkiem.  O pogorszenie sytuacji w stoczni Miller oskarża partię Kaczyńskiego. „Rząd Prawa i Sprawiedliwości przekreślił opracowaną w czasach SLD koncepcję znalezienia inwestora dla trzech polskich stoczni, skupiając się jedynie naratowaniu wyłącznie stoczni w Gdańsku – kolebki Solidarności. W efekcie ukraiński inwestor Przemysłowy Związek Donbas kupił tylko stocznię w Gdańsku. W wyniku zaniedbań ekipy Jarosława Kaczyńskiego Komisja Europejska zakwestionowała pomoc publiczną udzielaną szczecińskiej stoczni, co doprowadziło do jej ostatecznego upadku” – napisał. PO: gdy doszliśmy do władzy, sprawa stoczni była rozstrzygnięta   –  Jarosław Kaczyński wiele mówi, ale niewiele mówi mądrze. Pomiędzy premierem Millerem a premierem Tuskiem był jeszcze m.in. premier Kaczyński  – odniósł się do zarzutów Paweł Olszewski z PO. Poseł zaznaczył, że to prezes PiS mógł sam zapobiec temu, co się stało ze stocznią i podkreśla, że zaniechania rządu Kaczyńskiego wobec stoczni miały negatywneskutki.   –  Gdy my wygraliśmy wybory, sprawa de facto byłaniestety rozstrzygnięta  – powiedział Olszewski i stwierdził, że to Kaczyński wraz z Wojciechem Jasińskim – ministrem skarbu w rządzie Kaczyńskiego – powinni uderzać się w piersi, jeśli chodzi o stocznię. Wypowiedzi Kaczyńskiego nazwał „polityką demagogii i populizmu”.   Stocznia Szczecińska Porta Holding S.A. w październiku 2001 r. utraciła płynność finansową. W marcu 2002 r. wstrzymała produkcję. Na przymusowe urlopy trafiło wtedy około 6 tys. pracowników stoczni i spółek zależnych. W lipcu tego samego roku sąd ogłosił upadłość stoczni. Na bazie jednej zespółek holdingu, która nie była obciążona długami – ASS – powołano nową spółkę, Stocznię Szczecińską Nowa. Od holdingu kupiła ją za symboliczną złotówkę Agencja Rozwoju Przemysłu. SSN upadła w 2009 r.",,
Polski pilot ma już ponad 300 tys. głosów. Anglicy zaskoczeni,"– Nie spodziewaliśmy się aż takiej mobilizacji Polaków – powiedział w rozmowie z Polskim Radiem Peter Devitt, pomysłodawca internetowego plebiscytu na najbardziej zasłużonego pilota Spitfire'a. Głosujący mogą wybierać spośród 11 kandydatów. Prowadzi major Franciszek Kornicki, który walczył nad Anglią podczas II wojny światowej.","Peter Devitt z muzeum RAF w Londynie podkreśla, że wyraźne prowadzenie Franciszka Kornickiego to efekt dzielenia się przez Polaków – zarówno na Wyspach, jak i w kraju – linkiem do głosowania na stronie dziennika „Daily Telegraph”. Na pytanie, czy spodziewał się aż takiego entuzjazmu głosujących, Peter Devitt odpowiada, że nie.  Dodaje, że pracował z polską społecznością od 2001 r. i ma w niej wielu przyjaciół, więc spodziewał się oczywiście, że Polacy będą głosować licznie. Ale skala go zaskoczyła. – Wziąłem pod uwagę, że imigranci – zarówno przybyli tu w latach 40. minionego wieku, jak i ci późniejsi, dobrze znają tę historię. Ale nie miałem pojęcia, że reakcja będzie tak mocna również nad Wisłą. Bardzo nas to cieszy – powiedział.",,
Kolejny wstrząs w pobliżu Etny na Sycylii. Uszkodzone budynki i wiele osób rannych,"28 osób zostało poszkodowanych w wyniku trzęsienia ziemi w rejonie Katanii na Sycylii w nocy z wtorku na środę, które spowodował wulkan Etna. Wszystkie te osoby odniosły lekkie obrażenia, niektórym udzielono pomocy medycznej w związku z atakiem paniki. Ze zniszczonych domów ewakuowano ok. 600 osób.","Nocny wstrząs sejsmiczny miał magnitudę 4,8 i był najsilniejszy od chwili, gdy Etna przebudziła się w tych dniach wyrzucając z siebie lawę i chmury popiołu.Służby medyczne w Katanii podały, że żadna z osób nie odniosła większych obrażeń w wyniku zawalenia się fragmentów murów i ścian w domach.Miejscowe centrum Obrony Cywilnej, koordynujące akcję ratunkową na terenie dotkniętym przez trzęsienie ziemi poinformowało, że szkody zanotowano w sześciu gminach: Zafferana Etnea, Acireale, Aci Sant'Antonio, Aci Catena, Aci Bonaccorsi i Santa Venerina.",,
Przestępcy stawiają na nielegalne fabryki w kraju. Zaliczyli wpadkę,"Nalot na fabrykę papierosów i dwa magazyny na Mazowszu i w Łódzkiem zorganizowali celnicy wspólnie z policjantami. Przejęli 5 ton krajanki tytoniowej, milion już gotowych fajków i sprzęt do produkcji. Straty skarbu państwa wycenia się na ponad 6 mln złotych. 7 osób trafiło do aresztu. – Obserwujemy, że przestępcy coraz częściej przenoszą swoją działalność do kraju zamiast ryzykować wpadkę podczas wielkich przemytów  – mówi portalowi tvp.info  nadkom. Marzena Siemieniuk z Izby Administracji Skarbowej w Lublinie.","To była wspólna akcja Lubelskiego Urzędu Celno-Skarbowego w Białej Podlaskiej oraz funkcjonariuszy Komendy Powiatowej Policji w Wołominie. Nad ranem funkcjonariusze równocześnie wkroczyli w trzy różne miejsca w województwie łódzkim i mazowieckim. I w każdym z tych przypadku dobrze trafili.  W Sadkowicach w Łódzkiem odkryli nielegalną fabrykę papierosów. Natomiast  w gminie Promna oraz  w Stromcu zlikwidowali magazyny. W jednym przechowywano gotowe papierosy, w drugim funkcjonariusze odkryli  półprodukty, które przerzucano do nielegalnej fabryki.   – Przejęto prawie 5 ton krajanki tytoniu, blisko milion sztuk papierosów oraz ponad 400 kg odpadu papierosowego. Zatrzymano też maszyny do nielegalnej produkcji papierosów. Na tej działalności skarb państwa mógł stracić niemal 6,2 mln złotych z nieopłaconej akcyzy oraz podatku VAT – wyjaśnia kom. Siemieniuk. Zatrzymano 7 osób w wieku od 25 do 49 lat. Wszyscy trafili do aresztu. Usłyszeli m.in. zarzut udziału w zorganizowanej grupie przestępczej. Grozi im do 7,5 roku więzienia.",,
Ponad 200 mln zł pomocy suszowej na kontach rolników,"ARiMR dotychczas wypłaciła rolnikom, którzy ponieśli straty z powody suszy, ponad 200 mln zł – poinformował we wtorek wiceminister rolnictwa Rafał Romanowski. Największa rekompensata wynosi 1000 zł na hektar. Poszkodowanych jest 252 tys. gospodarstw.","Pomoc będzie przysługiwała tym rolnikom, u których straty z powodu klęsk żywiołowych w gospodarstwie wyniosły co najmniej 30 proc. danej uprawy – poinformował na posiedzeniu sejmowej komisji rolnictwa Romanowski. Wnioski można składać od 3 do 31 października. Jak zaznaczył wiceminister, termin ten zostanie prawdopodobnie wydłużony. Romanowski poinformował, że obecnie jeszcze 1240 komisji szacuje straty, a zakończyło pracę 530. W sumie poszkodowanych jest ponad 252 tys. gospodarstw rolnych. Straty stwierdzono na powierzchni 4,3 mln ha, w tym straty powyżej 70–proc. oszacowano na 1 mln 433 tys. hektarów. Najwyższą pomoc – 1000 zł na hektar dostaną te osoby, u których szkody obejmują co najmniej 70 proc. danej uprawy oraz wieloletnich użytków zielonych, ale pod warunkiem, że obsada zwierząt (bydła, owiec, kóz lub koni) wynosi co najmniej 0,3 sztuki na 1 ha tych użytków. Jeżeli obsada zwierząt na użytkach zielonych będzie mniejsza niż 0,3 szt./ha, to rekompensata wyniesie 500 zł/ha. Na 500 zł na 1 ha powierzchni uprawy mogą liczyć ci rolnicy, których szkody obejmują co najmniej 30 proc., ale mniej niż 70 proc. danej uprawy oraz wieloletnich użytków zielonych, na których znajduje się obsada zwierząt powyżej 0,3 sztuki na hektar przeliczeniowy. Jeżeli na użytkach zielonych zwierząt nie będzie, to wsparcie wyniesie 250 zł. Pomoc będzie udzielana poza formułą pomocy de minimis, jeżeli szkody będą wyższe niż 30 proc. średniej rocznej produkcji rolnej w gospodarstwie rolnym; w ramach formuły pomocy de minimis będzie udzielona wówczas, gdy szkody nie będą większe niż 30 proc. średniej rocznej produkcji rolnej w gospodarstwie rolnym. Rolnicy mogą też korzystać z preferencyjnych kredytów na wznowienie produkcji i odtworzenie środków trwałych, jak również innych form pomocy w postaci np. prolongaty w zapłacie składek do KRUS czy w podatku rolnym.  Zaliczki na poczet dopłat bezpośrednich Romanowski przypomniał, że od 16 października ARiMR będzie wypłacała zaliczki na poczet dopłat bezpośrednich w wysokości 70 proc., a także zaliczki dopłat obszarowych wypłacanych z PROW – do 85 proc. – W dniach 16–17 października 2019 r. producentom rolnym zostaną wypłacone zaliczki w wysokości ponad 600 mln zł – powiedział wiceminister. Podczas dyskusji przedstawiciele rolników zwracali uwagę m.in. na to, że pomoc suszowa nie uwzględnia gospodarstw rybackich, choć one płacą podatek rolny i powinny być traktowane tak samo, jak gospodarstwa rolne.  Ponadto zwracano uwagę, że limit pomocy de minimis (20 tys. euro na gospodarstwo na trzy lata) został już niemal całkowicie wykorzystany na ten rok. Prezes Krajowej Rady Izb Rolniczych Wiktor Szmulewicz natomiast ocenił, że obecny system szacowania strat jest „niewydolny, biurokratyczny, kosztowny” i trzeba go zmienić. Ponadto wnioski są zbyt skomplikowane. Jego zdaniem, trzeba też zastanowić się nad zmianą systemu ubezpieczeń rolnych. Dodał, że potrzebna jest także restrukturyzacja kredytów, gdyż rolnik nie może brać kredytu, by spłacić poprzedni. Na pomoc suszową rząd na razie przeznaczył 500 mln zł.",,
Kidawa-Błońska zgłosiła kandydaturę w prawyborach prezydenckich w PO,Wicemarszałek Sejmu Małgorzata Kidawa-Błońska zgłosiła swą kandydaturę w prawyborach kandydata PO i Koalicji Obywatelskiej na prezydenta – przekazało otoczenie posłanki KO. Pod kandydaturą Kidawy-Błońskiej podpisało się ok. 150 członków Rady Krajowej PO.,"We wtorek mija termin zgłaszania kandydatów w prawyborach, które mają wskazać kandydata PO i Koalicji Obywatelskiej na prezydenta. Aby móc zarejestrować kandydaturę, potrzebne jest 30 podpisów członków Rady Krajowej Platformy Obywatelskiej.Na razie jedyną osobą, która oficjalnie zgłosiła chęć ubiegania się o ten urząd, jest Kidawa-Błońska.Wcześniej wicemarszałek Sejmu poinformowała, że zgromadziła już ponad 150 podpisów członków Rady Krajowej PO, czyli mniej więcej połowy składu tego gremium, które tworzą m.in. zarząd PO oraz posłowie, senatorowie i europosłowie tej partii.Kidawa-Błońska zaznaczyła jednocześnie, że nie wie, czy ktoś jeszcze zgłosił swą kandydaturę. – Mają czas do jutra. Wiem, że każdy czeka do ostatniej chwili, żeby taką decyzję podjąć – powiedziała wicemarszałek Sejmu.Do tej pory wśród potencjalnych kontrkandydatów Kidawy-Błońskiej najczęściej wymieniano byłego ministra zdrowia, europosła Bartosza Arłukowicza oraz byłego ministra spraw zagranicznych, obecnie również eurodeputowanego, Radosława Sikorskiego.Jak wynika z przekazanych informacji, Sikorski raczej nie zdecyduje się na zgłoszenie swojej kandydatury. Startował już w prawyborach prezydenckich w PO w 2010 r., gdy przegrał z późniejszym prezydentem Bronisławem Komorowskim. Niedawno sugerował w mediach, że tamte prawybory były ustawione, a on chciałby brać udział w uczciwej rywalizacji. Arłukowicz nie podjął jeszcze ostatecznej decyzji.",,
„Frazesy społecznego impotenta” – czyli jak Księżna z „Szewców” odpowiada Stuhrowi,"„Myśl o emigracji, przynajmniej wewnętrznej, jest kusząca. Zresztą coraz częściej się na nią udaję” – mówi tygodnikowi „Newsweek” aktor Maciej Stuhr. Rozmowa toczy się wokół rozczarowania wynikiem wyborów parlamentarnych oraz niemocy opozycji. Jaką radę na ten stan rzeczy ma aktor? „Nie wiem (…). Witkacy kiedyś pisał, że nadmiar intelektu odbiera odwagę czynu” – odpowiada, cytując „Szewców” Witkacego. Jak zwrócił uwagę jeden z internautów, to niezbyt fortunny fragment sztuki.","W dramacie Witkacego cytowane przez Stuhra słowa wypowiada prokurator Robert Scurvy – przedstawiciel burżuazji, który zostaje ministrem i zdobywa władzę, którą ostatecznie traci, w wyniki przewrotu dokonanego przez szewców.„Stworzenie obiektywnego aparatu w postaci elity całej ludzkości jest niemożliwe, ponieważ przyrost intelektu odbiera odwagę czynu: największy mędrzec nie domyśli myśli swych do końca ze strachu choćby przed samym sobą i obłędem, a i, tak będzie to za słabe wobec rzeczywistości” – mówi Scurvy. Zaraz pojawia się jednak odpowiedź księżnej: „Nudno, panie Robercie. To, co pan mówi, to są frazesy społecznego impotenta bez istotnych przekonań”.",,
Komentarze o wizycie Tillersona: problemy pozostawiono na później,"Rosja i USA pozostawiły problemy na później – tak komentuje rezultaty wizyty sekretarza stanu USA Rexa Tillersona dziennik „Kommiersant”, który podkreśla, że nie udało się zbliżyć stanowisk, ale strony porozumiały się, by „zacząć poruszać się w tym kierunku”.","„Kommiersant” podał w środę w nocy, powołując się na źródła zaznajomione z przebiegiem spotkań Tillersona w Moskwie, że podczas rozmów największą uwagę poświęcono konfliktowi w Syrii. Komentując konferencję prasową Tillersona i szefa MSZ Rosji Siergieja Ławrowa dziennik przyznaje, że w sprawie Syrii „nie udało się istotnie zbliżyć stanowisk”.Jako główny wynik rozmów szefów dyplomacji dziennik ocenia powołanie grupy roboczej, która zajmie się spornymi problemami w relacjach Rosji i USA. Chodzi zarówno o problemy, „jakie pojawiły się niedawno, jak i odziedziczone po poprzedniej administracji (USA)” – zaznaczył „Kommiersant”.",,
Protesty w Teheranie. Zatrzymano ambasadora Wielkiej Brytanii w Iranie,"Ambasador Wielkiej Brytanii w Iranie Rob Macaire został zatrzymany podczas sobotnich protestów w Teheranie. Informację potwierdził szef brytyjskiej dyplomacji Dominic Raab. Irańska agencja Tasnim podawała, że Rob Macaire został zatrzymany przed uniwersytetem Amir Kabir za nawoływanie do antyrządowych protestów. Według Sky News dyplomata po ponad godzinie został wypuszczony.","„Zatrzymanie naszego ambasadora w Teheranie bez żadnych podstaw i wyjaśnień stanowi rażące naruszenie prawa międzynarodowego” – ocenił w wydanym oświadczeniu Dominic Raab. Dodał, że „rząd Iranu znajduje się na rozdrożu"". „Może kontynuować marsz po status pariasa wraz ze wszystkimi konsekwencjami politycznymi i izolacją gospodarczą albo podjąć kroki do deeskalacji napięcia i pójść ścieżką dyplomacji” - zaznaczył polityk.Antyrządowe manifestacje odbyły się w sobotę przed uniwersytetem Amir Kabir. Wybuchły one po podaniu przez Gwardię Rewolucyjną informacji o zestrzeleniu ukraińskiego samolotu pasażerskiego. Filmy i informacje o demonstracjach w Teheranie pojawiły się nie tylko w mediach społecznościowych, ale także, co dość niezwykłe, w irańskich rządowych agencjach prasowych. Studenci w Teheranie domagali się dymisji najwyższego duchowego przywódcy Iranu, ajatollaha Alego Chamenei. Takie postulaty są w Iranie niezwykle rzadkie. ",,
Partnerstwo zamiast łajania. Co Macron musi zrozumieć przed wizytą w Polsce,"Żaden inny przywódca państwa należącego do UE nie atakuje Polski z taką zapiekłością, nie podważa zasad solidarności unijnej i NATO, a przy tym tak ostentacyjnie deklaruje się jako przyjaciel Putina i wróg Trumpa – jak Emmanuel Macron. Francuski prezydent ma ogromne ego i ambicje, by rządzić i dzielić w Europie. Sprzeciw Polski wobec kolejnych punktów jego agendy nieraz już wyprowadzał go z równowagi. O jego stosunku do naszego kraju świadczy też to, że dotąd ani razu go nie odwiedził, a w zeszłym roku jego wizyta była kilkukrotnie przekładana. Nie oznacza to jednak, że jego dwudniowy pobyt w Polsce nie może wydać dobrych owoców.","Jedno wiemy na pewno – Emmanuel Macron, po czterech latach sprawowania funkcji prezydenta, przebędzie do Polski z wizytą w dniach 3 i 4 lutego. Szczegółowa agenda wizyty wciąż jest jednak w opracowaniu.  Pierwszego dnia wizyty francuski przywódca ma się spotkać z premierem Mateuszem Morawieckim, a następnie z prezydentem Andrzejem Dudą. Później zaś będzie rozmawiał z przedstawicielami społeczności francuskiej i zje kolację z polskimi intelektualistami i ludźmi kultury.  Tego dnia w Warszawie odbędzie się I Polsko-Francuskie Forum Przemysłu Przyszłości, na którym spodziewanych jest około 300 przedsiębiorców. Na forum będą poruszane kwestie dotyczące klimatu i przemysłu, w tym Nowego Zielonego Ładu.  Dzień później Macron zwiedzi zamek na Wawelu i wygłosi przemówienie na Uniwersytecie Jagiellońskim na temat stosunków francusko-polskich i potrzeby „wspólnego zaangażowania w politykę europejską"".  Jak informuje PAP, bazując na swoim źródle we francuskim MSZ, Macron chce wykorzystać tę wizytę, by „odnowić dialog z Polską”. Francja zauważyła w końcu, że jesteśmy jedną z głównych gospodarek UE, świetnie się rozwijającą, i że warto by było robić z nami lepsze niż dotychczas interesy. Aby je jednak robić, należy poprawić relacje, które od dłuższego czasu nie należą do najlepszych.  Podczas wizyty w Polsce, Macron ma poruszyć tematy związane z transformacją naszej gospodarki i jej przejściem na niskoemisyjność. Wiąże się to zaś ze sprzedażą technologii i budową elektrowni atomowej. Tematem rozmów ma być też rozwój inwestycji w technologię produkcji baterii do samochodów elektrycznych.  Rozmowa ma się toczyć również wokół unijnego budżetu – oba kraje są przeciwnikami cięć w unijnym budżecie, a także chcą utrzymać wydatki na fundusze strukturalne oraz na rolnictwo. Poruszane mają zostać także tematy związane z konkurencją i podatkami.  O tym, że sprawy gospodarcze będą głównym punktem wizyty, świadczy także to, że francuskiemu przywódcy ma towarzyszyć minister gospodarki i finansów Bruno Le Maire. Jak donosi z kolej RMF FM, ma on również przekonywać polskich przywódców do zakupu francuskich okrętów wojennych, a także podjąć temat unijnej polityce klimatycznej i potrzeby zbliżenia z Rosją.  – Francja nie miała racji, gardząc Polską. Teraz musi jej poświęcić wiele uwagi – takie słowa miały paść 21 maja z ust właśnie ministra Bruno Le Maire’a, podczas spotkania z dziennikarzami w Paryżu.   Ten bliski współpracownik Macrona przekonywał wtedy, że niezależnie od zacieśnienia więzi francusko-niemieckiej w UE, należy zadbać o wzmocnienie relacji z takimi państwami jak Polska i pozostałe kraje Europy Wschodniej, gdyż ich narody, jak przekonywał, zasługują na „zrozumienie i szacunek”. Czy Macron wsłucha się w słowa swojego współpracownika? Weryfikacja nastąpi już za kilka dni.  Ton wypowiedzi francuskiego ministra gospodarki i finansów bardzo się różni od słów, które wcześniej, w kontekście naszego kraju i naszego regionu wielokrotnie wypowiadał Macron, a które pełne były właśnie tej „pogardy” i wpisywały się we wcześniejszy sposób myślenia o Polsce prezentowany przez m.in. Jacquesa Chiraca, który mówił, że nasz kraj stracił okazję do „milczenia”.  Macron dał się w ostatnich latach poznać jako polityk, którego usta są pełne pięknych, nic nieznaczących frazesów. Nie stronił przy tym jednak od „mówienia co myśli” w kompletnie niedyplomatycznym tonie.  To właśnie on najmocniej formułował wizje rozwoju Unii dzieląc ją na różne prędkości. Kryteria nie miały tu większego znaczenia, celem było wypchnięcie z niej państw – w tym Polski – które nie pasowały do jego pomysłu na Europę, opartą o przywództwo Francji i Niemiec, w której to mniejsze kraje doskonale zdają sobie sprawę, że mają „milczeć” i klaskać. Macron wielokrotnie umieszczał Polskę w opozycji do demokracji europejskich, przedstawiał ją jako „kłopot” dla coraz bardzie jednoczącej się Europy. Zarzucał nam, że nie chcemy przyjmować „uchodźców” (w rzeczywistości, że nie jesteśmy gotowi na przyjmowanie w większości muzułmańskich migrantów zarobkowych, których mieliby nam przydzielać w systemie kwot urzędnicy z Brukseli), sprzeciwiamy się „neutralności klimatycznej” (w rzeczywistości, że nie zamierzamy popełnić „ekonomicznego samobójstwa” poprzez natychmiastową rezygnację z węgla), że jesteśmy rusofobami i z tego powodu domagamy się wobec tego kraju sankcji (w rzeczywistości, że nie godzimy się na robienie dealów z Putinem, gdy ten atakuje i grozi innym krajom), że zacieśniamy współpracę z Amerykanami – przede wszystkim w kwestiach dotyczących energetyki i armii – a przecież powinniśmy godzić się bez szemrania na to, co nam proponuje w tych kwestiach Paryż.  Francuski przywódca ustawił nas sobie, w roli chłopca do bicia, na którego łajaniu chce budować autorytet lidera Europy.  Efekty, jakie daje tego typu prowadzenie polityki, najlepiej ocenił szef frakcji Europejskiej Partii Ludowej (EPP) Manfred Weber, mówiąc w wywiadzie dla dziennika „Sueddeutsche Zeitung”: „Patrzę, jak Emmanuel Macron uprawia politykę: najpierw wywołuje polityczne trzęsienie ziemi, a potem ma nadzieję, że powstanie z tego coś nowego. Podejście Macrona doprowadziło do częściowej alienacji między Berlinem a Paryżem”.  Równie mocne i znaczące były słowa, jakimi skarciła go kanclerz Niemiec Angela Merkel, która powiedziała mu: „Rozumiem twoją skłonność do politycznych przełomów. Ale mam dość sprzątania po tobie. Raz za razem, muszę sklejać fragmenty filiżanek, które rozbiłeś, żeby potem móc z tobą usiąść i wypić herbatę"".  Jego słowa o „śmierci mózgowej NATO”, ataki na Trumpa, bratanie się z Putinem – to polityka stojąca w opozycji do tego, do czego dążą polskie władze. Wzrost znaczenia naszego kraju, jaki obserwujemy w ostatnich latach na arenie międzynarodowej, irytuje francuskiego przywódcę, gdyż w jego wizjach powinniśmy znajdować się na marginesie europejskiej polityki. Jak teraz Macron ma mówić nam, byśmy „milczeli”, gdy rośniemy gospodarczo, jesteśmy chwaleni za reformy, rozbudowę armii, zaangażowanie w NATO, przeprowadzanie dywersyfikacji dostaw energii, zbliżanie do siebie krajów Europy Środowo-Wschodniej, realizowanie asertywnej polityki na arenie międzynarodowej?  Nie oznacza to jednak, że przy odpowiedniej postawie Macrona, przy zrewidowaniu przez niego swojego stosunku do Polski, nie możemy poprawić relacji z Francją, dać kolejny impuls do wzrostu współpracy gospodarczej czy też politycznej.  Zwracała na to uwagę m.in. minister rozwoju Jadwiga Emilewicz, która podkreślała, że kraj ten jest obecnie jednym z największych bezpośrednich inwestorów w Polsce i w ciągu ostatnich dziesięciu lat zainwestował on u nas ponad 13 miliardów euro. Podkreśliła przy tym, że wzajemne obroty między naszymi krajami od momentu wejścia Polski do UE w 2004 roku wzrosły o ponad 380 procent. W ubiegłym roku wyniosły one ok. 18 miliardów euro, co sytuuje Francję na 6. miejscu pod względem naszych obrotów handlowych i 4. pod względem polskiego eksportu.   Jeśli Macron przyjeżdża do Polski, by poprawić relacje, robić z nami biznes, to znajdzie tu polityków, którzy z chęcią go wysłuchają i z którymi się porozumie. Nie oznacza to jednak, że z miejsca zaakceptują oni jego propozycje – jak choćby w kwestii budowy elektrowni atomowej czy sprzedaży sprzętu wojskowego. Jeśli jednak przyjechał po to, by używać oręża praworządności – stworzonego do dyscyplinowania państw, które nie chcą płynąć w tzw. głównym nurcie – to lepiej niech dokończy swoją kadencję bez przyjazdu nad Wisłę.  Przy okazji mam nadzieję usłyszeć, podczas jego konferencji prasowych, jak odpowie na pytania dotyczące chociażby fali protestów w jego kraju, brutalności służb, wzrostu postaw antysemickich, dewastacji kolejnych chrześcijańskich świątyń czy cmentarzy.  Warto też, żeby wytłumaczył przyczynę masowych kontroli we Francji polskich firm przewozowych, które są zmuszane do przenoszenia swojej działalności do tego kraju, by tam płaciły podatki i składki. Skala tego procederu jest tak duża, że skargę w tej sprawie zgłosiły do KE deputowane PiS.  Polska jest gotowa na „nowe otwarcie” z Francją Macrona. Pytanie, czy Francja Macrona jest gotowa na partnerską rozmowę, czy też wciąż woli żyć iluzjami, że ma prawo ustawiać nas po kątach.  Petar Petrović  Autor jest dziennikarzem Polskiego Radia",,
Biały Dom jednoznacznie: Za atakiem w Salisbury stoi Rosja,"Biały Dom w oświadczeniu podzielił „przekonanie Zjednoczonego Królestwa, że Rosja jest odpowiedzialna za ohydny atak z użyciem środka paralityczno-drgawkowego na obywatela brytyjskiego i jego córkę”.","Władze amerykańskie w oświadczeniu wydanym przez rzeczniczkę prasową Białego Domu uznały za uzasadnioną i „sprawiedliwą” decyzję rządu Theresy May. Premier Wielkiej Brytanii w reakcji na atak na byłego agenta rosyjskiego wywiadu wojskowego GRU 66-letniego Siergieja Skripala i jego 33-letnią córkę Julię wydaliła ze Zjednoczonego Królestwa 23 dyplomatów rosyjskich. Na opuszczenie kraju mają siedem dni.„Stany Zjednoczone solidarnie wspierają Zjednoczone Królestwo, swojego najbliższego sojusznika” i we współpracy z pozostałymi sojusznikami i partnerami działają, aby zapewnić, że „taki odrażający atak nigdy nie powtórzy się w przyszłości” – dodały władze amerykańskie w swoim oświadczeniu.Atak w Salisbury „jest zgodny ze schematem zachowania Rosji, która ignoruje oparty na zasadach prawa międzynarodowy porządek, podkopuje suwerenność i bezpieczeństwo państw na całym świecie, próbuje zdyskredytować i obalić demokratyczne instytucje oraz procedury” – czytamy w oświadczeniu Białego Domu. „Typowa dla Rosji agresja”Rzeczniczka Białego Domu Sarah Huckabee Sanders podczas konferencji prasowej w środę zaprezentowała wideo przygotowane przez rząd Theresy May, które ukazuje, że atak w Salisbury jest „kolejnym przykładem typowej dla rządu Rosji agresji”.Także Nikki Haley ambasador USA w ONZ, mająca opinię najbardziej surowej z krytyków władz na Kremlu w administracji prezydenta Donalda Trumpa, występując podczas nadzwyczajnej sesji Rady Bezpieczeństwa ONZ zwołanej na prośbę Wielkiej Brytanii w środę, stwierdziła, że „Stany Zjednoczone uważają Rosję za odpowiedzialną za atak na dwie osoby w Zjednoczonym Królestwie przy użyciu wojskowego środka paralityczno-drgawkowego”.– Jeśli nie podejmiemy natychmiastowych, konkretnych kroków w odpowiedzi, Salisbury nie będzie ostatnim miejscem, gdzie zostanie użyta broń chemiczna. Może zostanie ona użyta tutaj, w Nowym Jorku albo jakimś mieście jakiegokolwiek kraju, który zasiada w tej Radzie – powiedziała ambasador Haley.",,
„Nie potrzebujemy pouczania od USA”. Niemcy reagują na sankcje ws. Nord Stream 2,"Niemiecka prasa komentuje w poniedziałek sankcje USA dla firm  budujących gazociąg Nord Stream 2. Wiele redakcji  ostro krytykuje  Amerykanów za tę decyzję, ale nie brakuje głosów, że wina leży także po stronie niemieckiego rządu.","„Niemcy i Europa nie są posiadłościami kolonialnymi Stanów Zjednoczonych” – czytamy w regionalnym bawarskim dzienniku „Passauer Neue Presse”. Redakcja tytułu nie szczędzi gorzkich słów ambasadorowi USA w Berlinie Richardowi Grenellowi, stwierdzając, że Europa nie potrzebuje go w roli opiekuna, zaś „Niemcy nie potrzebują pouczania od orędownika Donalda Trumpa"". Wydawany w Magdeburgu „Volksstimme” podkreśla, że budowa Nord Stream 2 stała się wydarzeniem politycznym. „Pomruki niezadowolenia w UE są dla Amerykanów środkiem do celu w polityce sankcji wobec konsorcjum gazowego. Podobnie zakłamane jest ubolewanie nad ograniczeniami tranzytu gazu przez Ukrainę. Trump traktuje Ukrainę jak republikę bananową, którą można szantażować”  – napisano w poniedziałkowym numerze gazety. Redakcja podkreśliła, że „Niemcy są partnerem USA, a nie ich kolonią”.",,
Rosja rozmieszcza rakiety tuż przy granicy z Polską. Jest odpowiedź NATO,"Sekretarz generalny Sojuszu Północnoatlantyckiego Jens Stoltenberg zapowiedział, że NATO odpowiednio zareaguje na rozmieszczenie przez Rosjan w Europie rakiet SSC-8. Stoltenberg w rozmowie z niemiecką agencją prasową DPA podkreślił, że rozmieszczając tego typu rakiety Rosja łamie traktat INF, czyli układ o likwidacji pocisków rakietowych pośredniego zasięgu.","Rosyjskie rakiety są rozmieszczane tuż przy granicy z Polską – w obwodzie kaliningradzkim. Jens Stoltenberg powiedział, że NATO zamierza odpowiednio i mocno zareagować w tej sprawie. – Będziemy pracować nad obroną powietrzną i obroną przeciwrakietową. Bronią konwencjonalną zwiększymy naszą gotowość do walki i wydłużymy czas ostrzegania – oświadczył sekretarz generalny NATO. Dodał, że obecnie Sojusz nie zamierza rozmieszczać nowych rakiet nuklearnych w Europie. – Ministrowie obrony krajów natowskich uzgodnili już ogólny plan działań – zapewnił. Niemieckie media twierdzą, że stacjonujące w obwodzie kaliningradzkim rosyjskie rakiety mogą w kilka minut dotrzeć do wielu miast w Unii Europejskiej.",,
Polski minister na targach w Niemczech. „Rolnictwo jest naszą szansą”,"Minister rolnictwa Jan Krzysztof Ardanowski przy okazji międzynarodowych targów żywności, rolnictwa i ogrodnictwa „Gruene Woche” (zielony tydzień) w Berlinie rozmawiał z ministrami z innych krajów. – Wizyta na targach to dobra okazja do nawiązywania i podtrzymywania kontaktów międzynarodowych – przyznał.","Ardanowski podkreślił, że na największych na świecie targach branży rolniczo-spożywczej nie mogło zabraknąć przedstawicieli polskiego rolnictwa. Dodał, że mamy rolnictwo, które jest naszą szansą i Polska z każdym chce współpracować, bo – dodał – żywności na świecie będzie potrzeba coraz więcej.Minister zapewnił też, że polska żywność jest wysokiej jakości i odpowiada oczekiwaniom także zachodnich klientów. Jego zdaniem, polscy rolnicy mogą konkurować na rynkach globalnych, produkując żywność coraz wyższej jakości.Zwrócił także uwagę, że bardzo ważną rolę w wymianie handlowej w branży rolno-spożywczej z Polską odgrywają Niemcy. Do naszych zachodnich sąsiadów trafia 60 proc. unijnego eksportu. – To jest na pewno nasz główny partner. Nasze relacje handlowe są dobre. Ja również jestem otwarty na współpracę w nowych technologiach z Niemcami – zaznaczył, przyznając, że Niemcy mają bardzo wysokiej jakości sprzęt i technikę rolniczą.",,
„Marsz Tysiąca Tóg” w Warszawie. Jeden uczestnik zwrócił uwagę internautów,W Warszawie odbywa się organizowany przez środowiska sędziowskie „Marsz Tysiąca Tóg”. Demonstracja ma być sprzeciwem m.in. wobec ustawy dyscyplinującej sędziów. Uwagę internautów zwrócił szczególnie jeden z uczestników tego wydarzenia.,"W sobotę po godz. 15 wyruszył spod Sądu Najwyższego w Warszawie „Marsz Tysiąca Tóg”. Na czele demonstracji idą przedstawiciele zawodów prawniczych z Polski oraz innych państw europejskich. Marsz odbywa się pod hasłem: „Prawo do niezawisłości. Prawo do Europy”.  Jednym z głównych organizatorów „Marszu Tysiąca Tóg” jest Stowarzyszenie Sędziów Polskich „Iustitia”. Organizacja zaapelowała w piątek do sędziów, prawników i obywateli o udział w sobotniej demonstracji. Użytkownicy Twittera zwrócili uwagę na jednego z uczestników tego wydarzenia – dziennikarza Piotra Najsztuba. „Czasami obraz mówi więcej niż tysiąc słów...” – skomentował zdjęcie z Najsztubem szef kancelarii premiera Michał Dworczyk. W czerwcu ubiegłego roku Sąd Rejonowy w Piasecznie po ponad dwóch latach procesu uznał Piotra Najsztuba (zgodził się na podanie nazwiska) za niewinnego spowodowania wypadku, do którego doszło 5 października 2017 roku w Konstancinie-Jeziornej. Prokuratura oskarżyła go, że kierując bez prawa jazdy samochodem, który nie miał ważnych badań technicznych ani ubezpieczenia OC, potrącił na pasach 77-letnią kobietę. W listopadzie ub. r. Sąd Okręgowy w Warszawie utrzymał w mocy wyrok uniewinniający Najsztuba. Sędzia Piotr Bojarczuk w uzasadnieniu podkreślił, że ten wyrok jest jedyną słuszną decyzją, jaka mogła w tej sprawie zapaść.",,
Rzecznik niemieckiego rządu: Tranzyt gazu przez Ukrainę powinien mieć przyszłość,"– Zawsze mówiliśmy, że Nord Stream 2 ma też wymiar polityczny. I zawsze mówiliśmy, że tranzyt gazu przez Ukrainę powinien mieć przyszłość – powiedział rzecznik niemieckiego rządu Steffen Seibert. Wcześniej tego dnia Dania wyraziła zgodę na budowę gazociągu Nord Stream 2 przez jej wody terytorialne.","Seibert był pytany na konferencji prasowej, czy decyzja Kopenhagi oznacza, że wszystkie przeszkody polityczne na drodze Nord Stream 2 zostały usunięte. – Zawsze mówiliśmy, że Nord Stream 2 ma też wymiar polityczny. I zawsze mówiliśmy, że tranzyt gazu przez Ukrainę powinien mieć przyszłość – odpowiedział rzecznik rządu Angeli Merkel. Dodał, że niemiecka kanclerz omawiała tę kwestię w poniedziałek przez telefon z prezydentem Rosji Władimirem Putinem. Podkreślił również, że Berlin wspiera rozmowy trójstronne między Rosją, Ukrainą i Komisją Europejską na temat tranzytu gazu. Duńska Agencja Energetyki poinformowała w środę, że wydała zgodę na ułożenie gazociągu Nord Stream 2 przez swoje wody terytorialne. Wcześniej analogiczne zgody zostały zapewnione przez Rosję, Finlandię, Szwecję i Niemcy.",,
"Sekretarz stanu USA o Forcie Trump: Znajdziemy rozwiązanie, które odstraszy Rosję","Mamy nadzieję, że Polska wkrótce wejdzie do programu bezwizowego, pilnie nad tym pracujemy – powiedział sekretarz stanu USA Mike Pompeo w wywiadzie udzielonym Polsat News. Pompeo ocenił również, że decyzja dotycząca bazy Fort Trump będzie poprzedzona długą dyskusją.","Pompeo pytany o to, jak realna jest wizja powstania stałej amerykańskiej bazy wojskowej w Polsce, odpowiedział, że toczy się wiele dyskusji między „polskim wojskiem a amerykańskim Departamentem Obrony”.– Już dokonaliśmy znaczących zobowiązań, rozmieszczając żołnierzy w ramach wzmocnionej obecności. Uważamy, że to ważne. Nasze dwa kraje będą wspólnie pracować nad dojściem do tego, czy wszystko jest na właściwym poziomie, a gdy to zrobimy, zapadną dalsze decyzje, jakie przyjąć podejście – powiedział Pompeo.Sekretarz stanu USA podkreślił, że myśli o bezpieczeństwie ze strategicznego punktu widzenia, dlatego – jak dodał – należy znaleźć odpowiedź, która „odstraszy rosyjską agresję”, tak by Polska i reszta Europy były bezpieczne.Pytany, kiedy można spodziewać się decyzji w sprawie Fort Trump, odpowiedział, że „to będzie długa dyskusja”.W Polsce stacjonuje ok. 4 tys. amerykańskich żołnierzy, którzy są częścią sił NATO rozmieszczonych na wschodniej flance Sojuszu. Polska zabiega o powstanie stałej amerykańskiej bazy wojskowej, którą prezydent Andrzej Duda roboczo określił nazwą Fort Trump. Pompeo był także pytany, kiedy można spodziewać się włączenia Polski do programu bezwizowego.– Mam nadzieję, że wkrótce. Pilnie nad tym pracujemy. Wiem, że polski rząd nad tym pracuje. Nie znam daty. Istnieje zestaw wymogów, a Polska jest coraz bliżej i bliżej. Nasza ambasador pilnie nad tym pracuje, uczyniła z tego jedną z podstaw swojej misji w Polsce. Mamy nadzieję, że Polska wejdzie do programu bezwizowego naprawdę wkrótce – zadeklarował sekretarz stanu USA.Visa Waiver Program to program rządu Stanów Zjednoczonych, który pozwala obywatelom poszczególnych państw podróżować do tego kraju w celach turystycznych lub biznesowych na okres do 90 dni bez konieczności uzyskania wizy. Spośród państw UE do programu nie zostały włączone jeszcze Polska, Rumunia, Bułgaria, Cypr i Chorwacja.",,
Chojna-Duch: Rodzina wysyła mi wiadomości pod tytułem: „Ręki nie podam”,"Kandydatka PiS na sędziego Trybunału Konstytucyjnego Elżbieta Chojna-Duch powiedziała, że kandyduje do TK, by podziały w społeczeństwie były mniej intensywne. Zamierza przekonywać także sędziów, by działali racjonalnie i apolitycznie. Dodała, że od znajomych otrzymuje wiadomości pod tytułem: „Ręki nie podam”.","Chojna-Duch była pytana w radiu RMF FM o hejt ze strony jej znajomych, po tym, gdy zdecydowała się kandydować do TK. – Nie przejmuję się SMS-ami od rodziny pod tytułem: „Ręki nie podam”, „Do domu nie wpuszczę”. Przeżyję – stwierdziła.  Pytana, czy czuje się pod presją dostając takie SMS-y odpowiedziała, że wręcz odwrotnie. – Uważam, że gdybym skapitulowała w tej chwili, jest to nie tylko moja słabość, ale pokazuję na słabość tego systemu – stwierdziła Chojna-Duch.  Przytoczyła wymianę zdań z bratem, który stwierdził, że w TK będzie podległa premierowi Mateuszowi Morawieckiemu, na co ona odpowiedziała, żeby brat przeczytał konstytucję. – Artykuł 188 polecam, który mówi o niezawisłości – dodała.  Według Chojny-Duch podziały w społeczeństwie są „głębokie i groźne”. – Zaszliśmy za daleko – stwierdziła. Jak mówiła, „PiS wygrał wybory ponownie, trzeba to zaakceptować”. – Cztery lata w parlamencie – wszyscy się powinni skupić – politycy na wyborach, a reszta społeczeństwa wspomóc jedną i drugą grupę polityczną – stwierdziła.  – Po to kandyduję, by podziały były mniej intensywne – deklarowała. Przekonywała, że będzie działała w kierunku „zatarcia tak ostrych granic”. – Ja pojedyncza niewiele zrobię, ale będę starała się przekonywać również i sędziów, żebyśmy działali racjonalnie, właśnie apolitycznie, co się udało w Radzie Polityki Pieniężnej – powiedziała.",,
"„Będzie szczuł”, „szczujnia pisowska”, „szczujnia na współobywateli”. Język miłości Trzaskowskiego","– Ja mam dosyć czekania na to, czym będzie PiS szczuł w kolejnych miesiącach, dlatego że PiS generalnie zajmuje się napuszczaniem Polaków na Polaków – powiedział prezydent Warszawy Rafał Trzaskowski. Po chwili dodał: „Szczujnia PiS-owska zamiast zajmować się reprywatyzacją, szczuje w tej chwili na naszych współobywateli o innej orientacji”. W ocenie warszawskiego radnego PiS Sebastiana Kalety takie słowa prezydenta stolicy to „mowa nienawiści w czystej postaci”.","Prezydent Warszawy był gościem Radia ZET, gdzie był pytany m.in. o kontrowersje wokół podpisanej przez niego karty LGBT. Trzaskowski zaatakował partię rządzącą, zarzucając jej, że „zajmuje się napuszczaniem Polaków na Polaków”. ",,
Para prezydencka odwiedziła rodziców sześcioraczków,"Mieszkające w Tylmanowej w Małopolsce sześcioraczki Zosię, Kaję, Malwinę, Nelę, Tymona i Filipa para prezydencka odwiedziła w sobotę. Wizytę zorganizowano z okazji obchodzonego w niedzielę Światowego Dnia Wcześniaka.","Sześcioraczki Zosię, Kaję, Malwinę, Nelę, Tymona i Filipa para prezydencka odwiedziła w sobotę.„Mama i tata sześcioraczków oraz starszego Oliwiera opowiedzieli parze prezydenckiej o swojej codzienności, oswajaniu się z nową rolą, wzruszających momentach i nadziejach na przyszłość – czytamy na stronie Kancelarii Prezydenta.Podano dalej: „Jak przeważająca część wcześniaków, noworodki wymagają rehabilitacji, jednak są coraz większe i silniejsze. Każde z nich ma inną osobowość i temperament, a urok niezwykłego rodzeństwa tysiące internautów obserwują na Instagramie, gdzie mama maluchów publikuje ich zdjęcia”.W dniu porodu, 20 maja, noworodki ważyły od 890 g do ok. 1300 g. Ostatnie z dzieci zostało wypisane ze szpitala dwa miesiące temu. Sześcioraczki rodzą się bardzo rzadko – raz na 4,7 mld ciąż na świecie. W Polsce jest to pierwszy taki przypadek.Jak podaje Kancelaria Prezydenta, w trakcie spotkania z parą prezydencką rodzice sześcioraczków wskazywali, że opieka nad tyloma pociechami wymaga dobrej organizacji i logistyki, a każdy dzień jest nową przygodą.",,
Minister finansów: Wydatki z „piątki Kaczyńskiego” mają systemowe źródła finansowania,"– Minister finansów nie jest zachwycony, jeśli pojawia się wymagające wyzwanie do sfinansowania – powiedziała minister finansów Teresa Czerwińska, oceniając nowe wydatki z „piątki Kaczyńskiego”. Dodała, że w dużej mierze mają one systemowe źródła finansowania.","Szefowa resortu finansów pytana przez „Dziennik Gazetę Prawną”, czy w ramach rządu były kontrowersje dotyczące finansowania tzw. piątki Kaczyńskiego, czyli pakietu obietnic wyborczych PiS, przyznała, że „dyskusje dotyczące finansowania projektów z budżetu państwa zawsze są trudne”.  – Żaden minister finansów nie jest szczególnie zachwycony, jeśli pojawia się, zwłaszcza w trakcie roku budżetowego, wymagające wyzwanie do sfinansowania. Jeśli jednak popatrzymy na Wieloletni Plan Finansowy Państwa i aktualizację programu konwergencji (APK), które rząd przyjął pod koniec kwietnia, to wyraźnie widać, że nowe wydatki mają w dużej mierze systemowe źródła finansowania – powiedziała. Czerwińska dodała, że rola ministra finansów polega na umożliwieniu finansowania flagowych projektów czy to gospodarczych, czy społecznych.  Pytana o pogłoski o swojej dymisji zwróciła uwagę, że praca każdego ministra podlega ocenie premiera Mateusza Morawieckiego. – Jestem w każdej chwili do jego dyspozycji. To wszystko, co mam do powiedzenia w tej kwestii. Wydaje mi się, że już tyle spekulacji i wypowiedzi na ten temat się pojawiło, że komentowanie z mojej strony jest bezprzedmiotowe – stwierdziła.  W obszernym wywiadzie minister zapowiedziała podwyżki dla pracowników budżetówki, które mają być uwzględnione w planie wydatków państwa na 2020 r. Zastrzegła jednak, że powinno być to związane z dyskusją o docelowym modelu wynagradzania urzędników. Szefowa MF odniosła się też do zapowiedzi testu przedsiębiorcy. Resort zrezygnował z niego, ale szuka pomysłów, jak ograniczyć dualizm na rynku pracy. Minister wskazuje, że odsetek samozatrudnionych w polskiej gospodarce jest na jednym z najwyższych poziomów wśród krajów rozwiniętych, a to oznacza, że wiele osób, które powinny być objęte ochroną wynikającą z prawa pracy, jest jej pozbawionych.  Czerwińska zapewniła, że zapisy, jakie zostały wprowadzone do APK, dotyczą walki z dualizmem na rynku pracy i nie mają nic wspólnego z walką z przedsiębiorczością. – Nie ma mowy o testowaniu przedsiębiorców – zaznaczyła.  Na uwagę, że Polska „schodzi z neoliberalnej drogi” rozwoju gospodarczego, minister przyznała, że niewątpliwie zmierzamy do społecznej gospodarki rynkowej. – Chodzi o taką gospodarkę, która co do zasady opiera się na mechanizmach rynkowych, ale inkorporuje element społeczny, czyli w centrum gospodarki jest człowiek – wyjaśniła.  Odnosząc się do struktury nowych wydatków budżetowych, w tym dużego wzrostu transferów społecznych, minister zwróciła uwagę, że są one zgodne ze społecznymi oczekiwaniami. – Polacy oczekują, że będą bardziej partycypowali w rozwoju gospodarczym. Jest to normalne, także w krajach wysokorozwiniętych Europy Zachodniej. Ostatnie trzy dekady transformacji to był trudny i wymagający okres, którego jeszcze nie dokończyliśmy – podkreśliła.  Zapowiedziała też bardzo istotne dla dalszego rozwoju gospodarczego inwestycje. – W mojej ocenie nadszedł czas, aby obecnie mocniej zająć się rynkiem pracy – podkreśliła. W jej ocenie w zakresie uszczelniania systemu podatkowego największy wysiłek został wykonany. – Teraz, biorąc pod uwagę trendy demograficzne, musimy nakierować naszą politykę gospodarczą na wspieranie rynku pracy, aktywizację zasobów pracy. System podatkowo-składkowy musi być prozatrudnieniowy – powiedziała minister finansów.",,
Maleńczuk kontra działacz pro-life. Przed sądem zeznawali policjanci,"Funkcjonariusze policji zabezpieczający manifestację antyaborcyjną zaznawali w piątek przed krakowskim sądem na kolejnej rozprawie w procesie, jaki muzykowi Maciejowi Maleńczukowi wytoczył działacz Fundacji Pro - Prawo do Życia o naruszenie jego nietykalności osobistej.","Sprawa dotyczy wydarzeń z 17 grudnia 2016 r. na Rynku Głównym w Krakowie. Odbywała się tam demonstracja przeciwko przemocy wobec kobiet. Na manifestacji pojawili się członkowie Komitetu Obrony Demokracji, by wyrazić solidarność z opozycją okupującą salę plenarną Sejmu. Nieopodal antyaborcyjną demonstrację zorganizowała Fundacja Pro - Prawo do Życia. „Podczas pikiety zostałem zaatakowany przez Macieja Maleńczuka. Początkowo krzyczał na mnie i innych wolontariuszy, następnie podszedł do mnie, wyrwał mi transparent i rzucił o ziemię. Mój protest rozwiązał uderzeniem mnie pięścią w lewą część żuchwy” - zrelacjonował zdarzenie na stronie stopaborcji.pl wolontariusz Fundacji Pro - Prawo do Życia Łukasz Konieczny. W jego imieniu prywatny akt oskarżenia przygotowali prawnicy Fundacji Instytut na rzecz Kultury Prawnej Ordo Iuris. Jak podkreślono w akcie oskarżenia, „muzyk chełpił się potem atakiem na portalu społecznościowym, co dowodzi, że nie szanuje prawa”. Proces w tej sprawie rozpoczął się w połowie września ub.r. Maciej Maleńczuk nie przyznał się do winy. Jak wyjaśnił przed sądem, przyszedł na Rynek zaprotestować przeciwko wydarzeniom w Sejmie i zorientował się, że obok „prezentowane są olbrzymie, ohydne zdjęcia poszarpanych ludzkich zwłok”. „Była sobota, po Rynku spacerowały kobiety z małymi dziećmi. Wzburzyły mnie te plakaty, postanowiłem zainterweniować” - wyjaśniał Maleńczuk. Jak podał, dopytywał się, co ta demonstracja ma wspólnego z wydarzeniami w Sejmie, a Łukasz Konieczny zwrócił się do niego w wulgarnych słowach. W reakcji na to wyrwał mu transparent, a gdy działacz ruszył w jego kierunku, odepchnął go. Muzyk zaprzeczył także, by wypowiadał się na temat zdarzenia na portalu społecznościowym i podał, że oprócz jego oficjalnego konta istnieje tam kilka kont fałszywych.Z kolei działacz pro-life zeznał przed sądem, że z powodu hałasu usiłował przekrzyczeć muzyka i odpowiedzieć na jego pytania, ale ten wyrwał mu transparent i uderzył w szczękę. Prywatny akt oskarżenia sporządził po 10 dniach, nie przygotował żadnej dokumentacji medycznej ani fotograficznej, bo, jak mówił, obawiał się reakcji mamy, która byłaby wściekła, że brał udział w takich wydarzeniach.Na poprzednich rozprawach sąd przesłuchiwał świadków zdarzenia. Byli to uczestnicy pikiety a także znajomi muzyka, którzy byli obecni na Rynku.Podczas piątkowej rozprawy sąd przesłuchał funkcjonariuszy zabezpieczających manifestację antyaborcyjną. Jak m.in. zeznali policjanci, nie widzieli bezpośrednio momentu ataku, ponieważ co chwilę podchodzili do nich mieszkańcy Krakowa, turyści i rodziny z małymi dziećmi prosząc o interwencję z powodu drastycznych zdjęć. Łącznie było to ok. 20-30 osób - podali. „Każdorazowo musieliśmy tłumaczyć, że manifestujący mają zgodę na zgromadzenie i my nie możemy tego przerwać”– powiedział jeden z funkcjonariuszy. Jak wynikało z zeznań, trzech policjantów ochraniało 5-osobową pikietę. „Nigdy nie manifestuje więcej niż 10 osób na pro-life”– stwierdził jeden ze świadków. O ataku policjanci dowiedzieli się po zgłoszeniu działacza pro-life. Wskazany napastnik wmieszał się w tłum manifestantów z KOD-u. Na zakończenie rozprawy pełnomocnik oskarżyciela posiłkowego mec. Maciej Kryczka wnosił o zaliczenie w poczet materiału dowodowego m.in. zdjęć ukazujących wygląd pikiety i banerów antyaborcyjnych, oraz wydruków artykułów z internetu wykazujących głębokie zdemoralizowanie Macieja Maleńczuka. Przeciwko takim dowodom zaprotestowała obrońca Macieja Maleńczuka mec. Marta Lech wskazując m.in., że nie mają one żadnego znaczenia dla prawdy materialnej czynu. Sąd nie zajął stanowiska w sprawie wniosków dowodowych oskarżycieli i odroczył rozprawę do połowy marca.Także Maciej Maleńczuk złożył własny akt oskarżenia przeciw Łukaszowi Koniecznemu ws. publicznego znieważenia, ale połączenie obu aktów do wspólnego rozpoznawania okazało się niemożliwe z chwilą przystąpienia do sprawy po stronie działacza pro-life prokuratury. Proces z prywatnego oskarżenia Maleńczuka ruszy w marcu.",,
„Nie sztuką jest zjadanie się nawzajem”. PSL poważnie myśli o „transferze” posła,Decyzję o ewentualnym przejściu posła PSL-UED do Nowoczesnej podejmiemy najprawdopodobniej w poniedziałek lub we wtorek na posiedzeniu klubu – zapowiedział w niedzielę rzecznik PSL Jakub Stefaniak.,"Nowoczesnej, w związku z odejściem siedmiorga posłów do klubu parlamentarnego Platforma Obywatelska-Koalicja Obywatelska, brakuje jednego posła do utworzenia klubu parlamentarnego – obecnie formacja ta tworzy w Sejmie koło.  – Jesteśmy zawsze zdania, żeby pomagać, jeśli jest możliwość funkcjonowania w opozycji. Nie sztuką jest zjadanie się nawzajem w opozycji. To jest decyzja wspólna, która będzie decyzją PSL-UED. Taką decyzję podejmiemy najprawdopodobniej już w poniedziałek na spotkaniu lub na klubie we wtorek. Jeszcze nie wiemy dokładnie – powiedział Stefaniak w niedzielę na antenie Polsat News. W sobotę Jacek Protasiewicz, który jest wiceprzewodniczącym Unii Europejskich Demokratów oraz wiceprzewodniczącym klubu PSL-UED, potwierdził, że posłowie z władz Nowoczesnej zwrócili się do niego z prośbą o dołączenie do ich koła, które wówczas – z liczbą 15 członków – stałoby się klubem. Protasiewicz powiedział, że decyzja w tej sprawie zapadnie na początku tygodnia. – Na razie entuzjazmu nie ma ani w UED, ani w PSL, do takiego rozwiązania – zastrzegł.",,
Prezydent zaprasza przedstawicieli klubów i kół poselskich. Chodzi o ustawy sądowe,"W odpowiedzi na prośbę opozycji prezydent Andrzej Duda zaprosił na środę, na godz. 17.00 do Pałacu Prezydenckiego przedstawicieli klubów i kół poselskich - poinformował we wtorek na Twitterze dyrektor biura prasowego Kancelarii Prezydenta Marcin Kędryna. Udział w spotkaniu zadeklarowali już politycy PiS, Lewicy, PSL-Kukiz'15 i Konfederacji.","W ubiegły czwartek po tym, gdy Sejm odrzucił uchwałę Senatu w sprawie odrzucenia nowelizacji ustaw sądowych, liderzy trzech klubów opozycyjnych: KO, Lewicy i PSL-Kukiz'15 zaapelowali do prezydenta o spotkanie. Wyrazili wówczas oczekiwanie, że prezydent zawetuje nowelizację, która teraz czeka na jego decyzję.  „W odpowiedzi na prośbę opozycji prezydent Andrzej Duda zaprosił na środę, na godz. 17.00 do Pałacu przedstawicieli klubów i kół poselskich” - poinformował we wtorek Kędryna. Rzecznik prasowy prezydenta Błażej Spychalski powiedział, że spotkanie prezydenta będzie dotyczyło „szeroko rozumianego wymiaru sprawiedliwości”. Podkreślił też, że zaproszenie zostało wysłane do przedstawicieli wszystkich klubów i kół poselskich. – Tematem spotkania będą kwestie reformy wymiaru sprawiedliwości. Kwestie te interesują opinię publiczną. Takie spotkanie daje też możliwość wypowiedzenia się pełnej reprezentacji sejmowej, daje przegląd poglądów stron, służy zebraniu opinii, informacji – powiedział  wiceszef KPRP Paweł Mucha. Zaznaczył, że według jego wiedzy prezydent nie podjął jeszcze decyzji co do ostatnio uchwalonej przez Sejm noweli ustaw sądowych. Politycy PiS, Lewicy, PSL-Kukiz'15 i Konfederacji wezmą udział w spotkaniu u prezydenta   Zastępca rzecznika PiS Radosław Fogiel poinformował, że na spotkaniu u prezydenta klub PiS będzie reprezentował jego szef, wicemarszałek Sejmu Ryszard Terlecki oraz poseł Przemysław Czarnek.  Udział w środowym spotkaniu potwierdził klub Lewicy. Przewodniczący klubu Lewicy Krzysztof Gawkowski powiedział, że w spotkaniu weźmie udział on oraz wicemarszałek Sejmu, lider SLD Włodzimierz Czarzasty. Gawkowski wyraził zadowolenie, że prezydent zareagował na inicjatywę klubów opozycyjnych w sprawie tzw. ustawy kagańcowej.   Poseł Marek Sawicki (PSL-Kukiz'15) wyraził przekonanie, że tak, jak zawsze PSL odpowie pozytywnie na zaproszenie prezydenta. – W każdym spotkaniu organizowanym zarówno przez premiera jak i przez prezydenta w poprzedniej kadencji PSL brało udział. Nie widzę więc tu powodu, żeby dzisiaj, jeśli głowa państwa zaprasza, nie brać udziału w takim spotkaniu – podkreślił.   Dopytywany, kto będzie reprezentował PSL Sawicki odparł, że nie wie. – Nie jestem szefem partii, nie jestem szefem klubu, muszę to skonsultować z prezesem Władysławem Kosiniakiem-Kamyszem – dodał.   Również Koło Poselskie Konfederacja potwierdziło udział w środowym spotkaniu w Pałacu Prezydenckim. Przewodniczący koła Jakub Kulesza powiedział, że jeśli Konfederacja otrzyma oficjalne zaproszenie na spotkanie, to z pewnością jej przedstawiciele się pojawią. Nie wiadomo jeszcze kto będzie reprezentował Konfederację podczas tego spotkania.   Klub Koalicji Obywatelskiej w środę poinformuje o swojej decyzji w sprawie spotkania w Pałacu Prezydenckim. Czego dotyczy projekt? Uchwalona nowelizacja m.in. Prawa o ustroju sądów i ustawy o Sądzie Najwyższym, a także o sądach administracyjnych, wojskowych i prokuraturze m.in. wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za „działalność publiczną niedającą się pogodzić z zasadami niezależności sądów i niezawisłości sędziów”. Zgodnie z nowelą rzecznik dyscyplinarny będzie mógł podjąć i prowadzić czynności w każdej sprawie dotyczącej sędziego. Z kolei na świadka, który bez usprawiedliwienia nie stawia się na wezwanie rzecznika dyscyplinarnego, będzie można nałożyć karę do 3 tys. zł, co nie wyklucza wszczęcia postępowania dyscyplinarnego. Nowela poszerza też kompetencje Izby Kontroli Nadzwyczajnej i Spraw Publicznych SN o rozstrzyganie spraw w przypadku procesowego kwestionowania statusu sędziego lub jego uprawnienia do sprawowania wymiaru sprawiedliwości. Rozstrzyganie tych spraw będzie należało wyłącznie do Izby Kontroli Nadzwyczajnej. Izbie Dyscyplinarnej SN przekazane zostało uprawnienie do rozpoznawania wniosków o uchylenie immunitetów sędziów i prokuratorów. Obecnie sprawy te rozpatruje właściwy miejscowo sąd dyscyplinarny.",,
„Węgry naruszają zobowiązania członkowskie UE”,"Human Rights Watch, organizacja monitorująca przestrzeganie praw człowieka w różnych rejonach świata, stwierdziła, że Węgry naruszają zobowiązania członkowskie Unii Europejskiej i NATO. Wezwała też władze Węgier do jak najszybszej zmiany systemowej swojego prawodawstwa.  Zaapelowała jednocześnie do Unii Europejskiej o podjęcie zdecydowanych działań w sprawie naruszania praw człowieka na Węgrzech.","Według Human Rights Watch, obecny system prawny na Węgrzech,  ogranicza prawa człowieka, niezależność sądownictwa i mediów oraz nie przestrzega zobowiązań międzynarodowych.Organizacja stwierdziła, że Węgry w zakresie ochrony praw człowieka nie spełniają warunków członkostwa w Unii. To samo dotyczy kryteriów członkostwa w NATO, które wymagają „funkcjonowania demokratycznego systemu politycznego, respektowania wartości demokratycznych, wolności jednostki i rządów prawa”.Organizacja uznała, że zmiany w systemie prawnym, które zostały wprowadzone w nowej węgierskiej konstytucji nie są uzasadnione żadnymi wiarygodnymi argumentami, które pozwalałaby na ograniczenie zasad demokratycznych na Węgrzech. Dlatego organizacja zaapelowała do Komisji Europejskiej o wszczęcie postępowania przeciw Węgrom „w sprawie naruszania zobowiązań członkowskich”. W ubiegłym tygodniu w Budapeszcie Węgrzy protestowali przeciwko działaniom rządzącej prawicowej partii Fidesz. Lewica ogłosiła, że wyprowadzi ludzi na ulice i zacznie bojkotować posiedzenia parlamentu po tym, jak 30 grudnia deputowani Fideszu zatwierdzili kilka kontrowersyjnych zmian ograniczających kompetencje Banku Centralnego, Sądu Konstytucyjnego i uznali, że lewica jest „organizacją przestępczą”, ponoszącą odpowiedzialność za zbrodnie reżimu komunistycznego.",,
"Cymański: głównym rozgrywającym jest Kaczyński, a nie żaden Ziobro","Tadeusz Cymański, jeden z filarów Solidarnej Polski krytycznie odniósł się do postawy lidera swojego ugrupowania, ministra sprawiedliwości, Zbigniewa Ziobry, w kontekście reformy sądownictwa. – Ten spór z prezydentem to jest sprawa beznadziejna i tragiczna. To jest droga do porażki nas wszystkich – powiedział w rozmowie z portalem tvp.info. Na sobotę zaplanowano konwencję Solidarnej Polski.","Gdy w 2011 roku trzej politycy usunięci z Prawa i Solidarności – Zbigniew Ziobro, Jacek Kurski i Tadeusz Cymański tworzyli – jeszcze wtedy klub – Solidarnej Polski, wielu stawiało ich polityczną przyszłość pod znakiem zapytania. Teraz ugrupowanie wchodzi w skład Zjednoczonej Prawicy, a jego lider pełni ważną rolę w rządzie Beaty Szydło. Na sobotę zaplanowano konwencję Solidarnej Polski. Tymczasem jedna z najbardziej rozpoznawalnych twarzy ugrupowania – Tadeusz Cymański, przekazał portalowi tvp.info, nie został poinformowany o jej przebiegu.Twierdzi, że konwencja nie powinna mieć bezpośredniego związku z bieżącymi wydarzeniami wokół reformy sądownictwa. Nie wykluczył jednocześnie, że Zbigniew Ziobro zrobi – jak sam ujął – „show” uderzający w prezydenta.– Ta konwencja Solidarnej Polski może być tak odczytywana i jest tak odczytywana. Miało być ognisko i miał być grill, a teraz się okazuje, że będą dwie pieczenie na tym samym ogniu. Mówię to jako jeden z czołowych polityków Solidarnej Polski – przedstawił swój punkt widzenia w rozmowie z portalem tvp.info Cymański.–  To co jest w sercu Zbigniewa Ziobry, co on na konwencji powie i czy nie zrobi z tego, razem z Jakim i Wójcikiem, show pod tytułem „to są prawdziwe zmiany” tego niestety, podkreślam – niestety, wykluczyć nie mogę. Ale byłby to wielki błąd – dodaje.To prezes decydujeDzień przed konwencją koalicyjnego ugrupowania, czyli w piątek, prezydent Andrzej Duda spotka się z prezesem PiS Jarosławem Kaczyńskim, by rozmawiać o prezydenckich projektach ustaw o SN i KRS. Kaczyński, w udzielonym niedawno wywiadzie podkreślił, że nie podoba mu się zapis dotyczący wyboru członków KRS 3/5 głosów w Sejmie. – Największej partii, jaką jest PiS, nie rozgrywa żaden Ziobro, tylko prezes Kaczyński. Jak Kaczyński powie, że to jest dobra zmiana, to i Ziobro powie, że to jest dobra zmiana – powiedział Cymański dla portalu tvp.info.– Ten spór z prezydentem to jest sprawa beznadziejna i tragiczna. Mam do Ziobry o to żal. Oni z prezydentem się lubią, ale trochę mniej, niż inni. Uważam, że to jest błąd. To jest droga do porażki nas wszystkich, droga donikąd – wyliczał w rozmowie z portalem tvp.info Cymański. Poseł Solidarnej Polski uważa, że „może być taki scenariusz, że nie będzie żadnych ustaw”. Nieautonomiczny ZiobroCymański uważa, że prokurator generalny „nie jest autonomiczny”. – Pierwotne pomysły na reformę były dużo łagodniejsze, ale było pewne spotkanie na Nowogrodzkiej i Ziobro się zradykalizował – powiedział Cymański. I dodał: – Co prawda bardzo sprytnie powiedział prezes Kaczyński, że on nie będzie wchodził w problemy 40-latków, ale wystarczyłoby, żeby nie wchodził w problemy jednego 40-latka i by problemów nie było. Nie udawajmy, że nie wiemy jak to działa.W tym kontekście poseł przywołał nazwisko prezesa koalicyjnej Polski Razem, Jarosława Gowina. – Nie sądzę, żeby nasza siła była taka wielka. To Gowin działa autonomicznie. To jest widoczne. On akcentuje. Kilkukrotnie powiedział „tego nie było w umowie”, „nie mamy obowiązku”. On jednak manifestował pewną niezależność koalicji. Takich przykładów w przypadku Solidarnej Polski nie było – podsumował Cymański.",,
Ukraina walczy z rosyjską propagandą. Embargo na wwóz książek,"Ukraina wprowadza ograniczenia na wwóz rosyjskich książek. Odpowiednie przepisy podpisał prezydent Petro Poroszenko, wcześniej przyjął je ukraiński parlament. Nowe regulacje mają zapobiec przedostawaniu się na ukraiński rynek rosyjskiej propagandy","Zgodnie z nowymi przepisami rosyjskie książki, aby mogły trafić do dystrybucji na Ukrainie muszą przejść weryfikację. Oceną wydawnictw zajmie się specjalna społeczna rada. To ona zdecyduje, czy książka nie zawiera antyukraińskich treści i może być sprzedawana nad Dnieprem. Rosyjskie wydawnictwa nie mogą podważać niezależności państwa ukraińskiego i jego integralności terytorialnej, ale też wychwalać agresywnej polityki Rosji. Ograniczenia nie dotyczą rosyjskojęzycznych książek wydawanych na terytorium Ukrainy, z wyjątkiem okupowanego Krymu i terenów zajętych przez separatystów. Nowe prawo mówi też o tym, że z Rosji w bagażu podręcznym nie można przywieźć więcej niż dziesięć książek.",,
Turcja wprowadza swoje standardy w Niemczech,"Niedawna wizyta Recepa Tayyipa Erdogana w Niemczech, a zwłaszcza jego wspólna konferencja prasowa z Angelą Merkel, była dla Niemiec hańbą z co najmniej dwóch powodów. Po pierwsze, w tym samym czasie, gdy niemieckie władze gorąco witały Erdogana, pozwalały mu otwierać ogromny meczet w Kolonii  i organizowały na jego cześć wystawny bankiet, siedmiu niemieckich obywateli gniło w tureckim lochu. Po drugie, brutalne wyprowadzenie dziennikarza z konferencji tylko za to, że miał na sobie koszulkę wzywająca do wolności mediów, jest zdumiewające, zważywszy na to, że Niemcy lubią pouczać inne kraje, w tym Polskę, w kwestii zagrożonych rzekomo wolności.","W 2003 roku salaficcy terroryści porwali w Algierii na Saharze grupę turystów, w większości Niemców. Byli oni dość dobrze traktowani, a całe zdarzenie było nowym zjawiskiem. Fakt, że terroryści dostali to czego chcieli, czyli pieniądze, zachęcił inne grupy do podobnych działań, które stawały się coraz brutalniejsze. Podobnie jest z polityką brania zakładników przez Turcję. Uległość niektórych krajów ich pochodzenia wobec Ankary zachęca Turcję do brania kolejnych zakładników i wsadzania ich do więzienia pod kuriozalnymi zarzutami politycznymi. W tureckich więzieniach siedzą nie tylko Niemcy. Jest też dwóch żołnierzy greckich, którzy w trudnych warunkach pogodowych zabłądzili patrolując turecko-grecką granicę. Jest też dwoje Czechów, którzy pomagali syryjskim Kurdom i zostali oskarżeni o terroryzm, polegający na walce przeciwko Państwu Islamskiemu. Pod takim samym zarzutem w więzieniu siedzi też były brytyjski żołnierz. Jest wreszcie amerykański pastor Andrew Brunson (obecnie w areszcie domowym) i aż siedmiu obywateli Niemiec.    ",,
Lubelski fiskus inwestuje w limuzynę,Fiskus chce kupić superlimuzynę obłożoną najwyższą akcyzą. Ekologia i zużycie paliwa są bez znaczenia – pisze „Gazeta Wyborcza”.,"To rozwiązanie wbrew rozporządzeniu premiera, według którego w publicznych przetargach na auta osobowe obowiązkowymi kryteriami muszą być: zużycie energii, emisja: CO2 oraz tlenków azotu, cząstek stałych i węglowodorów.  Warunki te spełniają np. oferty rządowego Centrum Usług Wspólnych czy nawetSłużby Wywiadu Wojskowego.  „GW” nie dostała odpowiedzi z resortu finansów na pytania, dlaczego nieuwzględniono tych wymogów w przetargu oraz po co i komu w lubelskiejskarbówce jest potrzebne takie auto.",,
Seremet: możemy okazać część materiałów ws. państwa Kwaśniewskich,"– Uzasadnienie umorzenia śledztwa w sprawie państwa Kwaśniewskich zostanie w najbliższym czasie podane do publicznej wiadomości. Oczywiście jego część jawna. Co do części niejawnej, prokuratorzy rozważają możliwość jej ujawniania, ale z całą pewnością nie obejmie to rozmów rozmaitych osób, które w ramach czynności operacyjnych zostały uzyskane. Dlatego, że to jest dokument opatrzony gryfem niejawności przez CBA i prokuratura nie ma prawa uchylić takiego gryfu – zapowiedział prokurator generalny Andrzej Seremet, gość programu „Minęła dwudziesta” w TVP Info.","Prokurator generalny Andrzej Seremet przyznał w TVP Info, że nie spodziewa się,  aby CBA zgodziło się na ujawnienie podsłuchów ze sprawy tzw. willi Kwaśniewskich. To właśnie o kulisach tego śledztwa mówił Mariusz Kamiński w czasie zamkniętego posiedzenia Sejmu ws. uchylenia immunitetu byłemu szefowi CBA.   Seremet stwierdził, że chce, aby decyzja katowickiej prokuratury z 2010 r. o umorzeniu postępowania w sprawie Kwaśniewskich została odtajniona po to, „aby opinia publiczna mogła wyrobić sobie pewien osąd”.    „Bez dowodów na czyn zabroniony”   – Istnieją dwa wątki sprawy. Pierwszy dotyczył utajniania jakichś dochodów, a drugi możliwości popełnienia przestępstwa tzw. prania brudnych pieniędzy.  Prokuratura nie stwierdziła,  żeby istniały jakiekolwiek dowody, które wskazywałby na to, by istniał czyn zabroniony, z którego miałby wychodzić jakieś korzyści, które państwo Kwaśniewscy chcieliby ukryć.  Doszła do wniosku, że te czynności, które były podejmowane w stosunku do owej willi i których rezultatem był akt notarialny, nie mówię o nabyciu tej willi przez agenta pod przykryciem, nie były niezgodne z prawem  – wyjaśniał Seremet.    „Nie ma powodów do wznowienia śledztwa""   Pytany, czy jest możliwość wznowienia śledztwa w sprawie majątku Kwaśniewskich, czego domagali się m.in. Mariusz Kamiński i Tomasz Kaczmarek z PiS, odparł jednoznacznie: – Nie widzę powodów,  by to orzeczenie ruszać. To nie są żadne rewelacje. To, o czym mówił pan Kamiński, nie jest przesłanką do tego, aby wracać do tamtej sprawy.    „Ubolewam nad posłami”  Prokurator generalny niejako przy okazji skrytykował parlamentarzystów. – Wolałbym, aby posłowie dochodzili do pewnych konkluzji po zapoznaniu się z materiałem dowodowym. Przyjmuję ich decyzję z ciężkim sercem, bo inaczej wyglądałaby sytuacja, gdyby posłowie podjęli decyzję po zapoznaniu się z tymi materiałami – mówił. – To jest tak, jakby sąd wydał wyrok, wysłuchując mowy oskarżycielskiej prokuratora i mowy obrończej oskarżonego, nie zapoznając się z dowodami. Ubolewam, że posłowie w sposób niezwykle lekceważący podeszli do niezwykle poważnej sprawy – dodał.    Seremet uważa jednocześnie, że nie powinno się ujawniać sejmowego wystąpienia Kamińskiego, dlatego że choć w sprawie CBA śledztwo będzie umorzone do czasu, aż byłego szefa CBA przestanie chronić immunitet, to jednak w sprawie Kaczmarka i innych funkcjonariuszy Biura, sprawa „zakończy się skierowaniem aktu oskarżenia”. CZYTAJ TAKŻEKwaśniewscy: działania CBA były nielegalne, jesteśmy ofiarami ataku",,
Franciszek zakończył pielgrzymkę w Bułgarii. Czas na Macedonię Północną,"Papież Franciszek zakończył we wtorek rano wizytę w Bułgarii i udał się do Macedonii Północnej. W Bułgarii Ojciec Święty spotkał się z władzami tego kraju, patriarchą Cerkwi prawosławnej Neofitem i z katolikami w największym ośrodku katolickim w mieście Rakowski.","Najważniejszym punktem wizyty była modlitwa o pokój z udziałem przedstawicieli różnych wyznań. Podczas wizyty papież apelował do bułgarskich władz o podejmowanie starań w celu zatrzymania emigracji młodych ludzi i zapewnienia im godnego życia. Wzywał też, by nie zamykać oczu i serc na migrantów. Apel Franciszka wywołał w Bułgarii obawy, że wizyta może być częścią presji ze strony Zachodu na przyjęcie migrantów, chociaż w obecnej chwili presja migracyjna na granicach z Turcją i Grecją jest bardzo słaba – zwracają uwagę obserwatorzy. Według nich dialog Franciszka z bułgarską Cerkwią prawosławną, chłodno odnoszącą się do ekumenizmu, nie był łatwy. Zgodnie z zapowiedziami przedstawiciele cerkiewnej hierarchii odmówili udziału w oficjalnych uroczystościach z papieżem, nie byli obecni na koncelebrowanej przez niego mszy świętej i, co najważniejsze – jak podkreślają komentatorzy – nie wzięli udziału w modlitwie o pokój. W poniedziałek na podium w centrum Sofii, tuż obok świątyni prawosławnej oraz katolickiej, meczetu oraz synagogi, gdzie odbywała się msza, krzesło obok papieża zamiast przedstawiciela Cerkwi zajął dyrektor rządowej służby ds. wyznań. „Tak uniknięto kłopotliwej sytuacji z pustym miejscem” – komentowała telewizja publiczna.  Święty Synod tłumaczył, że zgodnie z kanonami prawosławni duchowni nie mają prawa modlić się wspólnie z przedstawicielami innych wyznań. Patriarcha Neofit powiedział na spotkaniu z papieżem, że choć w wielu sprawach stanowiska Cerkwi zbiegają się ze stanowiskami Watykanu, „w sprawach wiary kompromisu być nie może”. Nazwę zgromadzenia zmieniono z „modlitwy o pokój” na „spotkanie w intencji pokoju” w nadziei, że Święty Synod do niego dołączy, lecz do tego nie doszło. Odmowa uczestniczenia Cerkwi we wspólnej modlitwie wywołała rozczarowanie w Bułgarii; na portalach społecznościowych pojawiły się liczne wpisy, wyrażające rozczarowanie brakiem obecności na uroczystościach przedstawicieli Cerkwi. „Krótkowzrocznym i ograniczonym” nazwała to stanowisko znana dziennikarka Violeta Simeonowa; jej kolega z prywatnej agencji informacyjnej Vevesti Ewgeni Petrow pisał o „wstydliwej nieobecności”.  W gronie prawosławnych zwierzchników stanowiska, choć zgodne co do odmowy udziału w modlitwie, były jednak zróżnicowane. Metropolita Gawrił powiedział, że kanony zakazują wspólnych modlitw, lecz w tym samym czasie prawosławni będą osobno modlić się o pokój. Metropolita płowdiwski Nikołaj oświadczył natomiast, że inicjatywa papieża jest atakiem na Cerkiew prawosławną.",,
„PiS dobrem zwyciężaj”. Opozycja przygotowała plakaty,"W Mińsku Mazowieckim pojawiły się plakaty z napisem „PiS dobrem zwyciężaj”. O akcji  opozycji, wykorzystującej słowa bł. Jerzego Popiełuszki, poinformował portal wPolityce.pl.","Opozycja wykorzystała wezwanie błogosławionego księdza Jerzego Popiełuszki „Zło dobrem zwyciężaj”, przekształcając je na własny użytek. Z akcji dumny jest burmistrz Mińska Mazowieckiego Marcin Jakubowski. Napisał na Facebooku:  „Wobec tego całego zła, jakie sączy się na nas z ośrodków „dobrej” zmiany, z telewizji Kurskiego, wobec faszystowskich marszów, pacyfikowania pokojowych demonstracji, ciągłego dzielenia społeczeństwa, poniżania ludzi szczególnie tych „gorszego sortu” czy „gorszej kategorii” pozostaje nam odwrócić ten pisowski biegun zła”.  Z plakatem sfotografował się polityk Platformy Andrzej Halicki. Zdjęcie zamieścił na Twitterze inny polityk tej partii, Grzegorz Drobiszewski. Zjawisko narastającej agresji internetowej w wykonaniu burmistrza Mińska Mazowieckiego od kilku lat obserwuje dziennikarz Adam Zawadzki. Poproszony o komentarz do plakatów, które kpią z ewangelicznego cytatu, mówi: – To nie pierwszy przypadek, gdy sprawujący urząd burmistrza Marcin Jakubowski atakuje swoich oponentów w sposób urągający zasadom kultury – twierdzi.  – W przeszłości te ataki przyjmowały formę internetowego hejtu związanego np. z katastrofą smoleńską czy podsłuchiwania radnych opozycji. Robił to, wykorzystując do tego m.in. pracowników Urzędu Miasta wywodzących się z jego macierzystej partii. Chcę podkreślić, że nikt nikomu nie zabrania plakatowych wojen, jednak w tym przypadku zostały przekroczone kolejne granice. Do wyborów samorządowych został niecały rok - widać, że gdy brakuje argumentów, w dyskusji lokalnej sięga się po tanie propagandowe chwyty. Jak takie działania ocenią wyborcy? Czas pokaże – podsumowuje internauta. Akty agresji W piątek przed Sejmem została zaatakowana reporterka programu „W tyle wizji”. Podczas protestu jeden z ochroniarzy ruchu Obywatele RP nazwał dziennikarkę „k...”. Tego samego dnia członkowie ruchu na Krakowskim Przedmieściu obrzucili jajkami rządowe limuzyny.Lider PiS Jarosław Kaczyński w niedzielę podczas obchodów 92. miesięcznicy katastrofy smoleńskiej ocenił, że „kiedy patrzymy na obecny kształt naszego życia publicznego i społecznego, musimy pamiętać, że pojawiło się w nim bardzo wiele zła, coraz bardziej mającego poczucie bezkarności”.  – Gdy ci, którzy tam demonstrują, jeden z nich, mówi już o tym, że trzeba czekać na zwłoki, że niestety nie ma jeszcze zwłok, kiedy w sposób haniebny obraża się kobiety i to publicznie, przy kamerach, przy ludziach, to trzeba sobie powiedzieć: naszym zadaniem jest przywrócenie w Polsce przyzwoitości, normalności – podkreślił Jarosław Kaczyński.",,
Zwija się w kulkę i zamienia w piłkę. Pancernik pierwszą gwiazdą mundialu,"W chwili zagrożenia zwija się w kulę i przypomina piłkę. Jednak nie tylko dlatego pancernik kulowaty został maskotką piłkarskich mistrzostw świata w Brazylii. Autorom pomysłu chodziło również o zwrócenie uwagi właśnie na ten gatunek, ponieważ jest zagrożony wyginięciem.","W ogrodzie zoologicznym w Rio de Janeiro pancernika kulowatego ogląda coraz więcej osób. Dzięki mundialowi stał sie bardzo popularny. Maskotce nadano imię Fuleco, od połączenia portugalskich słów: piłka nożna i ekologia . CZYTAJ TAKŻE: Niemcy pohałasują po 22...,ale tylko w trakcie mundialu",,
„To oddanie funduszy emerytom”. Przeniesienie środków z OFE dotyczy 16 mln Polaków,"Ustawą o przeniesieniu środków z Otwartych Funduszy Emerytalnych na Indywidualne Konta Emerytalne oddajemy fundusze emerytom – zaznaczył minister finansów, inwestycji i rozwoju Jerzy Kwieciński. Dodał, że ma to wzmocnić system kapitałowego oszczędzania na starość. Szef resortu wskazał, że przyjęty w środę przez rząd projekt ustawy o OFE dotyczy prawie 16 mln Polaków, a kwota, która ma być przekazana na ich konta to 162 mld zł.","Jak podkreślił Kwieciński, pieniądze te trafią na Indywidualne Konta Emerytalne lub – jeśli uczestnik OFE sobie tego zażyczy – do ZUS.– Jest to budowa nowego systemu emerytalnego, na który docelowo będzie składała się emerytura z ZUS, oszczędności z Pracowniczych Planów Kapitałowych lub Pracowniczych Programów Emerytalnych, a także z prywatnej części kapitałowej, czyli właśnie z nowych IKE.Minister zwrócił uwagę, że środki zgromadzone na działających obecnie Indywidualnych Kontach Emerytalnych czy Indywidualnych Kontach Zabezpieczenia Emerytalnego są stosunkowo niewielkie, a zarejestrowanych w nich jest mniej niż 1 mln Polaków.Wskazał również, że przyjęty przez rząd projekt zakłada tzw. opłatę przekształceniową, która ma wynieść 15 proc. zgromadzonych wkładów. Opłatę tę mają wnosić Towarzystwa Funduszy Emerytalnych w dwóch transzach: w 2020 r. ma to być 70 proc. natomiast w 2021 r. – pozostałe 30 proc.– Musimy zapewnić, żeby te środki, które będą przekazane do IKE, były tak samo traktowane jak te środki, emerytury z ZUS, od których odprowadzany jest podatek dochodowy – tłumaczył minister. Kwieciński poinformował, że projektowana ustawa wejdzie w życie w styczniu 2020 r. Podkreślił, że w projekcie napisano wprost, że środki zgromadzone na IKE będą prywatną własnością oszczędzającego i nie będą mogły stanowić przedmiotu transferu do budżetu państwa.Jak podano w komunikacie po posiedzeniu rządu, po zmianach OFE zostaną przekształcone tak, aby system emerytalny w najbliższych latach był oparty na filarach, na które będą składać się: Indywidualne Konta Emerytalne (IKE) – nowe, dobrowolne, prywatne i kapitałowe; Zakład Ubezpieczeń Społecznych (ZUS); Pracownicze Plany Kapitałowe (PPK); Indywidualne Konta Zabezpieczenia Emerytalnego (IKZE).Do najważniejszych rozwiązań zawartych w projekcie zaliczono m.in. „domyślną opcję” dla członków OFE, którą będą Indywidualne Konta Emerytalne. W takim przypadku od środków zgromadzonych w OFE zostanie pobrana 15 proc. opłata przekształceniowa.„Środki zgromadzone na IKE będą w całości prywatne i dziedziczone. Będzie je można wypłacić jednorazowo lub w ratach, bez podatku po osiągnięciu wieku emerytalnego, zgodnie z pierwotnymi celami reformy z 1999 r.” – podkreślono.Alternatywą dla tej opcji będzie przekazanie środków do ZUS. W takim przypadku nie zostanie od nich pobrana opłata przekształceniowa, ale pieniądze nie będą dziedziczone. Zgodnie z projektem członek OFE będzie mógł złożyć deklarację o przeniesieniu środków do ZUS. Niezłożenie deklaracji oznaczać będzie wybór „opcji domyślnej z IKE”.Projekt przewiduje, że Powszechne Towarzystwa Emerytalne (PTE) – zarządzające OFE – przekształcą się w Towarzystwa Funduszy Inwestycyjnych (TFI). OFE staną się Specjalistycznymi Funduszami Inwestycyjnymi Otwartymi (SFIO), które będą zarządzane przez TFI. SFIO będą zarządzać przyszłymi IKE.Podano, że oszczędności w Otwartych Funduszach Emerytalnych ma ok. 15,8 mln Polaków, którzy odłożyli na nich ok. 162 mld zł.Zgodnie z komunikatem, zarządzaniem środkami Funduszu Rezerwy Demograficznej (FRD) będzie się zajmowało TFI Polskiego Funduszu Rozwoju (obecnie jest to ZUS). „Zmiana jest uzasadniona, bo do FRD trafią środki z OFE przeniesione do ZUS. W efekcie zmieni się struktura Funduszu Rezerwy Demograficznej, która umożliwi zarządzanie środkami FRD w celach inwestycyjnych, z korzyścią dla polskiej gospodarki” – czytamy.",,
Pasierbowie prezydenta Maduro ukarani za okradanie Wenezuelczyków,"USA ogłosiły wprowadzenie sankcji wobec trzech pasierbów Nicolasa Maduro i kilku członków jego administracji, którym zarzuciły wzbogacenie się przy okazji dystrybucji artykułów żywnościowych, pochodzących z pomocy humanitarnej dla ludności Wenezueli.","„Dziś nakładamy kary, aby położyć kres najbardziej godnym potępienia praktykom władz w stosunku do narodu wenezuelskiego. (...) Nie pozwolimy Nicolasowi Maduro bogacić się kosztem cierpiącego głód narodu Wenezueli” – brzmiało oświadczenie przedstawiciela administracji USA, złożone wobec dziennikarzy.Sankcje dotyczą m.in. pasierbów Nicolasa Maduro: Waltera, Yossera i Yoswala Floresów, to jest synów Cilii Flores, żony prezydenta Wenezueli.Łącznie Departament Stanu USA zastosował sankcje wobec dziesięciu osób. Polegają one na zamrożeniu wszystkich aktywów i nieruchomości, jakie osoby te mogą posiadać na terenie Stanów Zjednoczonych, a także na zakazaniu im dokonywania wszelkich operacji finansowych z obywatelami USA.Stany Zjednoczone wskazują jako człowieka stojącego na czele „aparatu korupcji” Kolumbijczyka Alexa Naina Saaba, który kieruje m.in. rządowym programem pomocy żywnościowej dla ludności.",,
„Trzeba zlikwidować połowę przepisów i zrobić program 500 minus dla przedsiębiorców”,"Wzrost PKB w Polsce w tym i przyszłym roku przekroczyć ma 4 procent – prognozują analitycy PKO Banku Polskiego. – Cieszenie się tymi czterema nędznymi procentami, to jest poniżej naszych możliwości, moglibyśmy się rozwijać znacznie szybciej – mówił w programie „Minęła 20” Andrzej Sadowski z Centrum im. Adama Smitha. – Tu nie dzieje się nic nienormalnego, tu generalnie przyszedł dobry minister, który po prostu normalnie zarządza – zaznaczył Wojciech Surmacz z programu 3 Polskiego Radia.","Wzrost PKB w Polsce w tym roku wyniesie 4,2 proc., a w 2018 r. sięgnie 4,3 proc. – prognozują analitycy PKO Banku Polskiego. – Miesięczne dane wskazują, że w trzecim kwartale tego roku zaczęło się ożywienie aktywności inwestycyjnej, które w kolejnych kwartałach będzie ulegać dalszemu wzmocnieniu – twierdzą eksperci banku. Do wyników i szacunków dotyczących polskiej gospodarki odnieśli się goście programu „Minęła 20”.– Tu nie dzieje się nic nienormalnego, tu generalnie przyszedł dobry minister, który po prostu normalnie zarządza – zaznaczył Wojciech Surmacz z programu 3 Polskiego Radia. – Te efekty nie są fenomenalne, to normalne efekty, normalnego zarządzania – dodał.– Cieszenie się tymi czterema nędznymi procentami, to jest poniżej naszych możliwości, moglibyśmy się rozwijać znacznie szybciej – mówił Andrzej Sadowski z Centrum im. Adama Smitha.",,
Witek o kryzysie migracyjnym: ktoś otworzył beztrosko ramiona i powiedział „przyjmijmy wszystkich”,"– Chciałabym wiedzieć, jakie jest obecnie oficjalne stanowisko rządu w sprawie uchodźców. Czy takie jak mówił min. Grzegorz Schetyna, że nie zgodzimy się na proponowane przez kanclerz Merkel sztywne kwoty w sprawie uchodźców? Bo na szczycie jest pani premier Kopacz, a nie Schetyna – tak rzeczniczka PiS Elżbieta Witek odniosła się w „Dziś wieczorem” w TVP Info do unijnej dyskusji na temat fali migrantów przybywających do Europy.","Podczas czwartkowej debaty w Bundestagu kanclerz Angela Merkel stwierdziła, że nie zamierza zaostrzać polityki azylowej w Niemczech. – Jestem nadal przekonana, a stanowisko to podziela cały niemiecki rząd, że potrzebujemy stałego i obowiązkowego mechanizmu podziału uchodźców w Europie, tak jak proponuje Komisja Europejska – mówiła Merkel. Przeciwnikiem takiego rozwiązania jest wiele państw UE, w tym Polska. Minister spraw zagranicznych Grzegorz Schetyna w „Kontrwywiadzie RMF FM” zapewniał, że rząd będzie konsekwentnie bronił swojego stanowiska. – Nie ustąpimy Angeli Merkel, bo taka była i jest umowa. Mamy zdecydowaną większość przy tym spojrzeniu w Unii Europejskiej (…) To absurd. Jeżeli my dzisiaj, jako Europa, powiemy, że my będziemy dalej dzielić i narzucamy sobie podział następnych fal uchodźczych, no to jest katastrofa dla Europy  – stwierdził. O rozwiązaniu problemu uchodźców i emigrantów dyskutują teraz szefowie państw UE. Jakie jest stanowisko rządu? Rzecznika PiS Elżbieta Witek twierdzi, że obawia się uległości ze strony premier Ewy Kopacz wobec niemieckich żądań. – Chciałabym wiedzieć, jakie jest obecnie oficjalne stanowisko rządu w sprawie uchodźców. Czy takie jak mówił minister Grzegorz Schetyna, że nie zgodzimy się na proponowane przez kanclerz Merkel sztywne kwoty w sprawie uchodźców? Bo na szczycie jest pani premier Kopacz, a nie Schetyna – mówiła, przypominając, że przed ostatnim szczytem UE premier zapewniała, że Polska przyjmie tylko 2 tys. uchodźców. Później okazało się, że zgodziliśmy się na kolejne 7,5 tys. Zdaniem posłanki, Unia nie umie sobie poradzić z problem kryzysu migracyjnego w Europie. Nieodpowiedzialna polityka Merkel Jako współwinną obecnych problemów krajów europejskich Witek wskazała kanclerz Merkel. – Ktoś pierwszy otworzył beztrosko ramiona i powiedział „przyjmijmy wszystkich”. Teraz okazuje się, że tej fali nie można zatrzymać. To była nieodpowiedzialna polityka kanclerz Merkel – mówiła. Zdaniem rzeczniczki państwa unijne powinny przede wszystkim pomagać finansowo krajom, do których trafili uchodźcy. Za skuteczne rozwiązanie problemu migracji wskazała zakończenie wojny w Syrii. ",,
"Korwin-Mikke nabałaganił, posprzątał po nim Schetyna. Przeprosiny za nazistowskie pozdrowienie",Polski europoseł w trakcie środowego posiedzenia Parlamentu Europejskiego uniósł prawą rękę w nazistowskim pozdrowieniu. Za swoje zachowanie Korwin-Mikke nie przeprosił. Zrobił to za niego polski minister spraw zagranicznych.,"Grzegorz Schetyna zapytany przez dziennikarzy o zdarzenie, wyraził ubolewanie z powodu zachowania polskiego polityka. W imieniu Polski przeprosił Europę, Parlament Europejski i wyborców Janusza Korwin-Mikkego. Ten, w trakcie debaty na temat systemu mającego pozwolić na podróż po Unii Europejskiej z jednym biletem i różnymi środkami transportu, powiedział że choć europarlament nawołuje do akceptowania odmienności, w głosowaniach opowiada się za unifikacją. Koncepcję systemu nazwał ""Ein Reich, ein Volk, ein ticket"" (""Jedna Rzesza, jeden naród, jeden bilet""). Wypowiedzi tej towarzyszył gest nazistowskiego pozdrowienia.",,
20-letnia „policjantka” oszukała staruszkę na kilka tysięcy,"20-letnia mieszkanka Warszawy, która oszukała starszą kobietę metodą na policjanta, trafiła do aresztu. Za oszustwo grozi kara do 8 lat pozbawienia wolności – poinformowała w środę Justyna Leszczyńska z Komendy Miejskiej Policji w Radomiu.","Na początku stycznia do 77-letniej radomianki zadzwonił nieznajomy mężczyzna. Podając się za funkcjonariusza Centralnego Biura Śledczego Policji, fałszywy policjant poprosił kobietę o pomoc w rozpracowaniu grupy oszustów.  – Pokrzywdzona postępowała zgodnie z jego instrukcjami. Wypłaciła kilkadziesiąt tysięcy złotych z banku, a następnie przekazała je obcej kobiecie. Gdy zorientowała się, że padła ofiarą oszustwa, zgłosiła to policji – poinformowała Leszczyńska.  W ostatnich dniach 20-latka została zatrzymana w Olsztynie. Policjanci przewieźli ją do Radomia. Prokuratur postawił jej zarzut oszustwa. Na wniosek śledczych sąd zdecydował o tymczasowym aresztowaniu kobiety na 3 miesiące.  Według policji sprawa jest rozwojowa. – Policjanci weryfikują podobne przestępstwa z innych miast. Niewykluczone, że to nie jedyne przewinienie na koncie 20-letniej mieszkanki Warszawy – zaznaczyła Leszczyńska.",,
Czy Polacy są religijni? Raport GUS daje jednoznaczną odpowiedź,"Blisko 94% mieszkańców Polski w wieku 16 lat i więcej deklaruje przynależność do wyznania religijnego, a prawie 81% uznaje się za osoby wierzące – wynika z raportu opublikowanego przez Główny Urząd Statystyczny.","„Badanie spójności społecznej 2018” wykazało, że tylko 3 proc. badanych określiło siebie jako „niewierzący”. W mszach lub nabożeństwach co najmniej raz w tygodniu uczestniczy połowa mieszkańców Polski, a 70% modli się raz w tygodniu lub częściej.W 2018 r. około 94% mieszkańców Polski mających 16 lat i więcej identyfikuje się z Kościołami i związkami wyznaniowymi. Najliczniejszą zbiorowość tworzą wierni Kościoła rzymskokatolickiego (91,9%). Członkowie innych Kościołów i związków wyznaniowych to łącznie 1,7% populacji osób w wieku 16 lat i więcej.Drugą co do wielkości grupą wyznaniową w Polsce są wierni Kościoła prawosławnego (0,9%). Członkowie Kościołów protestanckich stanowią 0,3%, Świadkowie Jehowy 0,2%, a wierni Kościoła greckokatolickiego 0,1% mieszkańców Polski. W 2018 r. w porównaniu z 2015 r. nie nastąpiły wyraźne zmiany w strukturze wyznaniowej w Polsce, chociaż odnotowano niewielki (o prawie 1 pkt. proc.) spadek odsetka osób należących do Kościoła rzymskokatolickiego.Mimo że deklaracja o stosunku do wiary religijnej ukazuje jedynie przybliżony obraz znaczenia i roli religii w życiu człowieka, to jest ona jedną z najbardziej powszechnych miar religijności, nazywaną globalnym wyznaniem wiary.Zebrane w badaniu informacje, takie jak autodeklaracja wiary, przynależność do wyznania czy poczucie związku z parafią, a także instytucjonalne i indywidualne wymiary religijności ukazane poprzez częstotliwość wypełniania wybranych praktyk pozwalają przedstawić ogólny obraz religijności mieszkańców Polski w wieku 16 lat lub więcej.„Badanie spójności społecznej” zostało przeprowadzone w dniach 5 lutego - 30 maja br. Odpowiedzi na pytania w kwestionariuszu indywidualnym udzieliło ponad 13 tys. osób w wieku 16 lat i więcej.",,
"Papież o ewangelizatorach: To nie gwiazdy tournée, muszą być skromni","Podczas modlitwy Anioł Pański papież Franciszek skierował do wiernych „wytyczne”, jak należy ewangelizować. Skromność to zdaniem papieża najważniejsza cecha osoby głoszącej Chrystusa. – Ci, którzy głoszą Ewangelię, nie są menedżerami ani gwiazdorami na tournée – podkreślił w przemowie do zgromadzonych na pl. św. Piotra w Rzymie.","Papież, mówiąc o stylu osób głoszących Ewangelię, zaznaczył, że musi go charakteryzować „ubóstwo środków”.– Wyposażenie odpowiada kryterium skromności – dodał Franciszek. Przywołując słowa z Ewangelii Świętego Marka, podkreślił, że dwunastu apostołów otrzymało od Jezusa polecenie, by „nic ze sobą nie brali na drogę prócz laski: ani chleba, ani torby, ani pieniędzy w trzosie”.Zdaniem papieża Jezus chce, by głoszący Ewangelię „byli wolni i lekcy, bez oparcia i faworyzowania”.– Laska i sandały są wyposażeniem pielgrzymów, bo są oni posłannikami Królestwa Bożego, a nie wszechmogącymi menedżerami, nieusuwalnymi urzędnikami ani gwiazdorami na tournée – wyjaśniał.",,
"Starcie europosłów. Deputowany z KO atakuje Polskę, niemiecki nas broni","„Polska będzie wić się jak piskorz” – w ten sposób Marek Belka, europoseł wybrany z list KO, w rozmowie z Deutsche Welle i Interią atakuje swój kraj. Niemiecki serwis wybija w tytule i nagłówku właśnie jego wypowiedź, krytyczną wobec Polski. Dopiero w środku tekstu cytowany jest niemiecki europoseł, który Polski broni.","W programie „Studio Europa” dyskutowali: europoseł KO, były premier Marek Belka oraz niemiecki europoseł frakcji EKR Helmut Geuking. Prowadzące audycję: Agnieszka Waś-Turecka (Interia) i Jowita Kiwnik Pargana (DW) rozpoczęły rozmowę od oceny Polski i Węgier. Temat praworządności i procedury z art. 7 toczącej się wobec obu krajów będzie przedmiotem debaty na sesji plenarnej PE w Strasburgu.- Nie widzę, żeby praworządność w Polsce była zagrożona. Praworządność jest jedną z najważniejszych wartości w Unii Europejskiej i to jest kwestia prawa krajowego. Nie widzę tutaj żadnego niebezpieczeństwa w tej kwestii – powiedział niemiecki europoseł, Helmut Geuking. Odpowiadając na to samo pytanie europoseł z Polski zaatakował kraj, z którego został wybrany do Parlamentu Europejskiego, mówiąc, że Polska będzie „wić się jak piskorz i unikać starcia” z biurokratami unijnymi. - Widzę niebezpieczeństwo dla praworządności [w Polsce]. Ostatni wyrok TSUE pokazuje to w sposób wyraźny – powiedział Marek Belka. Były premier rządu SLD, w tej samej rozmowie krytykując reformy wymiaru sprawiedliwości we własnym kraju, zauważył, że europoseł Geuking - mimo, że jest przedstawicielem opozycji w Niemczech - „broni opinii o niezawisłości sądów w swoim kraju”. Zdaniem Marka Belki wypowiedzi polskich władz - które przypominają, że zmiany w sądach, jakie chce wprowadzić Polska, już w Niemczech funkcjonują - „są formułowane tylko po to, żeby rozwodnić zarzuty o brak praworządności w Polsce”. - Z jednej strony rząd nie śmie mówić, że nie wykona zaleceń TSUE, z drugiej - pojawiają się głosy, że nakładają się tutaj dwa porządki prawne: polski i europejski i że należałoby to rozstrzygnąć np. w Trybunale Konstytucyjnym. Ale tu nie ma żadnej sprzeczności: porządek europejski ma pierwszeństwo i to jest zapisane w polskiej konstytucji – stwierdził europoseł wybrany w ostatnich wyborach do PE z list Koalicji Obywatelskiej. Czy rzeczywiście prawo unijne jest ponad prawem krajowym? W 2005 r. Trybunał Konstytucyjny orzekł, że prawo unijne, jako umowa międzynarodowa, może mieć pierwszeństwo tylko nad polskimi ustawami (zgodnie z art. 91 ust. 3 Konstytucji RP), jednak „Uznanie pierwszeństwa prawa wspólnotowego [unijnego] wobec Konstytucji, stanowi o naruszeniu jej art. 8 ust. 1” – uznali sędziowie. Wyrok ogłoszono w pełnym (15-osobowym) składzie, a przewodniczącym był Marek Safjan, który dziś jako sędzia TSUE ogłasza wyroki europejskiego sądu przeciwko Polsce.",,
Mularczyk: Polska ma prawo i moralny obowiązek podjąć działania ws. reparacji,"– Obecne przepisy prawa cywilnego ograniczają prawo obywateli do sądu, bo uniemożliwiają domaganie się przez nich odszkodowań za szkody wojenne przed polskimi sądami – powiedział w programie „Bez retuszu” poseł PiS Arkadiusz Mularczyk.","Arkadiusz Mularczyk jest przedstawicielem grupy 100 posłów, którzy złożyli wniosek do Trybunału Konstytucyjnego o zbadanie zgodności z konstytucją przepisów dotyczących tzw. immunitetu sądowego, które uniemożliwiają polskim sądom skuteczne dochodzenie roszczeń odszkodowawczych „z tytułu zbrodni wojennych, ludobójstwa i zbrodni przeciwko ludzkości”.  Gość TVP Info mówił, że dotychczas polskie sądy oddalały indywidualne pozwy Polaków o odszkodowania od innych państw.",,
Oświadczenie Ministerstwa Sprawiedliwości ws. ustaw sądowych,"Nowelizacja ustaw Prawo o ustroju sądów powszechnych i o Sądzie Najwyższym w żadnym przypadku nie ogranicza niezawisłości sędziów i niezależności sądów, które stanowią ważny element demokratycznego państwa prawa – podkreśla Ministerstwo Sprawiedliwości oświadczeniu. Resort zaznacza, że procedowane przepisy są zgodne zarówno z prawodawstwem europejskim, jak i przede wszystkim polską konstytucją.","Jak zaznacza ministerstwo, oświadczenie jest odpowiedzią na „niepokojące wypowiedzi prawników i polityków, którzy bez precyzyjnego wskazania odpowiednich przepisów oraz orzecznictwa przedstawiają odmienne opinie lub oświadczenia”.  Resort przypomina, że nowe regulacje – co podkreślili posłowie, będący autorami projektu wskazanej ustawy – są odpowiedzą na coraz częstsze sytuacje podające w wątpliwość apolityczność sędziów w Polsce. Nowelizacja odnosi się również do „budzącego zaniepokojenie postępowania tych sędziów, którzy poprzez swoje publiczne wypowiedzi i działania kwestionują status innych sędziów” – czytamy w oświadczeniu.  Podkreślono w nim, że procedowane w Senacie przepisy wykonują wyrok Trybunału Sprawiedliwości Unii Europejskiej z listopada 2019 r., w którym „potwierdzono jednoznacznie, że powołania sędziów przez Prezydenta RP i ich status nie mogą być przedmiotem kontroli sądowej”.  „Należy podkreślić, że w taki sam sposób to zagadnienie rozstrzyga w swoim orzecznictwie Trybunał Konstytucyjny oraz Naczelny Sąd Administracyjny. W szczególności niemożliwe jest podważenie aktu powołania na stanowisko sędziego przez Prezydenta RP oraz statusu sędziego. Polski system prawny nie zna instytucji umożliwiającej tego typu działanie, ponieważ stanowiłyby to naruszenie nie tylko norm dotyczących powołania sędziego, tj. art. 144 ust. 3 pkt 17 i art. 179 Konstytucji RP, ale także konstytucyjnej zasady nieusuwalności sędziego, o której mowa w art. 180 ust. 1 Konstytucji RP” – wskazuje resort. Jak czytamy dalej, wszelkie próby podważenia statusu sędziów i prawomocności wydawanych przez nich orzeczeń „uderzają w konstytucyjne podstawy państwa prawa”. Z tego powodu, w celu wzmocnienia niezawisłości sędziowskiej – argumentuje MS – w przyjętej przez Sejm 20 grudnia 2019 r. ustawie wprowadzono definicję sędziego, która „nawiązuje do treści art. 179 Konstytucji RP, określającego konieczne i wystarczające elementy dla uzyskania statusu sędziego tj. wniosek KRS oraz akt powołania przez Prezydenta RP”. „Definicja ta służy ustaleniu elementów koniecznych i wystarczających dla uznania władzy sądzenia (tzw. inwestytury) sędziego” – stwierdzono.  W dalszej części oświadczenia resort wskazuje także na zmiany, które mają na celu wzmocnienie apolityczności, bezstronności i niezawisłości sędziów. Jak argumentuje resort, jest to od dawna oczekiwana, także w środowisku prawniczym, zmiana przepisów. Ministerstwo Sprawiedliwości wskazuje także na zmiany dotyczące odpowiedzialności dyscyplinarnej sędziów. Podkreśla, że proponowane normy „nie odbiegają od standardów istniejących w innych państwach europejskich, w tym rozwiązań francuskich i niemieckich” a w niektórych państwach UE – są o wiele bardziej ostre, ponieważ przewidują odpowiedzialność karną sędziów za ich działania i zaniechania.  „Rolą władzy ustawodawczej jest tworzenie prawa, które zapobiega działaniom o charakterze destabilizującym zasady demokratycznego państwa prawa. Takim niewątpliwie jest podważanie statusu innego sędziego” – zaznaczono.  Na poparcie swojego stanowiska resort sprawiedliwości przedstawia opinię czworga prawników ws. procedowanych w senacie przepisów.",,
Jedyny niezdobyty zimą ośmiotysięcznik. Polacy dotarli do bazy pod K2,"Paweł Dunaj i Marek Klonowski, uczestnicy wyprawy Baska Alexa Txikona na jedyny niezdobyty zimą ośmiotysięcznik K2 (8611 m), dotarli do bazy – poinformowała rosyjsko-kazachsko-kirgiska ekspedycja, która doszła pod szczyt w poniedziałek. Wkrótce ma do niej dołączyć Waldemar Kowalewski.","Kowalewski wszedł już na cztery ośmiotysięczniki: Mount Everest (2014), Lhotse i Broad Peak (2017) oraz Manaslu (2016, bez dodatkowego tlenu). Dunaj i Klonowski nie mają jeszcze w dorobku takiego osiągnięcia.Jak poinformowano na stronie ekspedycji, której kierownikiem sportowym jest Kazach Wasilij Piwcow, zdobywca Korony Himalajów i Karakorum, Kowalewski otrzymał już wszystkie wymagane zezwolenia umożliwiające wspinaczkę i wyruszył w stronę bazy pod K2 z miasta Skardu, gdzie znajduje się lotnisko, do Ascole (3040 m n.p.m.). Dwa zespoły – rosyjsko–kazachsko–kirgiski oraz hiszpańsko-polski – spotkały się 6 stycznia w Skardu. Z wpisów zamieszczanych na portalach społecznościowych wynika, że obydwie wyprawy mają współdziałać na drodze prowadzącej Żebrem Abruzzi. Jak powiedziała Jelena Łaletina, wyprawa rosyjska ma trwać 45 dni, a jej zakończenie zaplanowano na 28 lutego. Txikon zapowiada wspinaczkę do marca, ale nie sprecyzował informacji o terminie końcowym. Wyprawy Piwcowa oraz Txikona to piąta w historii próba zimowego wejścia na ośmiotysięcznik o charakterystycznym kształcie piramidy, nazywany w dialekcie zamieszkujących ten region ludów Czogori (Rozległa góra), a przez Chińczyków – Qogir (Wspaniała Góra).",,
Politolog: Start Hołowni zaszkodzi PO. To kanibalizacja w opozycji,"– Szymon Hołownia to kandydat mediów. I to mediów określonych. Może to być wyraz braku wiary tych mediów w kandydatów zgłaszanych w kręgu PO – komentuje start dziennikarza w wyborach prezydenckich politolog prof. Kazimierz Kik. – Start Hołowni może urwać kilka procent kandydatowi PO. (…) To już nie czasy, kiedy z nieba spadł Stan Tymiński i nagle zaczął mieszać w polityce - mówi Artur Wróblewski z Uczelni Łazarskiego w rozmowie z portalem tvp.info.","- Metodą Grzegorza Schetyny jest instrumentalne wykorzystanie prawyborów dla zachowanie funkcji przewodniczącego PO.Być może są takie kręgi polityczne, które nie wierzą w kandydata zgłoszonego przez PO, a uważają, że dobrze by było jednak zmienić prezydenta na kogoś milszego tym środowiskom. – mówi prof. Kik.– Scenariusz ma szansę realizacji, jeśli społeczeństwo polskie ma mentalność podobną do ukraińskiego tzn. odrzuca wszystkie siły polityczne – dodał. Kik nie sądzi, by Hołownia liczył na wyborcze zwycięstwo. Zdaniem politologa, sztab Hołowni nie zakłada, że może on faktycznie zostać prezydentem. Do kandydatury Hołowni odniósł się też w rozmowie z portalem tvp.info politolog Artur Wróblewski. – Wydaje się, że decyzja o starcie jest decyzją śmiałą, ale skazaną na porażkę. W Polsce model celebryty kandydującego na prezydenta nie powiedzie się. Powiódł się na Ukrainie. Polacy jednak nie są w sytuacji głębokiej frustracji, która kazałaby im szukać ratunku w showmenie. Poza tym Polacy mają głębszą świadomość społeczną i wyrobienie polityczne, dlatego tego typu tanie chwyty mają małe szanse powodzenia. To są mrzonki, to jest iluzja. Być może Hołowni zależy na kampanii reklamowej, może chce się wypromować – powiedział Wróblewski. Jego zdaniem, Polacy mogą nie zaufać „celebrycie z TVN”. – Ludzie już nie kupują tego, ludzie siedzą z kalkulatorami i notesami w ręku i liczą pewne konkretne obietnice, debatują już o konkretach. To już nie czasy, kiedy z nieba spadł Stan Tymiński i nagle zacznie mieszać w polityce – stwierdził. – Liberalni katolicy, których reprezentuje Hołownia raczej głosują na PO. Start Hołowni może więc zaszkodzić opozycji w wysiłkach na rzecz odbicia pałacu prezydenckiego. Start Hołowni może urwać np. 5 proc. kandydatowi PO. To może pomóc Kosiniakowi-Kamyszowi, który ma wtedy szansę nawet wejść do II tury, jeśli do niej dojdzie. To jest swego rodzaju sposób na kanibalizowanie się opozycji, której kandydaci w trakcie kampanii mogą wytykać sobie różnego rodzaju sprawy. Nawet w USA widzimy, że wystawienie wielu kandydatów de facto osłabia Partię Demokratyczną – mówi Wróblewski. Zapytany, czy Hołownia może dążyć do stworzenia nowej siły politycznej na bazie osiągniętego wyniku, politolog odpowiada twierdząco. – Na pewno ma taki zamysł. Każdy czuje, że nosi berło przywódcy w plecaku. Każdy polityk ma takie ambicje, natomiast wydaje się, że mu się to nie uda. Hołownia zapewne liczy na stworzenie centrowej siły, ale pamiętajmy, że podobne wysiłki przejawia też np. Kosiniak-Kamysz, ale też Donald Tusk, który deklaruje, że chce być bardziej aktywny w komentowaniu spraw polskich. A wiemy, że Tusk darzy Kosiniaka-Kamysza sympatią – mówi.",,
Prezydent: Postanowienie TSUE samo w sobie nie zmienia polskiego prawa,"– To nie jest tak, że to postanowienie obowiązuje i ono samo w sobie zmienia polskie prawo. Tam jest wyraźnie w tym postanowieniu napisane, że to jest postanowienie, które zobowiązuje polskie prawo do podjęcia określonych działań – tak prezydent Andrzej Duda, skomentował w „Gościu Wiadomości” postanowienie Trybunału Sprawiedliwości UE o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym dot. przechodzenia sędziów, którzy ukończyli 65. rok życia, w stan spoczynku.","Trybunał Sprawiedliwości UE zdecydował w ostatnich dniach o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym dot. przechodzenia sędziów SN w stan spoczynku. Zaczęły pojawiać się głosy, jakoby Polska miała nie respektować orzeczenia TSUE. Prezydent Andrzej Duda pytany o tę sprawę, uspokaja: Strona rządowa już zapowiedziała, że to orzeczenie będzie realizowane. Te wszystkie dyskusje, że nie będzie chciała realizować tego orzeczenia, są nie na miejscu, bo ta deklaracja ze strony rządu jest jednoznaczna – dodał. TSUE to nie Trybunał Konstytucyjny Prezydent zaznaczył jednocześnie, że decyzji TSUE nie można traktować jako ostateczności. – To nie jest tak, że to postanowienie obowiązuje i ono samo w sobie zmienia polskie prawo. Tam jest wyraźnie w tym postanowieniu napisane, że to jest postanowienie, które zobowiązuje polskie prawo do podjęcia określonych działań – zaznaczył. I dodał: – Sprawa jest wątpliwa. Pani sędzia nakazuje de facto dokonać takich działań, które praktycznie rzecz biorąc są rozstrzygnięciem sprawy. Sprawa nadal się toczy i rozstrzygnięcia nie ma – podkreślił, dodając, że trzeba znowelizować ustawę o SN.",,
"„Uchodźcy, którzy wyjeżdżają do swych krajów na wakacje, nie będą mogli wrócić”","– Osoby mające status uchodźcy, które wyjeżdżają na wakacje do swoich krajów, nie będą mogły wrócić do Włoch – oświadczył minister spraw wewnętrznych tego kraju Matteo Salvini. We Włoszech przebywa pół miliona nielegalnych imigrantów.","Salvini powiedział, że chodzi o tysiące osób, które otrzymały azyl we Włoszech. – Jeśli ktoś otrzymuje status uchodźcy, bo ucieka przed głodem, wojną i zarazą, a potem na kilka miesięcy wyjeżdża do domu na wakacje, to jest to zdumiewające – zauważył szef włoskiej dyplomacji. Zapowiedział, że wkrótce rząd wyda dekret, na mocy którego takie osoby nie będą wpuszczane do Włoch. Ujawnił, że na unijnym szczycie ministrów spraw zagranicznych w Insbrucku zaproponował, by Unia Europejska uzależniła wszelkie nowe umowy z państwami, z których do Europy przybywają migranci, od gotowości tych krajów do przyjmowania swoich obywateli uznanych za migrantów ekonomicznych. Salvini stwierdził, że propozycja spotkała się z aprobatą. Szef włoskiej dyplomacji wyjaśnił, że w jego kraju przebywa pół miliona nielegalnych imigrantów, których nie chcą przyjąć ich macierzyste kraje.",,
Kolejne sankcje Donalda Trumpa. Oprócz Rosji wymierzone także w Chiny,Prezydent Donald Trump wydał rozporządzenie wykonawcze przewidujące objęcie amerykańskimi sankcjami gospodarczymi dodatkowo 33 rosyjskich i po raz pierwszy dwóch chińskich podmiotów prawnych – zarówno osób prawnych jak i fizycznych.,"Dodatkowe 33 rosyjskie podmioty prawne (w tym także osoby fizyczne) zostały objęte przez prezydenta Trumpa sankcjami ekonomicznymi na podstawie przyjętej przez Kongres w zeszłym roku miażdżącą przewagą głosów „Ustawy o przeciwdziałaniu sankcjami adwersarzom Ameryki” (CAATSA) oraz innych aktów prawnych, w tym ustaw o przyjętych przez Kongres w reakcji na rosyjską aneksję Krymu w roku 2014. Ustawa została zaaprobowana przez Senat miażdżącą przewagą głosów (98:2) w lipcu zeszłego roku i podpisana przez prezydenta następnego miesiąca.Dodatkowo, po konsultacjach z Departamentem Stanu, po raz pierwszy na podstawie ustawy CAATSA zostały ukarane dwie chińskie podmioty prawne: podlegający chińskiemu ministerstwu obrony Departament Rozwoju Wyposażenia (Equipment Development Department – EDD) i szef tego wydziału Li Shangfu.Powodem umieszczenia chińskiego EDD i jego szefa na liście osób i instytucji objętych sankcjami był zakup od rosyjskiego Rosoboronexportu (ROE), objętego amerykańskimi sankcjami rosyjskiego czołowego eksportera broni, 10 samolotów bojowych Su-35 oraz elementów systemu obrony przeciwrakietowej S-400 (znanego także jako S-21).",,
"„Opozycja grzmi, że da podwyżki nauczycielom natychmiast. Tak się nie da”","– Nie wiemy, skąd pan Schetyna chce wziąć środki na swoje propozycje. PiS prezentując oferty socjalne przedstawiał jednak źródła ich finansowania. Niestety pan Schetyna tego nie robi. Potrafi jedynie oskarżać polityków partii rządzącej o kradzież pomysłów – mówi prof. Elżbieta Mączyńska, szefowa Polskiego Towarzystwa Ekonomicznego.","W rozmowie z „Super Expressem” prof. Mączyńska odniosła się do „piątki Kaczyńskiego”, czyli nowych propozycji programowych partii rządzącej dla Polaków. Oceniła też reakcje polityków opozycji na „piątkę” i skomentowała  także żądania podwyżek dla nauczycieli.  W ocenie Mączyńskiej, „piątka jest trudnym programem”. – Jeżeli te zapowiedzi napotkają na problem, jakim byłaby konieczność nieprzekroczenia wspomnianej granicy trzech proc. PKB, to może być różnie. Tym bardziej, jeżeli ktoś zechce dodać do tych programów kolejne. Niestety lider największej partii opozycyjnej zachowuje się niepoważnie – ocenia.– To ciągłe podkreślanie, że PiS jest dziki, PiS jest zły i ma bardzo ostre kły do niczego nie prowadzi. To dziecinada. Dziwi mnie, że minęło tyle czasu, a opozycja wciąż nie może pogodzić się z tym, że PiS wyprzedził oczekiwania społeczne – zaznacza.",,
"Kidawa-Błońska o Lewicy: Jeśli tak zagłosują, to są nic niewarci","Wicemarszałek Sejmu Małgorzata Kidawa-Błońska powiedziała, że jeżeli Lewica zagłosuje za projektem PiS ws. 30-krotności ZUS, „to znaczy, że są nic niewarci”.","W środę do Sejmu trafił projekt PiS zakładający likwidację od 2020 r. górnego limitu przychodu, po przekroczeniu którego nie płaci się składek na ubezpieczenia emerytalne i rentowe. Wynosi on 30-krotność prognozowanego przeciętnego wynagrodzenia w gospodarce. Według autorów projektu ma to przynieść dodatkowe 7,1 mld zł.Media spekulują, że projekt PiS w Sejmie – któremu przeciwne jest wchodzące w skład Zjednoczonej Prawicy Porozumienie – może poprzeć Lewica. Postawiła jednak jeden warunek; poparcie w zamian za wpisanie do niego zastrzeżenia o maksymalnej emeryturze. – Zniesienie limitu 30-krotności składek ZUS to program, który rzeczywiście daje jakieś poczucie sprawiedliwości społecznej – powiedział szef klubu Lewica Krzysztof Gawkowski. O działanie w tej sprawie Lewicy w TVN24 pytana była Małgorzata Kidawa-Błońska. Posłanka Platformy powiedziała, „że nawet na Lewicy ekonomia ma znaczenie i przyszłość pokoleń Polaków, przyszłość systemu emerytalnego”. – I jednak sprawdzą liczenia ekspertów, policzą to wszystko i nie zagłosują – wskazała.Na pytanie, co będzie, jeśli Lewica poprze projekt PiS Kidawa-Błońska powiedziała, że oznaczać to będzie, iż „są nic niewarci”",,
Luksusowy hotel z sejmowych pieniędzy. Posłanka PO i jej podróże,"Reporterzy programu „Alarm!” sprawdzali, czy posłanka Maria Małgorzata Janyska podróżowała za sejmowe pieniądze, zasłaniając się wyjazdami służbowymi. Parlamentarzystka Platformy Obywatelskiej walczy o kolejną kadencję w wyborach, startuje z listy Koalicji Obywatelskiej.","Z informacji, do których dotarł „Alarm!”, wynika, że posłanka Platformy Obywatelskiej Maria Janyska wielokrotnie korzystała z wyjazdów opłacanych z poselskiego funduszu hotelowego. Chętnie wyjeżdżała latem, wybierając nadmorskie kurorty. – Posłowie mogą nocować w hotelach. Jest to rozwiązanie, które zakłada odpowiedzialność, ale też zaufanie. Kancelaria Sejmu zwraca pieniądze za tego typu noclegi, jednocześnie poseł podpisując, argumentując i opisując ten wyjazd, wnioskuje, o zwrot argumentując, że pełnił obowiązki poselskie na terenie kraju – Andrzej Grzegrzółka z Centrum Informacji Sejmu. Dziennikarze programu „Alarm!” sprawdzali kolejne cele wycieczek poseł PO. Na liście znajduje się też pensjonat w Gołubiu. Zgodnie z dokumentami Kancelarii Sejmu Maria Janyska była dwukrotnie w miejscowości słynącej z kuracji owocowo-warzywnych. Posłanka PO unikała jednak odpowiedzi na pytanie o to, co robiła w ww. pensjonacie. Polityk PO, jak wynika z dokumentów, kilkukrotnie też nocowała w hotelu, który znajduje się w pobliżu jej domu. Za wszystkie nadmorskie i te spędzone nieopodal domu noclegi poseł PO podatnicy zapłacili prawie 18 tys. zł. Było to w latach 2012-15, gdy jej macierzysta partia sprawowała władzę. W kończącej się kadencji poseł Janyska zrezygnowała z upodobań do hoteli. Sprawa została zgłoszona do CBA. Poseł Janyska w wyborach do sejmu kolejnej kadencji startuje z pierwszego miejsca na polskiej liście Koalicji Obywatelskiej.",,
"Ojciec poległego żołnierza: Bóg, zabierając Michaela do swojej armii, dał nam Polskę","Linda i Robert Ollis, których syn sierżant Michael Ollis zginął w 2013 r., ratując polskiego oficera Karola Cierpicę podczas wojny w Afganistanie, odwiedzili w czwartek Lubin, gdzie osobiście odebrali nagrodę „Honorowy Ambasador Polski”. – To wyróżnienie pokazuje, że nie zapomnieliście o naszym synu – podkreślali.","We wrześniu Linda i Robert Ollis zostali wyróżnieni nagrodą „Honorowy Ambasador Polski”, przyznaną w ramach plebiscytu zorganizowanego przez KGHM. Jego celem było wyłonienie osób przyczyniających się do budowania pozytywnego wizerunku Polski na świecie.Prezes KGHM Marcin Chludziński podczas czwartkowego spotkania z rodzicami Michaela Ollisa zaznaczył, że poprzez swoją historię i związek z Polską państwo Ollis stali się jej ważnymi ambasadorami.– Państwo Ollis mówią o Polsce i są z Polakami w wielu miejscach, rozumieją nas i naszą historię. Tym wyróżnieniem chcieliśmy im podziękować za to, że dobrze pokazują światu Polskę i to, jaki jest potencjał w tym miejscu, jaka jest nasza historia i kultura – mówił prezes KGHM, przekazując rodzicom żołnierza wyróżnienie.– Jestem zaszczycony, że mogliśmy wyróżnić państwa Ollis i gościć ich w Polsce, nie tylko w naszym zagłębiu miedziowym, ale też podczas obchodów Dnia Niepodległości w Warszawie – dodał.– W 2013 r. Linda i ja byliśmy ogarnięci żałobą, ale Bóg działa w bardzo tajemniczy, niezwykły sposób. Zabierając Michaela do swojej armii, dał nam Polskę. To było jak promień słońca, który padł na nas, kiedy byliśmy smutni i pogrążeni w żałobie. Podniosło nas to na duchu – opowiadał ojciec Michaela Ollisa. – Ta nagroda jest dla mnie szczególna, bo pokazuje, że nie zapomnieliście o naszym synu. Każda matka, która traci dziecko, obawia się tego, że zostanie zapomniane, dlatego tak właśnie odbieram tę nagrodę, jako pamięć o moim synu – podkreśliła Linda Ollis.Rodzice amerykańskiego żołnierza powiedzieli też, że jako jej ambasadorzy Polski będą w Stanach Zjednoczonych zachęcać do odwiedzenia naszego kraju i mówić o tym, jak piękna jest Polska.Sierżant sztabowy Michael H. Ollis zginął 28 sierpnia 2013 r. w bazie wojskowej Ghazni, osłaniając własnym ciałem ppor. Karola Cierpicę podczas ataku zamachowca samobójcy, który zdetonował ładunek wybuchowy.W listopadzie 2013 r. Ollis został pośmiertnie odznaczony Gwiazdą Afganistanu i Złotym Medalem Wojska Polskiego. Przyznano mu także amerykańskie odznaczenia wojskowe, w tym Srebrną Gwiazdę i Krzyż Wybitnej Służby.Sierżant sztabowy Michael H. Ollis mieszkał Nowym Jorku. Wstąpił do armii USA w roku 2006. Podczas służby w Afganistanie był żołnierzem 10. Dywizji Górskiej. Była to jego kolejna zmiana w Afganistanie, wcześniej służył także w Iraku. Jego rodzice założyli fundację imienia syna, która wspiera weteranów.W ramach swojej wizyty w Polsce Linda i Robert Ollis odwiedzą jeszcze m.in. Kraków, gdzie spotkają się z porucznikiem Karolem Cierpicą.",,
Wyjaśnią zbrodnię sprzed lat?,"Ukrainiec, podejrzany o zamordowanie przed prawie sześcioma laty 56-letniego Waldemara K., byłego przewodniczącego Stowarzyszenia Promocji Wolontariatu,  został ostatnio zatrzymany przez policję i trafił do aresztu – dowiedział się portal tvp.info.  Wciąż trwają poszukiwania jego kompana.","Z informacji tvp.info wynika, że policjanci stołecznego wydziału do walki z terrorem kryminalnym i zabójstw, namierzyli przed kilkoma tygodniami podejrzanego o zabójstwo Waldemara K. Okazało się, że mężczyzna przebywa w rodzimej Ukrainie. Został tam zatrzymany i przekazany do Polski. Śledczy z Prokuratury Okręgowej Warszawa Praga postawili mu zarzut zabójstwa Waldemara K. Z treści zarzutu wynika, że Ukrainiec oddał do swojej ofiary dwa strzały z broni myśliwskiej. Po zbrodni uciekł zabierając sprzęt rtv wart ok. 5,5 tys. zł.     Zajmujący się sprawą policjanci sugerują, że motywem zbrodni nie mógł być tylko rabunek. –   K. uchodził za osobę majętną i mającą rozległe kontakty wśród prominentnych polityków lewicy oraz biznesmenów. To mogło zwabić przestępców. Jednak przebieg zbrodni i fakt, że sprawcy szukali też jakichś dokumentów, każe zakładać także jakieś bardziej tajemnicze tło zabójstwa  – mówi jeden z funkcjonariuszy.   Do napadu na dom Waldemara K. przy ul. IX Poprzecznej w Aninie doszło 6 czerwca 2006 r. ok. godz. 19. Dwóch zamaskowanych mężczyzn wtargnęło do jednego z dwóch budynków na posesji. W domu przebywał Waldemar K. i jego ukraińska gospodyni. Napastnicy byli bardzo brutalni. Zaatakowali gospodarza strzelając do niego ze strzelby myśliwskiej. Kule przebiły klatkę piersiową mężczyzny, który zginął na miejscu. Po zabójstwie napastnicy obezwładnili gospodynię. Kazali jej wskazać miejsce ukrycia dokumentów oraz weksli i papierów wartościowych.     Przed ucieczką napastnicy zabrali sprzęt rtv z domu. Policja dowiedziała się o napadzie i zabójstwie dopiero ok. godz. 22.30. Wtedy to z więzów uwolniła się gospodyni Waldemara K. Okazało się, że na drzwiach wejściowych nie było śladów włamania. Może to oznaczać, że ktoś specjalnie otworzył je przed morderstwem. Także sposób działania sprawców wskazuje, że zbrodnia nie była przypadkowa. Napastnicy prawie od razu oddali śmiertelne strzały do Waldemara K.   Waldemar K. od czerwca 2002 r. był przewodniczącym Stowarzyszenia Promocji Wolontariatu, zajmującego się propagowaniem i organizacją wyjazdów do ochotniczej pracy za granicą. Wcześniej kierował Ochotniczymi Hufcami Pracy. Wśród jego znajomych byli prezydent Aleksander Kwaśniewski, czy Jerzy Jaskiernia.",,
Premier: przez cztery lata wpływy do kas samorządów wzrosły o 21-22 mld zł,"W ciągu ostatnich czterech lat wpływy do kas samorządów wzrosły o 21-22 mld zł – powiedział we wtorek premier. Mateusz Morawiecki, pytany o wpływy z budżetu do samorządów zasugerował, żeby porównać kwoty, które tam trafiały podczas ośmiu lat rządów PO do tych, które zasiliły konta samorządów, odkąd u władzy jest PiS.","– Na planowanych zmianach podatku PIT największe miasta mają stracić po kilkaset milionów złotych rocznie. Chciałem zapytać, czy rząd planuje jakąś rekompensatę, czy jest to kara za polityczną niesubordynację – zapytał premiera na konferencji prasowej w zakładach produkcyjnych Ceramika Tubądzi II dziennikarz łódzkiej „Gazety Wyborczej”.– Przez osiem lat rządów Platformy Obywatelskiej tak słabo zarządzano stroną budżetową, że do urzędów marszałkowskich, do miast, do budżetów gmin i powiatów, do wszystkich jednostek samorządu terytorialnego, trafiło o 12 mld zł więcej niż w punkcie wyjściowym  – powiedział Morawiecki.Podkreślił, że wtedy w mediach informowano, „że przekazywane są do wykonywania pewne zadania na poziom samorządu, a nie idą za tym żadne nowe środki”.Premier podkreślił, że obecnie o takich sytuacjach raczej nie słychać.",,
Komorowski budzi zaufanie Polaków,W lipcu najwięcej Polaków (66 proc.) ufa prezydentowi elektowi Bronisławowi Komorowskiemu. Na kolejnych miejscach znaleźli się szef SLD Grzegorz Napieralski (62 proc.) i premier Donald Tusk (58 proc.) – wynika z sondażu CBOS dotyczącego zaufania do polityków.,"Zajmującemu pierwsze miejsce w rankingu zaufania Bronisławowi Komorowskiemu ufa obecnie o 1 punkt procentowy badanych więcej niż w czerwcu. Wybór tego polityka na urząd prezydenta praktycznie nie miał więc wpływu na deklarowane do niego społeczne zaufanie – zauważa CBOS.CBOS zaznacza, że politykiem, który w ciągu ostatnich tygodni zdecydowanie zyskał zaufanie społeczne nie jest ani zwycięzca wyborów prezydenckich, ani jego kontrkandydat szef PiS Jarosław Kaczyński, ale lider SLD Grzegorz Napieralski. Napieralskiego darzy w lipcu zaufaniem 62 proc. Polaków – o 12 punktów procentowych więcej niż miesiąc temu, przy czym – zaznacza CBOS – jeszcze w kwietniu politykowi SLD ufała jedna czwarta Polaków (25 proc.).Trzecie miejsce zajmuje premier Donald Tusk, któremu ufa 58 proc. badanych (o 3 pkt proc. mniej niż w czerwcu). Na kolejnej pozycji znalazł się szef MSZ Radosław Sikorski; zaufanie do niego deklaruje tyle samo badanych, ile w czerwcu – 54 proc.Na kolejnych miejscach znaleźli się: szef NBP Marek Belka, któremu ufa 48 proc. badanych (spadek o 3 pkt proc. w porównaniu z czerwcem), lider PiS Jarosław Kaczyński, do którego zaufanie deklaruje również 48 proc. ankietowanych (wzrost o 1 punkt procentowy) oraz minister zdrowia Ewa Kopacz, której ufa obecnie 45 proc. Polaków (spadek o 3 pkt proc.).Wicepremierowi, liderowi PSL Waldemarowi Pawlakowi ufa w lipcu 42 proc. respondentów (spadek o 5 pkt proc.). Marszałek Sejmu Grzegorz Schetyna (PO) cieszy się zaufaniem 33 proc. badanych (wzrost o 3 pkt proc.).Na kolejnych miejscach z 30-procentowym zaufaniem znaleźli się: marszałek Senatu Bogdan Borusewicz (wzrost o 3 pkt proc. w porównaniu z czerwcem), szef MSWiA Jerzy Miller (spadek o 7 pkt proc.) oraz lider Wolności i Praworządności Janusz Korwin-Mikke (brak pomiaru w czerwcu).Były premier Jan Krzysztof Bielecki cieszy się w lipcu 29-procentowym zaufaniem (brak pomiaru w czerwcu). Szefowi MON Bogdanowi Klichowi ufa natomiast 26 proc. badanych (spadek o 4 pkt proc.). Posłowi PO Januszowi Palikotowi zaś 24 proc. badanych (brak pomiaru w czerwcu, w kwietniu ufało mu 27 proc. badanych). Poprawiły się notowania posłanki PiS Joanny Kluzik-Rostkowskiej, której ufa obecnie 23 proc. badanych (o 7 pkt proc. więcej niż w czerwcu). W rankingu polityków najczęściej spotykających się z nieufnością Polaków pierwsze miejsce zajmuje Janusz Palikot (PO), któremu nie ufa ponad połowa badanych: 54 proc. (o 16 pkt proc. więcej niż w kwietniu). Jak zauważa CBOS, w świetle deklaracji badanych społeczny wizerunek Palikota jest obecnie gorszy niż kiedykolwiek.CBOS zaznacza, że znacznie rzadziej niż wcześniej z brakiem zaufania Polaków spotyka się Jarosław Kaczyński, do czasu katastrofy prezydenckiego samolotu pod Smoleńskiem niezmiennie zajmujący czołową pozycję w tym negatywnym rankingu. Nieufność wobec szefa PiS deklaruje obecnie 34 proc. badanych – tyle samo, co w czerwcu i maju.Na kolejnym miejscu plasują się: Janusz Korwin-Mikke, któremu nie ufa 33 proc. badanych (brak pomiaru w poprzednich miesiącach) oraz premier Donald Tusk; nieufność wobec niego deklaruje w lipcu 26 proc. Polaków (o 2 pkt proc. więcej niż w czerwcu).Jedna czwarta Polaków – 25 proc. – nie ufa wicepremierowi Waldemarowi Pawlakowi (w porównaniu z czerwcem wzrost o 3 pkt proc.) oraz minister zdrowia Ewie Kopacz (wzrost o 6 pkt proc.). 20 proc. Polaków darzy nieufnością marszałka Sejmu Grzegorza Schetynę (o 1 punkt proc. więcej niż w czerwcu); 17 proc. badanych nie ufa Bronisławowi Komorowskiemu (spadek o 1 punkt proc.).Na kolejnych miejscach w rankingu nieufności znaleźli się Jerzy Miller (15 proc. – tyle samo, ile w czerwcu), Bogdan Klich (13 proc., tak jak w czerwcu). 12 proc. badanych deklaruje nieufność wobec Radosława Sikorskiego (bez zmian od czerwca) oraz posła PiS Pawła Poncyljusza (o 1 punkt proc. więcej niż przed miesiącem). Także 12 proc. badanych nie ufa Markowi Belce (wzrost o 1 punkt proc.).10 proc. Polaków nie ufa Bieleckiemu, 9 proc. – posłance PiS Joannie Kluzik-Rostkowskiej (spadek o 2 pkt proc).Jak ocenia CBOS, wyniki lipcowego sondażu wskazują, że poprawiły się oceny społeczne tych, którzy bardzo dobrze wypadli w wyborach prezydenckich.Jednocześnie CBOS podkreślił, że najbardziej stracili w ocenie badanych: szef MSWiA Jerzy Miller – którego konto obciążać mogą, z jednej strony skutki czerwcowej powodzi w Polsce, z drugiej – krytyczne głosy dotyczące śledztwa w sprawie katastrofy smoleńskiej (Miller przewodniczy polskiej komisji wyjaśniającej okoliczności tej katastrofy) oraz Waldemar Pawlak, który w wyborach prezydenckich uzyskał wynik poniżej oczekiwań - 1,75 proc. głosów.Sondaż przeprowadzono w dniach 8-14 lipca na liczącej 899 osób reprezentatywnej próbie losowej dorosłych mieszkańców Polski.",,
„To byłoby niezrozumiałe dla części wyborców”,"– Już odpłynęła od nas duża część elektoratu centroprawicowego. Takie deklaracja o współpracy z SLD będą powodowały dalszy odpływ – tak Jarosław Gowin (PO) komentował w TVP Info słowa premiera Donalda Tuska z wywiadu dla „Polityki”, że SLD może być ewentualnym partnerem koalicyjnym Platformy po wyborach w 2015 r.",,,
„Stracona okazja” i „zamach”. Reakcje po przemówieniu katalońskiego premiera,"Madryt, katalońska opozycja oraz zwolennicy niepodległości tego regionu Hiszpanii komentują wystąpienie premiera Carlesa Puigdemonta. Okazuje się, że żadna ze stron nie jest zadowolona z decyzji szefa katalońskiego rządu.","Zwolennicy secesji w katalońskim parlamencie uznali, że deklaracja premiera Carlesa Puigdemonta, który ogłosił secesję regionu, a zarazem ją odroczył, to zmarnowana okazja na uzyskanie niepodległości.Skrytykowała go za to rzeczniczka separatystycznej lewicowej partii CUP Anna Gabriel, która powiedziała, że jest to kompletny zwrot w polityce katalońskiego rządu. – Sądziliśmy, że będzie to solenna proklamacja republiki katalońskiej. Wierzyliśmy, że to się właśnie dziś wydarzy – dodała.Przywódca katalońskich socjalistów (PSC) Miquel Iceta powiedział Puigdemontowi, że nie może opóźniać deklaracji, której nie jest przede wszystkim w stanie ogłosić. Dodał, że referendum podzieliło ludność Katalonii, zamiast ją zjednoczyć.Opozycja na niePremiera skrytykowali także opozycyjni deputowani. Jak podaje EFE, opozycja zaatakowała szefa rządu natychmiast po jego wystąpieniu. Ines Arrimadas, rzeczniczka partii Ciudadanos,  nazwała jego wystąpienie „zamachem”. „Niedopuszczalna” deklaracjaMadryt uznaje deklarację szefa władz Katalonii za „niedopuszczalną” – ogłosił we wtorek wieczorem rząd premiera Mariano Rajoya.Rząd nie akceptuje sytuacji, która „uprawomocniłaby zakazane katalońskie referendum” lub „implikowaną” w deklaracji Puigdemonta niepodległość tego regionu – powiedział przedstawiciel rządu w Madrycie, cytowany przez AP. – Hiszpański rząd usiądzie do stołu z administracją Katalonii, kiedy ta przestanie łamać prawo – podkreśliła wicepremier Soraya Saents de Santamaria. Wyjaśniła, że rząd nie może uznać katalońskiego prawa o referendum, gdyż zostało ono zablokowane przez Trybunał Konstytucyjny.Nie można zatem – dowodziła – opierać secesji na referendum, bo głosowanie było nielegalnym aktem. Dodała, że Puigdemont bez powrotu do legalności i demokracji nie może żądać mediacji. – Dialog między demokratami odbywa się zgodnie z prawem, szanując zasady gry a nie wymyślając je w zależności od potrzeb – powiedziała.",,
Politolog o zmianach na scenie politycznej: PiS zajęło większość społecznego centrum,"PiS wzmocnił społeczną legitymację. Zmiany polityczne zajdą tylko, gdy dojdzie do silnego tąpnięcia gospodarczego – powiedział politolog prof. Rafał Chwedoruk.","Wykładowca Uniwersytetu Warszawskiego w rozmowie z „Rzeczpospolitą"" wskazał, że w mijającym roku „Prawo i Sprawiedliwość wzmocniło społeczną legitymację, pozyskując kolejnych wyborców, zajęło większość społecznego centrum, utrzymało kluczową na drodze do centrum zdolność samoograniczania się, zarazem wciąż borykało się z problemami kadr na różnych szczeblach"". – Opozycja pozostała w kręgu wyborców z dominującą pozycją miejskiej klasy średniej, która karnie stawia się przy urnach, ale nie wypracowała drogi do centrum, a przynajmniej do ograniczenia jego mobilizacji przez PiS. Po czterech latach zamieszania, prób wewnętrznych rewolucji okazało się, że realnie wśród opozycji istnieją PO, SLD i PSL, a więc nihil novi – dodał.Zdaniem Chwedoruka trudno też mówić o słabnięciu PiS. – Lepsze określenie obecnej sytuacji, to pat. PiS, silny społecznym poparciem, osłabił polityczne podstawy swoich rządów, co było efektem paradoksu – w sytuacji wejścia do Sejmu wszystkich startujących partii model d'Hondta nie działał standardowo. Problemem PiS jest przede wszystkim nikła przewaga w Sejmie i liczba mandatów sojuszników. Ceny i kwestia NIK mogą mieć znaczenie tylko wtedy, gdyby doszło do silnego tąpnięcia gospodarki – zaznaczył politolog.Prof. Chwedoruk był też pytany w rozmowie z dziennikiem, czy konflikt o praworządność z unijnymi instytucjami oraz osobne stanowisko w kwestiach klimatycznych mogą zaszkodzić PiS? Jego zdaniem kwestie te „będą po prostu jednym z instrumentów nacisku na Warszawę w kontekście długoterminowego pogłębiania integracji UE"". – Na sytuację wewnętrzną w Polsce nie wpłyną – dodał.",,
Prezydent Poznania zażenowany „symulowaniem zabójstwa” abpa Jędraszewskiego,"To nie happeningi, tylko jawne nawoływanie do przemocy – podkreślił prezydent Poznania Jacek Jaśkowiak, odnosząc się do występu drag queen, podczas którego symulowano zabójstwo abpa Jędraszewskiego.","W sobotę w poznańskim klubie Punto odbyły się wybory Mr. Gay Poland. Na zdjęciach z wydarzenia jedna z drag queen wystąpiła z „kukłą” z wizerunkiem abpa Marka Jędraszewskiego. Na zdjęciach widać było dmuchaną lalkę, która w miejscu twarzy miała przyklejone zdjęcie abpa Jędraszewskiego. W trakcie występu – jak podają lokalne media –miało dojść do „symulowania zabójstwa” metropolity krakowskiego, który w ostatnim czasie krytykował ideologię środowisk LGBT.  W czwartek do sprawy odniósł się prezydent Poznania Jacek Jaśkowiak. W mediach społecznościowych napisał, że „ten incydent nie ma nic wspólnego ze sztuką czy wolnością artystycznego wyrazu”.  Jak dodał, „niestety, wpisuje się w klimat politycznych aktów zgonu wystawionych przez »Młodzież Wszechpolską«”. – To nie happeningi, tylko jawne nawoływanie do przemocy. Liczę, że zajmą się tym organy ścigania – podkreślił Jaśkowiak.  Kiedy o zdarzeniu poinformowały lokalne media, organizatorzy wydarzenia przeprosili za występ z udziałem drag queen Mariolkaa Rebell. Jak wskazali, „w imieniu swoim chcemy przeprosić wszystkie osoby, które poczuły się urażone występem jednej z drag queen podczas naszego wydarzenia. Pragniemy jednak zaznaczyć, iż nie zostaliśmy wcześniej poinformowani o szczegółach występu. Nie akceptujemy tego typu występów” – dodali.  Za swój występ przeprosiła także drag queen Mariolkaa Rebell. W mediach społecznościowych napisała: „chciałabym przeprosić wszystkich, którzy poczuli się urażeni charakterem mojego występu w sobotę dnia 10.08.2019 r. na Gali Mr. Gay Poland w klubie Punto Punto Club. Emocje, jakie mną targały po wypowiedzi arcybiskupa Jędraszewskiego, zostały przeze mnie przedstawione w sposób, którego żałuję” – podkreśliła.  Dodała, że „kukła użyta w performansie była metaforą nie osoby arcybiskupa, lecz poglądów i wypowiedzi, które w ostatnim czasie zostały przez niego wyrażone”. – Niemniej jednak rozumiem, iż występ przybrał kształt przekraczający granice wyrażania siebie. Wszystkie otrzymane uwagi wzięłam do serca – zaznaczyła. Do sprawy odniósł się także rzecznik KEP ks. Paweł Rytel-Andrianik, który podkreślił, że „z przykrością przyjęliśmy informację o manifestacji nienawiści w jednym z poznańskich klubów. Podżeganie do nienawiści wobec jakiegokolwiek człowieka nie mieści się kanonach europejskiej cywilizacji”.  W środę wieczorem rzecznik praw obywatelskich Adam Bodnar zapowiedział podjęcie z urzędu sprawy występu z „kukłą” przedstawiającą abpa Jędraszewskiego. „Trudno mi znaleźć uzasadnienie dla tego typu działań promujących przemoc, szczególnie pod płaszczykiem wolności artystycznej” – napisał na Twitterze Adam Bodnar.  Rzecznik wielkopolskiej policji mł. insp. Andrzej Borowiak powiedział, że dotychczas nie wpłynęło do policji żadne zawiadomienie w tej sprawie.  Abp Marek Jędraszewski jest atakowany przez środowiska lewicowo-liberalne i homoseksualistów za słowa o „tęczowej zarazie”, które wypowiedział 1 sierpnia w 75. rocznicę wybuchu Powstania Warszawskiego. Podczas homilii w bazylice Mariackiej w Krakowie metropolita podkreślił, że to z powstańczych mogił narodziła się wolna Polska. – Trzeba było długo na nią czekać (...) Czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa – powiedział.  Wyrazy solidarności z arcybiskupem wyraziły środowiska katolickie, m.in. przewodniczący Konferencji Episkopatu Polski abp Stanisław Gądecki i prymas Czech kard. Dominik Duka, środowiska prawicowe i Światowy Związek Żołnierzy AK.  Duchownego krytykują środowiska popierające ideologię LGBT. Lider Wiosny Robert Biedroń w liście do papieża Franciszka nawiązał do słów abpa Jędraszewskiego i poprosił go o „reakcję, która zmieni nienajlepsze dzisiaj oblicze polskiego Kościoła”.  Ośrodek Monitorowania Zachowań Rasistowskich i Ksenofobicznych złożył do krakowskiej prokuratury zawiadomienie o podejrzeniu popełnienia przestępstwa przez abpa Jędraszewskiego.",,
Polak uciekł z więzienia w Neapolu. To pierwsza ucieczka od stu lat,"32-letni Polak uciekł w niedzielę z więzienia Poggioreale w Neapolu – podały włoskie media. Więzień zbiegł zjeżdżając na prześcieradle, gdy skazani udawali się na mszę do kaplicy. To pierwsza ucieczka z tego zakładu karnego od 100 lat.","Neapolitańskie Poggioreale ma ponurą sławę jako najbardziej przepełnione w Europie więzienie, w którym panują ciężkie warunki, a kary odbywają tam między innymi mafiozi. Media podały, że Polak Robert L., oczekujący w areszcie śledczym na proces za zabójstwo murarza z Ukrainy, zrobił sznur z prześcieradła i przeskoczył na drugą stronę muru. W więzieniu przebywał od grudnia zeszłego roku. To pierwsza udana ucieczka z tego więzienia od stulecia – odnotowano w relacjach telewizyjnych. Przed kilkoma laty, gdy jeden z więźniów próbował uciec, odniósł ciężkie obrażenia. Szef związku zawodowego pracowników straży więziennej z Neapolu Luigi Castaldo stwierdził, że przyczyną niedzielnego zdarzenia są braki w personelu w więzieniu, w którym około 200 funkcjonariuszy pilnuje 2500 osadzonych. Więźniów jest tam, jak przypomniał, o 800 więcej niż jest tam miejsc.",,
Ursula von der Leyen szefową KE. Z poparciem większości polskich europosłów,383 europosłów poparło kandydaturę Ursuli von der Leyen na przewodniczącą Komisji Europejskiej. Wśród nich byli eurodeputowani Prawa i Sprawiedliwości. Zgodnie z podjętymi wcześniej uzgodnieniami przedstawiciele Polski mają uzyskać istotne stanowiska w nowej Komisji.,"Poparcie tej kandydatury było wynikiem porozumienia między unijnymi przywódcami – przypomniał po głosowaniu europoseł PiS Joachim Brudziński. – Przy akceptacji premiera Morawieckiego jest to z punktu widzenia interesów Polski optymalny wybór – wyjaśnił. Poparcie dla Ursuli von der Leyen zadeklarowały także Platforma Obywatelska, SLD i PSL. Szef polskiej delegacji we frakcji ludowców, Andrzej Halicki z PO, mówił, że prezentowane przez nią stanowisko jest zbieżne z interesem Polski.  Przed głosowaniem niemiecka kandydatka podczas kilkugodzinnej debaty starała się przekonać do siebie różne frakcje Europarlamentu. Przekonując nieprzychylnych jej dotąd Zielonych deklarowała poparcie dla ambitnych celów klimatycznych, czyli intensywnej redukcji emisji gazów cieplarnianych.  Starając się zyskać poparcie socjaldemokratów i liberałów, mówiła z kolei o praworządności.  – Przez wieki Europejczycy walczyli bardzo ciężko o swoją wolność i niepodległość. Praworządność jest najlepszym narzędziem, by bronić tych wolności i chronić najsłabszych w naszej Unii, dlatego nie może być żadnych kompromisów, jeśli chodzi o poszanowanie rządów prawa. Nigdy ich nie będzie – oświadczyła. Kolejne propozycje von der Leyen to nowe otwarcie w sprawie migracji, włącznie z odnowioną reformą rozporządzenia dublińskiego regulującego kwestie rozpatrywania wniosków azylowych. Właśnie w sprawie propozycji tej reformy, przez system relokacji uchodźców, „28” nie mogła się porozumieć.  Von der Leyen od 2013 roku – jako pierwsza kobieta w historii Niemiec – pełni funkcję ministra resortu obrony. Dziennik „Die Welt” podkreślił, że jest bliską sojuszniczką kanclerz Niemiec Angeli Merkel. Nowa szefowa KE pracowała też jako minister ds. rodziny, osób starszych, kobiet i młodzieży, minister pracy i spraw społecznych.  Od 1990 roku działa w Unii Chrześcijańsko-Demokratycznej. W niemieckim rządzie zasiada od 2005. W marcu 2003 roku wybrano ją na stanowisko ministra spraw społecznych w rządzie Dolnej Saksonii. Wcześniej pełniła różne funkcje na poziomie lokalnym. Na polityczną scenę narodową weszła w 2004 roku.  W przeszłości podkreślała, że jest zwolenniczką federalizmu. – Moim celem są Stany Zjednoczone Europy, o strukturze takiej, jak Szwajcaria, Niemcy czy USA – mówiła w 2011 roku w rozmowie z „Der Spiegel”.",,
Kolejna napastliwa wypowiedź Moskwy. Ławrow zarzuca innym krajom „fałszowanie historii”,"Rosja wie o tym, że Polska namawia przedstawicieli krajów zachodnich, by na uroczystościach w Izraelu 23 stycznia przedstawiali w wystąpieniach polski punkt widzenia odnoszący się do stanowiska Rosji wobec II wojny światowej – powiedział na konferencji prasowej w Moskwie Siergiej Ławrow. Minister spraw zagranicznych Rosji zapewnił, że jego kraj nadal czyni wszystko, co jest konieczne „w celu przeciwdziałania fałszowaniu historii” i zachowania „dobrego imienia żołnierzy zwycięzców”.","– W przyszłym tygodniu w Jerozolimie będzie wydarzenie międzynarodowe z udziałem m.in. prezydenta (Władimira) Putina (...). Wiemy, że nasi polscy koledzy – choć prezydent (Andrzej) Duda powiedział, że nie pojedzie na to wydarzenie, nie wiem czemu (...) – wiemy, że polscy koledzy próbują przekonać zachodnich uczestników (...), aby oni w swoich wystąpieniach przedstawili polski punkt widzenia odnoszący się do stanowiska Rosji wobec II wojny światowej – powiedział Ławrow.  Jak dodał, Rosja nadal czyni wszystko, co jest konieczne w celu przeciwdziałania fałszowaniu historii i zachowania „dobrego imienia żołnierzy zwycięzców”.  Ławrow powiedział też, że Rosja będzie też podejmować działania w celu niedopuszczenia do rewizji uznanych przez społeczność międzynarodową rezultatów zwycięstwa nad nazizmem.  Mówił o tym w kontekście wrześniowej rezolucji europarlamentu. Wspominając o niej powiedział, że „Parlament Europejski jest oczywiście organizacją międzynarodową, ale nie jest uniwersalny”. Ocenił, że w PE „wiele rzeczy dzieje się z inicjatywy mniejszości” i dodał, że jest to „dość agresywna mniejszość”, w której „pierwsze skrzypce grają kraje nadbałtyckie i inne”. Rosyjski minister odniósł się bezpośrednio do stosunków polsko-rosyjskich; stwierdził, że Rosja i Polska miały kiedyś „całą strukturę mechanizmów dwustronnych”, wśród których była także grupa historyków, „którzy zajmowali się bardzo nieprostymi kwestiami przeszłości”. Jak dodał, grupa ta przygotowała podręcznik, w którym przedstawiono wspólne artykuły, a przy tematach, w których zdania były rozbieżne – przygotowano osobne artykuły. – Uważam, że ta praca powinna zostać wznowiona, nie powinna stać się zakładniczką prób uczynienia z historii propagandy – powiedział. Przed kilkoma laty działała polsko-rosyjska Grupa ds. Trudnych, która jednak nie przygotowała wspólnego podręcznika. Pomoce dla nauczycieli historii przygotowała później inna grupa historyków z Polski i Rosji. Nie jest jasne, o której grupie wypowiadał się Ławrow.  Polityk mówił też, że rosyjski resort obrony opublikował „dane archiwalne o tym, jak i kto wyzwalał Warszawę”. Dodał następnie: „Byłoby ważne dowiedzieć się, co strona polska powie, po tym, jak je przestudiuje”.  Wcześniej ministerstwo obrony poinformowało o publikacji odtajnionych dokumentów dotyczących m.in. wkroczenia Armii Czerwonej do Warszawy 17 stycznia 1945 roku. Resort podkreślił, że publikacja dokumentów to „kontynuacja działalności mającej na celu ochronę prawdy historycznej”.  Minister poruszył również inne tematy. – Rosja popiera konferencję pokojową w sprawie konfliktu w Libii, która ma odbyć się w najbliższą niedzielę w Berlinie i będzie w niej uczestniczyć – powiedział.  Jak dodał, Rosja od samego początku popierała inicjatywę konferencji w Berlinie. Zdaniem Ławrowa najważniejsze jest, by po konferencji strony konfliktu w Libii nie zaczęły wysuwać dodatkowych warunków. Podkreślił, że teraz stosunki między nimi są bardzo napięte.",,
Ławrow: biznes z Europą po staremu już nie jest możliwy,– Rosja nie widzi możliwości powrotu do starych zasad współpracy z Europą – powiedział szef rosyjskiej dyplomacji Siergiej Ławrow podczas posiedzeniu Rady do spraw polityki zagranicznej i obrony. – Biznes po staremu już nie jest możliwy – dodał.,"Rosyjski minister powiedział, że Moskwa nie zamierza „strzelać sobie w stopę” i rezygnować ze współpracy z Unia Europejską. Dodał jednak, że muszą zmienić się warunki współpracy.Według Ławrowa do tej pory to Unia Europejska narzucała swoje warunki. Teraz, stwierdził szef rosyjskiej dyplomacji, trzeba budować nowe kontakty między dwiema przestrzeniami gospodarczymi: Unią Europejską i Unią Euroazjatycką.Zapowiedział przy tym, że Moskwa jest gotowa rozpocząć rozmowy na temat wspólnej strefy wolnego handlu między obiema uniami. Propozycja taka ma paść w trakcie najbliższego spotkania ministrów spraw zagranicznych, na forum Organizacji Bezpieczeństwa i Współpracy w Europie.",,
Książę Karol grozi Harry'emu i Meghan,"Książę Karol mógłby całkowicie odciąć Meghan Markle i księcia Harry'ego od królewskich dochodów, gdyby całkowicie porzucili królewskie obowiązki. Jak informuje „Daily Mail”, para otrzymywała z tego tytułu ok 2,3 miliona funtów rocznie.","Wg źródła, na które powołuje się „The Times”, książę Karol miał powiedzieć, że „nie wypisze synowi czeku in blanco”.  W środę wieczorem książę Harry – wnuk Elżbiety II i młodszy syn Karola – oraz księżna Meghan niespodziewanie ogłosili na Instagramie, że zamierzają zrezygnować z roli wysokich rangą członków rodziny królewskiej. Zamierzają sami się utrzymywać oraz planują dzielić czas pomiędzy Wielką Brytanię a Amerykę Północną. Ich głównym zajęciem ma być obecnie działalność fundacji charytatywnej.  W wydanym tego samego wieczora oświadczeniu Pałacu Buckingham napisano: „Rozumiemy ich pragnienie, aby przyjąć inne podejście, ale są to skomplikowane kwestie, które będą wymagały czasu”. Według źródeł w Pałacu Buckingham, para nie konsultowała tego kroku z nikim z rodziny królewskiej, a wielu jej członków poczuło się dotkniętych formą, w jakiej zostało to zakomunikowane.  35-letni Harry i jego o trzy lata starsza żona od pewnego czasu wysyłali sygnały, że niezbyt dobrze odnajdują się w roli członków rodziny królewskiej. W październiku ubiegłego roku ujawnili, że życie pod nieustanną obserwacją mediów jest dla nich bardzo trudne. Harry, odnosząc się do doniesień medialnych o rozdźwięku między nim, a jego starszym bratem, powiedział, że wraz z Williamem znajdują się na „innych ścieżkach”.",,
Próbował rozbroić policjanta. Usłyszał zarzuty,"Dwa zarzuty usłyszał w czwartek mężczyzna, który w środę w Sądzie Najwyższym próbował wyjąć broń z kabury policjanta – powiedział rzecznik Komendanta Stołecznego Policji Mariusz Mrozek.","Postawione mężczyźnie zarzuty to naruszenie nietykalności cielesnej funkcjonariusza i użycie przemocy w celu zmuszenia go do zaniechania czynności służbowych. Grozi za to kara do trzech lat więzienia. Jako pierwsze poinformowało o tym radio RMF FM.– Materiały tej sprawy zostały przekazane do analizy Prokuraturze Rejonowej Warszawa-Śródmieście, a mężczyzna został zwolniony do domu –  powiedział Mrozek.",,
"Trump: utniemy pomoc dla trzech krajów, nie robią nic dla USA","Prezydent Donald Trump oświadczył w piątek, że Stany Zjednoczone w odwecie za napływ do USA karawan migrantów odetną wszelką pomoc gospodarczą, jakiej udzielają obecnie Gwatemali, Hondurasowi i Salwadorowi.","„Honduras, Gwatemala i Salwador nie robią nic dla Stanów Zjednoczonych, tylko biorą nasze pieniądze. Mówią, że w Hondurasie formuje się nowa karawana (uchodźców). Utniemy wszelką pomoc dla tych trzech krajów, które przez lata wykorzystywały Stany Zjednoczone!” – napisał Donald Trump na Twitterze.Prezydent USA już w październiku wystąpił z podobnym ostrzeżeniem, zapowiadając „istotne” obcięcie pomocy dla słynnego z najniższego w regionie poziomu życia, korupcji władzy i przemocy ulicznej Północnego Trójkąta Ameryki Środkowej. Wówczas jednak nie podjął żadnych działań. Według oficjalnych danych Departamentu Stanu USA, od października 2017 roku do września 2018 roku USA przeznaczyły 84 miliony dolarów na pomoc gospodarczą dla Gwatemali, 58 milionów dolarów dla Hondurasu i 51 milionów dolarów dla Salwadoru.Do tego należy dodać 42 miliony dolarów, które Pentagon wyasygnował dla całej Ameryki Środkowej i które były przeznaczone na walkę z koncernami narkotykowymi.Amerykański Kongres nie zatwierdził jeszcze wydatkowania funduszy na walkę z kartelami narkotykowymi w roku budżetowym 2019, który rozpoczął się w październiku.Chodzi o łączną kwotę 181 milionów dolarów.Prerogatywą prezydenta jest proponowanie zmniejszenia funduszy przeznaczonych dla Ameryki Środkowej, ale ostateczne decyzje w tej sprawie zawsze podejmuje Kongres USA.Jednak w żadnym wypadku prezydent USA nie może zgodnie z prawem obniżyć wysokości pomocy dla regionu zatwierdzonej przez Kongres – komentuje niezależny ośrodek pod nazwą Waszyngtońskie Biuro ds. Ameryki Łacińskiej (WOLA).Od października co najmniej 9 000 obywateli krajów środkowoamerykańskich – głównie Gwatemali, Salwadoru i Hondurasu – przemierzyło terytorium Meksyku w różnych karawanach i pochodach, aby przekroczyć granicę USA i prosić o azyl. Tysiące spośród nich nadal oczekują na upragnioną pieczątkę w granicznym meksykańskim mieście Tijuana.",,
„Nie” dla ACTA – demonstracje w kraju,"Ponad tysiąc osób w Warszawie zebrało się przed siedzibą polskiego biura Parlamentu Europejskiego, by sprzeciwić się podpisaniu umowy ACTA. Ich zdaniem, ten dokument w znaczący sposób ograniczy prawa i swobodę użytkowników internetu. Protesty odbyły się także we Wrocławiu i we Włocławku.","Demonstranci w stolicy skandowali m.in. „Precz z cenzurą” i „Nie dla ACTA”. Przynieśli zesobą także transparenty z hasłami: „Nie dla ACTA”, „O rety, rety, zabierają internety”,  Część osób miała usta zaklejone taśmą z napisem„ACTA”. Niektórzy trzymali biało-czerwone flagi; widoczne były też grupki osób wbarwach klubowych Legii Warszawa. Przed siedzibą biura PE pojawili się m.in. poseł Janusz Palikot i lider NowejPrawicy Janusz Korwin-Mikke. Palikot podkreślał w rozmowie z dziennikarzami,że ACTA doprowadzi do cenzurowania internetu. – Chodzi o eliminację treści,które są niewygodne politycznie – mówił poseł. Około 100 osób wzięło udział w proteście, który odbył się we Wrocławiu.Główna demonstracja jest zaplanowana w stolicy Dolnego Śląska na środę.Wtorkowe zgromadzanie było nielegalne, ponieważ do wrocławskiego magistratunie wpłynął wniosek o jego przeprowadzenie. Dlatego też uczestnicy, którzyzebrali się pod urzędem wojewódzkim starli się podzielić na kilkunastoosobowegrupki i tak przeszli do wrocławskiego Rynku. Skandowali hasła: „Stopcenzurze w internecie”, „Wolność słowa w internecie”, „Stop ACTA”.Podczas protestu zbierano podpisy pod wnioskiem o przeprowadzenie referendumws. wprowadzenia w Polsce ACTA. – Referendum to jedyna szansa skutecznegopowiedzenia stop ACTA. Blokowanie stron oraz działania polegające nahakowaniu nie spowodują, że rząd będzie przeciwny ACTA – tłumaczyłdziennikarzom Tomasz Pietruszka, jeden z organizatorów protestu. Podpisy podwnioskiem o referendum mają być zbierane w całej Polsce.Jak dodał, uczestnicy protestu są przeciwni piractwu w internecie. – Niezgadzamy się jednak z tym, że tak ważny dokument został utworzony za plecamiużytkowników internetu. Budzi on przy tym wiele wątpliwości. Nie powinno sięzakładać, że wszyscy użytkownicy internetu to złodzieje, a to co robimy doplagiat – mówił.Kilkaset młodych osób wzięło udział w proteście na Placu Wolności weWłocławku (woj. kujawsko-pomorskie). Manifestacja, którą zorganizowałoStowarzyszenie Projekt Włocławek i Portal Młody Włocławek, miała formęhappeningu. Zgromadzeni m.in. symbolicznie zakleili sobie usta taśmą i podpisali się poapelem do włocławskich parlamentarzystów, żeby zajęli jasne i jednoznacznestanowisko w sprawie ACTA. Na zakończenie ponieśli ręcedo góry w geście bezbronności. W internecie jest pół miliona przeciwników ACTAW internecie liczba przeciwników ACTA jest znacznie większa – przeciw porozumieniu wypowiada się około pół miliona polskich internautów. – Taka aktywność nie miała dotychczas precedensu, to dobry znak dlaspołeczeństwa obywatelskiego w Polsce – ocenia socjolog dr Dominik Batorski z Uniwersytetu Warszawskiego.Protest koncentruje się na portalu społecznościowym Facebook, gdzie założonokilkanaście stron wyrażających sprzeciw wobec podpisania umowy. Są to m.in.:„Wolność dla internetu”, „Nie dla ACTA”, „Stop ACTA”, „Milion podpisów – NIEDLA ACTA”. Najwięcej osób - ponad 400 tys. - przyłączyło się do wydarzenia „Nie dla ACTA- nie zgadzam się na podpisanie umowy przez Polskę”. Fanpage „Nie dla ACTA wPolsce” od soboty polubiło ponad 170 tys. użytkowników. – Żaden inny fanpagenie zgromadził tak dużej liczby osób w tak krótkim czasie, najpopularniejszymfanpage'om udawało się zgromadzić 100 tys. osób w ciągu miesiąca – zaznaczył Batorski. Liczbęużytkowników Facebooka w Polsce szacuje się na 7,5 mln. Inicjatorzy „Nie dla ACTA w Polsce” deklarują, że nie są społecznościąanonimową. Na stronie na Facebooku relacjonują przystępowanie do protestukolejnych polskich stron internetowych. Na liście jest ich ok. 900, m.in.:allegro.pl, kwejk.pl, nowoczesnapolska.org.pl, nonsensopedia.wikia.com,lokalne.org, antyweb.pl, histmag.org, antymuza.pl, demotywatory.pl.Do protestu nie dołączą polscy wikipedyści. Rzecznik Stowarzyszenia WikimediaPolska Paweł Zienowicz wyjaśnił PAP, że zapisy porozumienia są na tyleniejasne i ogólnikowe, że nie wiadomo, jak ten dokument może wpłynąć nawolność w internecie.Ponad 120 tys. użytkowników polubiło na Facebooku stronę „Ty głosujesz naACTA, ja nie głosuję na Ciebie”. W opisie fanpage'a znalazło się objaśnienie:”Wszyscy, którzy polubią tę stronę deklarują, że podczas najbliższych wyborównie poprą polityka ani jego partii, którzy opowiedzą się za podpisaniem ACTA”.Będą manifestacje w innych miastach?To w internecie organizują się osoby, mające zamiar pokazać swój sprzeciwwobec ACTA na ulicach polskich miast. Na Facebooku swój udział zapowiedzieli jeszcze mieszkańcy   Gdańska, Torunia, Opola,Zamościa, Bolesławca, Katowic, Krakowa, Lublina i Rybnika. Petycję przeciwko ACTA, zamieszczoną na stronie petycjeonline.pl, poparłoprawie 110 tys. osób. Internauci składają też podpisy pod listem do premiera,dostępnym na stronie petycje.pl. Pod apelem o niepodpisywaniemiędzynarodowego porozumienia, skierowanym do Donalda Tuska, podpisało siędotychczas ponad 30 tys. użytkowników. Stronę polskiej Wikipedii z artykułemdotyczącym porozumienia ACTA odwiedziło w sobotę 180 tys. internautów.ACTA (Anti-Counterfeiting Trade Agreement) to międzynarodowa umowa handlowadotycząca zwalczania handlu towarami podrobionymi i walki z naruszeniamiwłasności intelektualnej. Do porozumienia, zainicjowanego w 2006 r. przez USAi Japonię, przystąpiło osiem państw wysoko rozwiniętych, wkrótce ma dołączyćdo niego UE. Polski rząd przyjął już uchwałę o udzieleniu zgody na podpisanieACTA i o warunkach jej wykonania. Planowane przystąpienie Polski do umowywywołało protest internautów i ataki na strony internetowe urzędówpaństwowych.                                                    fot.                                            W warszawskiej pikiecie wziął udział nawet pies (fot. PAP/Paweł Supernak)",,
"„Kreml nadal działa, zachęca do stalinizmu”. Debata o pakcie Ribbentrop-Mołotow w PE","Rosja i Niemcy zawierając pakt Ribbentrop-Mołotow podzieliły Europę, doprowadziły do II wojny światowej i milionów ofiar. Europa nie może zapominać o tych wydarzeniach, jeśli chce tworzyć wspólną przyszłość – mówili europosłowie  podczas debaty o pakcie Ribbentrop-Mołotow oraz zbrodniach komunizmu i nazizmu.","Parlamentarzyści mówili też w Strasburgu o tym, że Europa musi pamiętać o milionach ofiar totalitarnych reżimów: nazistowskich Niemiec i komunistycznej Rosji. Podkreślali, że te zbrodnie nie mogą być relatywizowane. Debata była wstępem do rezolucji, która ma być przegłosowana 19 września. Europosłanka PiS Anna Fotyga powiedziała, że jej pomysł na ten dokument powstał w 80. rocznicę „szalonego, straszliwego paktu Ribbentrop-Mołotow, zawartego między hitlerowskimi Niemcami a sowiecką Rosją”. Dodała, że przedstawiciele grup politycznych byli w stanie uzgodnić wspólny projekt rezolucji po dwóch godzinach niełatwych negocjacji. – To jest światełko nadziei, że Europa jest zdolna do wspólnej pamięci, do opisania wydarzeń historycznych, wyciągania wniosków, oddawania czci wszystkim ofiarom totalitaryzmów, ale również uhonorowania tych bohaterów, którzy stawali przeciwko straszliwym reżimom. Chcielibyśmy postulować ustanowienie święta w rocznicę egzekucji jednego z takich bohaterów: rotmistrza Witolda Pileckiego – powiedziała Fotyga. Jej rodaczka, europosłanka Vilija Blinkevicziute podkreśliła, że pochodzi z kraju, który zaznał masowych deportacji do gułagów. – Musimy przeciwstawić się próbom gloryfikacji reżimów komunistycznego i faszystowskiego i próbom minimalizacji przestępstw popełnionych przez te reżimy – wskazała. Wielu posłów, którzy wzięli udział w debacie, wypowiadało się w podobnym duchu. Były jednak głosy krytyczne wobec projektu rezolucji. Gilles Lebreton, Francuz ze skrajnie prawicowej frakcji Tożsamość i Demokracja, przekonywał, że choć nie można zapominać o zbrodniach komunizmu i nazizmu, to jednak nie można utożsamiać współczesnej Rosji ze zbrodniami czasów stalinowskich, bo odcięła się ona od nich.Skrajnie lewicowi posłowie GUE wskazywali natomiast, że w rezolucji brakuje odniesień do tego, że to Armia Czerwona wyzwoliła Europę w czasie II wojny światowej i pokonała faszyzm. Do tych odpowiedzi odniósł się europoseł PO Radosław Sikorski. –  Ta debata udowadnia, dlaczego potrzebujemy tej rezolucji. Koledzy ze skrajnej lewicy mówią, że Armia Czerwona pokonała Hitlera i to prawda, ale nie chcą pamiętać, że ZSRR był przez dwa lata sojusznikiem faszystowskich Niemiec i nie chcą pamiętać, że reżimy komunistyczne są odpowiedzialne za śmierć ok. 100 mln swoich własnych obywateli – powiedział. – Z kolei kolega z francuskiej skrajnej prawicy mówił, że współczesna Rosja odcięła się od spuścizny Związku Radzieckiego. Niestety, to nieprawda. W ostatnich dniach mieliśmy oficjalne stwierdzenia władz rosyjskich, ministerstw, ambasad, zaprzeczające faktom paktu z Hitlerem i inwazji na Polskę – przypomniał Sikorski. – Potrzebujemy więc tego dnia pamięci. Zgadzam się z moją poprzedniczką Anną Fotygą, że bardzo dobrym patronem dnia byłby Witold Pilecki, polski oficer, który zgłosił się na ochotnika do Oświęcimia. Zamiast nagrody za swoje bohaterstwo został zamordowany przez władze komunistyczne w sfingowanym procesie – wskazał polityk PO.  Europoseł Joachim Brudziński (PiS) mówił z kolei, że 10 lat temu, w 70. rocznicę wybuchu wojny na Westerplatte premier Rosji relatywizował powody wybuchu tej wojny, odwołując się do niesprawiedliwości Traktatu Wersalskiego. Przypomniał, że minister spraw zagranicznych Wiaczesław Mołotow po agresji sowieckiej Rosji na Polskę nazwał ją „pokracznym bękartem” tego traktatu. – Wczoraj, przedwczoraj mogliśmy usłyszeć z ust rosyjskich polityków kolejne próby relatywizowania historii. Mówimy o przyszłości Europy, ale ta przyszłość musi być oparta na prawdzie. Prawda wygląda następująco: nie byłoby współczesnej Europy, gdyby nie filozofia grecka, prawo rzymskie i wartości wywiedzione ze Starego i Nowe Testamentu, czyli chrześcijaństwo – wskazał. W debacie wypowiadał się też europoseł Andrzej Halicki (PO). Podkreślił, że pakt Ribbentrop-Mołotow, który był sojuszem dwóch totalitaryzmów, nie może być zapomniany.  – Musi stanowić naukę na przyszłości, bowiem wszyscy, którzy ignorują radykalizmy, nacjonalizmy pozawalają na to, żeby to, co wydarzyło się w Europie w XX wieku, mogło powtórzyć się w przyszłości. Nie można na to pozwolić – zaznaczył. Kosma Złotowski (PiS) mówił, że ZSRR atakując Polskę we wrześniu 1939 r. tłumaczył, że chroni ludność białoruską, ukraińską.  – Ta ochrona polegała na milionowych wywózkach do obozów koncentracyjnych na Syberii. Ta ochrona polegała na terrorze. Szanowni państwo, nazizm się skończył, Związek Radziecki się skończył, ale te praktyki pozostały. Popatrzcie państwo na Gruzję, na Krym, na wschód Ukrainy. Tam dzisiaj wciąż świszczą kule. Z tych wydarzeń musimy wyciągnąć wnioski na przyszłość Europy – wskazał. W debacie wzięła też udział minister ds. europejskich sprawującej przewodnictwo w UE Finlandii Tytti Tuppurainen. Wykorzystała ją, żeby mówić o konieczności poszanowania praworządności i wspólnych wartościach UE.",,
Papież Franciszek kanonizował 35 nowych świętych. W tym pierwszych męczenników Ameryki,"Franciszek odprawił mszę kanonizacyjną na Placu św. Piotra. W poczet świętych włączonych zostało 35 beatyfikowanych, w tym 30 brazylijskich męczenników.","30 brazylijskich męczenników zginęło za wiarę w 1645 roku. Zostali brutalnie zamordowani przez holenderskich kalwińskich żołnierzy. Franciszek kanonizował też trzech chłopców, którzy zostali zamordowani na początku XVI wieku w Tlaxcala na terenie dzisiejszego Meksyku, bo walczyli z bałwochwalstwem. Byli pierwszymi męczennikami Ameryki. Franciszek podczas mszy kanonizacyjnej powiedział: – Życie chrześcijańskie, pozbawione miłości do Boga staje się ciałem bez duszy, wyzutym z etyki zbiorem zasad i praw, przestrzeganych bez żadnego powodu.",,
"„To wskaźnik stanu zdrowia demokracji”. Zagłosowało 61,1 proc. wyborców","61,1 proc. uprawnionych do głosowania wzięło udział w wyborach parlamentarnych do Sejmu i Senatu. To rekord frekwencji w ostatnich 30 latach.","Wyższa była tylko frekwencja w wyborach „kontraktowych” 4 czerwca 1989 r. (62,7 proc.) W pierwszych w pełni wolnych wyborach w 1991 r. była już znacznie niższa i wynosiła 43,2 proc.  Najmniej uprawnionych skorzystało z prawa głosu w wyborach parlamentarnych w 2005 r. (40,6 proc.), najwięcej – nie licząc tych właśnie zakończonych – dwa lata później, w przedterminowych wyborach w 2007 r. (53,9 proc.) W ciągu trzydziestolecia trudno wyodrębnić trend spadku czy wzrostu frekwencji wyborczej. W 1993 r. frekwencja była o wiele wyższa niż dwa lata wcześniej (52,1 proc. w stosunku do 43,2 proc.), by następnie stopniowo spadać do wspomnianego minimum w 2005 r.  Po 2007 r. (53,9 proc.) frekwencja spadła cztery lata później do 48,9 proc., a w 2015 r. znów wzrosła do 50,9 proc. To jeden z wyższych wyników w Europie, ale nie najwyższy. Najpilniej spełniają obywatelski obowiązek Maltańczycy. W 2017  r. frekwencja w wyborach parlamentarnych na Malcie sięgnęła 92,1 proc.  Na drugim miejscu w Europie pod względem frekwencji plasuje się Luksemburg (89,7 proc.), na trzecim – Belgia (88,7 proc.).  Polska jest jednym z krajów o najniższej frekwencji wyborczej na naszym kontynencie. Gorzej jest między innymi na Litwie (w wyborach do Sejmu RL w 2016 r. głosowało 50,6 proc. uprawnionych) i Łotwie (54,6 proc.). Wśród naszych środkowoeuropejskich sąsiadów względnie wysoką frekwencją  wyróżniają się Węgry (70,2 proc. frekwencji w wyborach do Zgromadzenia Narodowego). W Estonii udział w ostatnich wyborach do Riigikogu wzięło 63,7 proc. uprawnionych. W Czechach frekwencja w wyborach do Izby Poselskiej wynosiła 60,8 proc, a na Słowacji deputowanych do Rady Narodowej wybierało 59,8 proc. uprawnionych.",,
"Zmarł Bolesław Sulik, były szef KRRiT","W wieku 83 lat zmarł we wtorek Bolesław Sulik – filmowiec, scenarzysta, publicysta i krytyk, były przewodniczący Krajowej Rady Radiofonii i Telewizji, były członek Rady Nadzorczej TVP.","Bolesław Sulik urodził się 8 kwietnia 1929 r. w Toruniu. Prawie całe życie spędził na emigracji w Wielkiej Brytanii. Po II wojnie światowej osiadł tam z ojcem – gen. Nikodemem Sulikiem, dowódcą 5. Kresowej Dywizji Piechoty w armii generała Andersa.W połowie lat sześćdziesiątych nawiązał bliskie kontakty z polskim środowiskiem literackim i filmowym. Był współscenarzystą filmu Andrzeja Wajdy „Smuga cienia” z 1976 r. Współpracował też przy scenariuszach filmów Jerzego Skolimowskiego – „Na samym dnie” z 1970 r. oraz „Fucha” z 1982 r. Wyreżyserował i wyprodukował też głośny film dokumentalny „W Solidarności”,zrealizowany dla brytyjskiej BBC.W Polsce na stałe zamieszkał w maju 1991 r. W 1993 r., z rekomendacji UniiDemokratycznej, został wybrany w skład Krajowej Rady Radiofonii i Telewizji. Jej przewodniczącym został w grudniu 1995 r., funkcję tę pełnił do kwietnia 1999 r.W maju 1999 r. prezydent Aleksander Kwaśniewski odznaczył Sulika KrzyżemKomandorskim Orderu Odrodzenia Polski „za wybitne zasługi w działalności narzecz polskiego radia i telewizji”.W czerwcu tego samego roku do Sejmu trafił wniosek o postawienie Sulika przed Trybunałem Stanu. Podpisało go 122 posłów i 6 senatorów, głównie z AWS. Wnioskodawcy zarzucili byłemu szefowi KRRiT „odmowę przyznania zagwarantowanych w koncesji częstotliwości dla Radia Maryja”. Sejm postępowanie w tej sprawie umorzył w maju 2001 r.W 1999 r. Sulik został doradcą ds. programowych zarządu TVP, a w 2000 r. –członkiem Rady Nadzorczej tej spółki z rekomendacji ówczesnego przewodniczącego KRRiT Juliusza Brauna. Później kierował Działem Artystyczno-Literackim Filmu Agencji Filmowej TVP.",,
Szli na odsiecz Lwowa.  Pogrzeb żołnierzy poległych w 1939 r.,"Pochówek obrońców Lwowa i okolic to przesłanie o współpracy Polski i Ukrainy - powiedział minister obrony Antoni Macierewicz, który wziął w piątek udział w uroczystym pochówku 27 polskich żołnierzy poległych w rejonie Lwowa w 1939 roku. Ich szczątki odnaleziono dzięki staraniom Fundacji Wolność i Demokracja. Wśród nich jest dwóch oficerów. Polegli, gdy szli na odsiecz Lwowa.","To już kolejny pochówek na cmentarzu w Mościskach. W ubiegłym roku spoczęły na nim szczątki 111 odnalezionych żołnierzy. Jan Dubiel z Fundacji Wolność i Demokracja mówi, że planowane jest tutaj stworzenie największego polskiego cmentarza ze szczątkami bohaterów z września 1939 roku, którzy polegli pod Lwowem. „Ten pochówek jest dla nas wielkim przesłaniem” – Ten pochówek, tak późny, ale tak znaczący, jest dzisiaj dla nas wielkim przesłaniem o współpracy naszych narodów, o współpracy naszych państw, o zdolności wspólnego przeciwstawiania się każdemu najeźdźcy, każdemu wrogowi, który chciałby zniszczyć pokojowe życie Ukrainy, zniszczyć pokojowe życie Polski – mówił szef MON.Podkreślił, że w obronie Mościsk, Jaworowa, Lwowa i okolic walczyli i ginęli żołnierze „różnych wiar chrześcijańskich, ale jednej Rzeczypospolitej”, a byli wśród nich Polacy, Huculi i Ukraińcy.Dodał, że ich ofiara została zapamiętana nie tylko przez mieszkańców tych ziem, ale również „tak szeroko jak rozbrzmiewa mowa polska i mowa ukraińska”. Jak mówił, ci, którzy bohatersko przeciwstawili się hitlerowskiemu najazdowi niemieckiemu, „gdy padali w obronie tej ziemi, wiedzieli już, że w plecy uderzył cios ze strony najeźdźcy sowieckiego”.",,
Neumann: Tusk jest gwarantem polskiego interesu w Europie,"– Jeżeli PiS-owi zależy na polskiej racji stanu, to niech odłoży nienawiść do Tuska – powiedział w programie TVP1 „Kwadrans polityczny” Sławomir Neumann. Przewodniczący klubu parlamentarnego PO odniósł się do artykułu „Financial Times”. Dziennik poinformował w poniedziałek, że PiS wolałby, aby na stanowisku przewodniczącego Rady Europejskiej zamiast Donalda Tuska znalazł się europoseł PO Jacek Saryusz-Wolski.","– Ta dyskusja została wywołana na potrzeby Polski – powiedział Neumann, komentując doniesienia brytyjskiego dziennika. „Financial Times” poinformował w poniedziałek, że Beata Szydło sonduje europejskich liderów, czy poparcie mógłby uzyskać Jacek Saryusz-Wolski. – Tusk jest gwarantem polskiego interesu w Europie. Nie wyobrażam sobie, żeby polski rząd blokował jego kandydaturę – powiedział Neumann i dodał, że PiS działa wbrew interesom Polski na arenie międzynarodowej. – Jeżeli PiS-owi zależy na polskiej racji stanu, to niech odłoży nienawiść do Tuska – stwierdził przewodniczący. ",,
"Nie żyje mężczyzna, który oskarżał Kevina Spacey’a o molestowanie","Masażysta, który oskarżył Kevina Spacey’a o napaść seksualną, do której miało dojść w 2016 r., zmarł – poinformowali sąd prawnicy pozwanego aktora. Mężczyzna złożył zawiadomienie anonimowo, a jego tożsamość została utajniona. W mediach określany był jako John Doe – imieniem i nazwiskiem używanym w przypadku osób, których personalia są niejawne.","Pan Doe twierdził, że aktor w trakcie sesji masażu w jego rezydencji w Malibu zmuszał go do dotykania jego genitaliów i próbował pocałować. Jako przyczynę śmierci masażysty podano chorobę nowotworową, choć nie zostało to ujawnione w aktach – opisuje portal variety.com.W lipcu Spacey został oczyszczony z innych zarzutów o molestowanie i naruszenie nietykalności 18-latka, syna dziennikarki telewizyjnej Heather Unruh. Zgodnie z relacją matki Spacey najpierw upił chłopca, a następnie zaczął rozpinać rozporek jego spodni i dotykać genitaliów. Aktor od początku zapewniał przed sądem, że jest niewinny.Na Spacey’u ciąży jednak więcej oskarżeń. Niemal 30 mężczyzn twierdzi, że gwiazdor dopuścił się podobnych czynów. Aktor Anthony Rapp publicznie oskarżył aktora o to, że próbował przemocą skłonić go do czynności seksualnych w 1986 r., gdy miał zaledwie 14 lat. Po pierwszych oskarżeniach Anthony'ego Rappa Spacey opublikował oświadczenie, w którym „szczerze przeprosił” za „głęboko niestosowne zachowanie po pijanemu”, dodając, że nie pamięta całej sytuacji.",,
Szczerski o kandydowaniu na wiceszefa NATO: Prezydent wyraził zgodę,"– Prezydent wyraził zgodę, żebym wstawił moje nazwisko do puli – powiedział szef gabinetu prezydenta Krzysztof Szczerski, pytany o doniesienia medialne dotyczące jego kandydatury na wiceszefa NATO. Paweł Soloch, szef BBN powiedział w „Kwadransie politycznym”, że Polska wydaje się naturalnym kandydatem, a Szczerski spełnia wszystkie warunki, żeby taką funkcję objąć.","„Polski The Times” informuje, że Szczerski miał dostać poparcie Stanów Zjednoczonych w grze o stanowisko wiceszefa NATO. „Poparcie USA oznacza, że szanse Szczerskiego na objęcie stanowiska są znaczne, ale ostateczna decyzja ma zapaść do końca lipca” – napisano. Gazeta powołując się na swoich rozmówców w PiS twierdzi, że nazwisko Szczerskiego jest również w grze, jeśli chodzi o ewentualną obsadę stanowiska komisarza UE. Szczerski w radiowej „Jedynce” przyznał, że decyzja nie jest jego, więc nie będzie jej ogłaszał. – Ja mogę powiedzieć tylko jedną rzecz: na pewno pan prezydent wyraził zgodę, żebym wstawił moje nazwisko do puli – powiedział.– Jeśli chodzi o funkcję komisarza, to rząd polski będzie przedstawiać kandydatów – wyjaśnił. – Z tego co mówił pan premier Morawiecki, najpierw będziemy dbać o dobrą tekę komisarza dla Polski, taką, która byłaby istotna w polityce europejskiej, a potem będzie decyzja dotycząca personaliów, natomiast jeżeli chodzi o NATO to Kwatera Główna będzie informować o jakichkolwiek decyzjach – przyznał.",,
"USA, Chiny i Rosja produkują najwięcej broni na świecie",Chiny są drugim po Stanach Zjednoczonych największym producentem broni na świecie; na trzecim miejscu jest Rosja. Tak wynika z raportu ogłoszonego przez Sztokholmskie Instytut Badań nad Pokojem (SIPRI).,"Ekspertom SIPRI po raz pierwszy udało się pozyskać niedostępne dotychczas dane z czterech chińskich firm zbrojeniowych za lata 2015-17 i porównać je z jawnymi wynikami produkujących na rzecz wojska koncernów z innych krajów.  – Gdyby cztery badane chińskie firmy zbrojeniowe zostały włączone do listy 100 największych globalnych producentów broni, to zostałyby one sklasyfikowane w pierwszej dwudziestce. Ich łączna szacunkowa sprzedaż broni wyniosła 54,1 mld dolarów. Trzech chińskich producentów uzbrojenia znalazłoby się w pierwszej dziesiątce – głosi raport SIPRI.  Według rankingu największa z chińskich firm Aviation Industry Corporation of China (AVIC) jest szóstym producentem broni na świecie, ze sprzedażą o wartości 20,1 mld dolarów. Na ósmym miejscu uplasował się koncern China North Industries Group Corporation (NORINCO), osiągając wynik 17,2 mld dolarów. Jak wskazuje SIPRI, jest to największy na świecie producent systemów broni lądowej.",,
Kolekcjonerka chce zachować obraz pocięty po licytacji. „Kawałek historii sztuki”,"Osoba, która 5 października za ponad milion funtów wylicytowała obraz Banksy'ego „Dziewczynka z balonikiem”, postanowiła nie wycofywać się z transakcji, choć zaraz po sprzedaży uległ on zaplanowanemu samozniszczeniu – poinformował dom aukcyjny Sotheby's.","– Po uderzeniu młotka (przez aukcjonera), gdy obraz został pocięty, byłam zszokowana, ale potem zdałam sobie sprawę, że w ten sposób zdobędę własny kawałek historii sztuki – powiedziała osoba, która nabyła obraz, określona w komunikacie Sotheby's jako „anonimowa kolekcjonerka sztuki z Europy” oraz „wieloletnia klientka” tego domu aukcyjnego. Sotheby's do obrazu dołączyło certyfikat autentyczność i opatrzyło go nową nazwą, „Love is in the bin”, co w wolnym tłumaczeniu może oznaczać „Miłość trafiła do kosza”. Firma podkreśla, że to „pierwsze w historii dzieło sztuki, które powstało na żywo podczas aukcji”. – Banksy nie zniszczył dzieła sztuki podczas tamtej aukcji, tylko stworzył nowe – przekonuje Alex Branczik z Sotheby's. „Dziewczynka z balonikiem” – jedno z najbardziej znanych dzieł dbającego o swoją anonimowość brytyjskiego artysty – tuż po piątkowej aukcji, zakończonej na sumie ponad miliona funtów (ok. 1,4 mln USD lub 1,2 mln euro), na oczach uczestników licytacji zaczęło przechodzić przez ukrytą w ramie niszczarkę. Była to rekordowa cena dla twórczości Banksy'ego. Obraz w weekend zostanie wystawiony w galerii Sotheby's.",,
Obywatele RP nie chcą Ujazdowskiego jako kandydata KO do Senatu,"Ruch społeczny Obywatele RP przeciwstawia się kandydaturze Kazimierza Ujazdowskiego na senatora. Uważa, że wystawienie byłego polityka PiS jako opozycyjnego kandydata w okręgu warszawskim to „policzek dla wyborców”. Dlatego chce wystawić swojego kandydata, lidera ruchu Pawła Kasprzaka.","Informacje o sprzeciwie Obywatele RP zamieścili w niedzielę na swoich stronach internetowych i w mediach społecznościowych. „Obywatele RP postulują wspólną listę demokratów w wyborach – kiedy jednak kilka dni temu Koalicja Obywatelska ogłosiła, że wspólnym kandydatem opozycji w wyborach do Senatu w 44. okręgu warszawskim będzie Kazimierz Ujazdowski, zrozumieliśmy, że żadnego »paktu senackiego« uzgodnionego w rozmowach nie ma” – napisali w intrenecie. Podkreślili też, że wystawianie jako kandydata opozycji „ultrakonserwatywnego”, byłego polityka PiS, w „samym centrum Warszawy”, to „policzek dla wyborców”.Przypomnieli również słowa prof. Moniki Płatek, prawniczki i nauczycielki akademickiej, która po informacji KO o kandydaturze Ujazdowskiego oceniła, że będzie to „wybór między PiS-em a PiS-em”. – To żaden wybór – stwierdziła prof. Płatek. Dlatego zaproponowała, by Obywatele RP wystawili w okręgu 44. lidera swojego ruchu Pawła Kasprzaka.",,
"Feministki atakują profesora, który chroni życie","We Wrocławiu działaczki Nowoczesnej i m.in. Kultury Równości, organizacji lobbującej na rzecz praw homoseksualistów, nie chcą, aby ginekolog prof. Marian Gabryś został konsultantem wojewódzkim w regionie dolnośląskim, bo w pracy kieruje się jak każdy katolik swoim sumieniem – informuje dzisiejsza „Gazeta Polska Codziennie”.","Profesor Marian Gabryś kilka lat temu podpisał „deklarację wiary”, która była spełnieniem woli papieża Jana Pawła II. Deklaracja mówi o praktykowaniu zawodu w zgodzie z własnym sumieniem. Podpisanie jej przez ginekologów spowodowało protesty osób domagających się m.in. zabijania dzieci nienarodzonych na życzenie. Feministki w liście protestacyjnym do wojewody dolnośląskiego napisały, że nie godzą się, aby „przychodnie ginekologiczne były nadzorowane przez człowieka, dla którego własne sumienie jest ważniejsze od zdrowia i życia pacjentek”. – Deklaracja w żadnym punkcie nie jest sprzeczna z przysięgą Hipokratesa składaną przez lekarzy. Dla niektórych środowisk honorowanie największego z Polaków, Jana Pawła II, jest przestępstwem. Stąd teraz ten medialny lincz – mówi w rozmowie z  „Codzienną” prof. Gabryś.",,
Jest oficjalna zgoda na ekshumację generała Franco,"Sąd Najwyższy Hiszpanii wyraził we wtorek zgodę na ekshumację i przeniesienie szczątków generała Francisco Franco, wieloletniego dyktatora, poza mauzoleum hiszpańskiej wojny domowej (1936-1939) w Dolinie Poległych (Valle de los Caidos).","Decyzja SN wieńczy rozpoczęte w lipcu 2018 roku działania rządu premiera Pedra Sancheza. Politycy chcą usunąć prochy byłego premiera Hiszpanii z Doliny Poległych, gdzie został on pochowany w 1975 roku. Szef socjalistycznego gabinetu twierdzi, że pozostawianie „prochów dyktatora w mauzoleum uwłacza pamięci ofiar wojny domowej zainicjowanej przez Franco”.Sąd Najwyższy zatwierdził ekshumację jednomyślnie. Uznał też, że nowym miejscem spoczynku generała powinien być cmentarz Mingorrubio w podmadryckim Pardo. W nekropolii tej pochowani są niektórzy członkowie rodziny Franco, w tym m.in. żona byłego premiera Hiszpanii.Ostateczną datę ekshumacji ustali rząd. Według przedstawicieli rodziny generała i niektórych mediów premier Sanchez będzie chciał przeprowadzić ekshumację „jak najszybciej”, przed zaplanowanymi na 10 listopada wyborami parlamentarnymi, „jako element kampanii wyborczej”.Szef rządu określił decyzję Sądu Najwyższego jako „wielkie zwycięstwo hiszpańskiej demokracji”. Napisał we wtorek na Twitterze, że „determinacja, aby zrekompensować cierpienia ofiar frankizmu zawsze kierowało działaniem rządu”. Gabinet Sancheza odmówił jednak możliwości pochowania generała w Almudenie, twierdząc, że nie może dopuścić, by główna świątynia stolicy „stała się miejscem pochwalania frankizmu”.Po odrzuceniu propozycji rząd Sancheza zaproponował, aby po ekshumacji w Dolinie Poległych prochy generała spoczęły na cmentarzu Mingorrubio. Opcję tą odrzuciły wnuki generała, twierdząc, że nekropolia nie posiada zabezpieczeń chroniących grób Franco przed możliwymi aktami wandalizmu.W 2018 roku mauzoleum hiszpańskiej wojny domowej w Dolinie Poległych odwiedziło 340 tys. zwiedzających. Rekordowa liczba gości jest zdaniem administratorów tego miejsca efektem zapowiadanego przez rząd przeniesienia szczątków Franco.W Dolinie Poległych zostało pochowanych 33,8 tys. ofiar wojny domowej w Hiszpanii, zarówno zwolenników, jak i przeciwników generała Franco.",,
"Poruszający apel żony mężczyzny, który zginął pod kołami bmw","Pragnę sprostować, że nasz synek, który w czasie wypadku był w wózku, nie wypadł z niego. Był mocno przypięty pasami, dzięki czemu odniósł tylko niewielkie obrażenia – napisała na Facebooku żona mężczyzny, który zginął w niedzielę w wypadku na ul. Sokratesa w Warszawie.","„W związku z pojawiającymi się licznie doniesieniami medialnymi o wypadku, w którym zginął mój mąż (...) pragnę sprostować, że nasz synek, który w czasie wypadku był w wózku, NIE WYPADŁ z niego. Był mocno przypięty pasami, dzięki czemu odniósł tylko niewielkie obrażenia” – przekazała na portalu społecznościowym kobieta. „Chciałabym w tym miejscu również zwrócić się z apelem do wszystkich rodziców małych dzieci, które korzystają z wózków. ZAWSZE zapinajcie dzieci porządnie w wózkach, bo nigdy nie wiadomo co może się zdarzyć. Przyznaję, że Tomek (syn kobiety) nie zawsze był poprawnie przypięty pasami jadąc w wózku, dlatego na tyle, na ile mogę w zaistniałej sytuacji, cieszę się, że właśnie tym razem idąc na spacer, zapięliśmy pasy poprawnie. Dzięki temu Tomek nadal jest zdrowym, pogodnym i radosnym dzieckiem i daje mi siłę do przetrwania tej ogromnej tragedii” – napisała kobieta na swoim profilu na Facebooku. We wcześniejszych wpisach informowała, że pogrzeb męża odbędzie się w sobotę. W niedzielę na ulicy Sokratesa w Warszawie kierujący samochodem bmw potrącił pieszego, który był na „zebrze”. Według świadków auto uderzyło w przechodnia z ogromną siłą. Mężczyzna przechodził przez ulicę w towarzystwie żony i z dzieckiem w wózku. 33-latek zmarł, mimo reanimacji. Kierowca bmw był trzeźwy. Według szefa warszawskiego ZDM jechał z prędkością 130 km/h. W poniedziałek sąd nie uwzględnił wniosku prokuratora o tymczasowy areszt dla kierowcy bmw i zastosował wobec niego dozór policji. – Otrzymaliśmy uzasadnienie sądu i skierujemy zażalenie na tę decyzję – przekazał rzecznik Prokuratury Okręgowej w Warszawie prok. Łukasz Łapczyński. Kierowca bmw usłyszał zarzut spowodowania wypadku drogowego ze skutkiem śmiertelnym oraz narażenia pieszych – kobiety i jej dziecka – znajdujących się na przejściu, na bezpośrednie niebezpieczeństwo utraty życia albo ciężkiego uszczerbku na zdrowiu. Podejrzany przyznał się do zarzucanego mu czynu i odpowiadał na pytania obrońcy. – Wyjaśnił, że niewiele pamięta. Dodał, że oślepiło go słońce – informował Łapczyński.",,
Karczewski nie wyklucza dodatkowego posiedzenia Sejmu,"Może będzie – powiedział marszałek Senatu Stanisław Karczewski zapytany, czy w przyszłym tygodniu odbędzie się dodatkowe posiedzenie Sejmu. Karczewski, wraz z m.in. premier Beatą Szydło i marszałkiem Sejmu Markiem Kuchcińskim udali się do siedziby PiS po spotkaniu z prezydentem w Belwederze.","Premier, pytana przez dziennikarzy, jak przebiegało popołudniowe spotkanie z prezydentem Andrzejem Dudą oraz marszałkami Sejmu i Senatu, odparła: „w bardzo dobrej atmosferze”. W siedzibie PiS przed godz. 18., po raz drugi zebrały się władze partii. Na Nowogrodzkiej, oprócz prezesa PiS Jarosława Kaczyńskiego, są m.in. Ryszard Terlecki, Adam Lipiński i Mariusz Kamiński. „Sztab kryzysowy”  Po południu zebrał się także „sztab kryzysowy” opozycji. W spotkaniu uczestniczyli przedstawiciele klubów: PO, Nowoczesnej i PSL oraz założonego przez byłych posłów Platformy koła Unii Europejskich Demokratów. Politycy PO, PSL i Nowoczesnej zgodnie zadeklarowali, że będą gotowi na wypadek zwołania posiedzenia Sejmu. – Doszliśmy do wniosku, że nie ma co jeszcze wyjeżdżać na wakacje, bo się dużo dzieje. Chyba każdy z nas mógłby czuć się winny, gdyby z powodu jego nieobecności zostało odrzucone prezydenckie weto –powiedziała  szefowa klubu Nowoczesnej Katarzyna Lubnauer. Z koniecznością przyjazdu do Warszawy na ewentualne obrady Sejmu liczą się też politycy Platformy i PSL. – U nas już w zeszłym tygodniu przewodniczący Grzegorz Schetyna uprzedzał posłów, by nie wyjeżdżali za granicę, bo nie wiadomo, jak rozwinie się sytuacja – podkreślił   rzecznik PO Jan Grabiec. – Oczywiście, my również będziemy gotowi do pracy – dodał Piotr Zgorzelski (PSL).",,
"Sondaż: PiS na czele, rośnie poparcie dla Konfederacji","Gdyby wybory odbywały się dziś, wygrałby je PiS. Partia nie zanotowała zmian w poparciu w stosunku do poprzedniego badania. Podobnie jest w przypadku KO. Jako jedyna wyraźnie zyskała Konfederacja – wynika z sondażu pracowni Social Changes, przeprowadzonego na zlecenie portalu wpolityce.pl.","Poparcie dla Zjednoczonej Prawicy oraz Koalicji Obywatelskiej nie zmieniło się w stosunku do poprzedniego badania i nadal wynosi odpowiednio 40 i 24 proc. Mniej osób niż przed tygodniem deklaruje chęć głosowania na Lewicę – jest to 16 proc. wobec 18 proc. w poprzednim badaniu. Dalej są PSL i Konfederacja z wynikiem 9 proc. W przypadku ludowców jest to spadek o 1 punkt procentowy, a Konfederacji – wzrost aż o 3 punkty. 2 proc. ankietowanych odpowiedziało, że chce głosować na „inne ugrupowanie”. Badanie zostało zrealizowane metodą CAWI w dniach od 28 listopada do 3 grudnia 2019 roku na ogólnopolskiej, reprezentatywnej próbie Polaków. Wzięło w nim udział 1028 osób.",,
Poparcie dla PiS ciągle rośnie. Nowoczesna poza Sejmem,"Gdyby wybory odbyły się pod koniec stycznia, wygrałoby je Prawo i Sprawiedliwość – wynika z sondażu pracowni Estymator przeprowadzonego na zlecenie DoRzeczy.pl. Na Platformę zagłosowałoby ponad 20 proc. badanych, na Kukiz’15 – ponad 9 proc. Przedstawicieli w Sejmie miałby też Sojusz Lewicy Demokratycznej – blisko 7 proc. i Polskie Stronnictwo Ludowe – nieco ponad 5. Progu wyborczego nie przekroczyłaby Nowoczesna.","Partia rządząca poprawiła swój wynik w stosunku do poprzedniego badania o 3 punkty procentowe i może obecnie liczyć na 48,7 proc. poparcia. Większość uzyskana przez PiS pozwoliłaby tej partii na odrzucenie weta prezydenta przy założeniu, że na sali plenarnej obecni się wszyscy posłowie – komentuje portal.  Kolejne miejsca zajęła Platforma Obywatelska z poparciem 20,6 proc. respondentów (mniej o 2,8 pkt), ruch Kukiz'15, który uzyskał w badaniu 9,4 proc (+1,1), Sojusz Lewicy Demokratycznej z wynikiem 6,8 proc. (+1,4) oraz PSL – 5,2 proc (mniej o 0,3pkt). Progu wyborczego nie przekroczyłaby ani Nowoczesna – 4,4 proc. (mniej o 2,5 pkt), ani Partia Razem – 3,1 proc. (+ 0,2), ani partia Wolność – 0,8 proc. (mniej o 0,2pkt).",,
Prokurator prześwietli teksty o agencie Tomku,"Kilkaset artykułów na temat operacji z udziałem agenta Tomka musi przeczytać prokurator badająca sprawę rzekomego ujawnienia tajemnicy państwowej przez funkcjonariusza CBA oraz dziennikarza Piotra Krysiaka, autora książki o słynnym przykrywkowcu – dowiedział się portal tvp.info. W śledztwie przesłuchano już kilkanaście osób w tym Weronikę Marczuk, którą rozpracowywało Biuro.",,,
"Efekt Zełenskiego, intryga oligarchów, kontra Rosji [ANALIZA]","Tak zdecydowanego faworyta w historii wyborów na niepodległej Ukrainie jeszcze nie było. Założona przez prezydenta Wołodymyra Zełenskiego partia Sługa Narodu miażdży rywali w sondażach. Ale ordynacja powoduje, że samodzielne rządy wcale nie są pewne. Na dodatek zwycięska partia będzie miała groźną opozycję. Zełenski obiecywał odnowę w ukraińskiej polityce, ale układ sił w nowej Radzie Najwyższej znów będzie przede wszystkim zależał od intryg potężnych oligarchów.","W wyborach startuje ponad 60 ugrupowań, ale na przekroczenie progu wyborczego 5 proc. szanse ma tylko pięć z nich. Co wcale nie oznacza, że tylko tyle będzie frakcji w parlamencie. Wszak połowa deputowanych wybieranych jest w okręgach jednomandatowych. Zresztą to właśnie obecna mieszana ordynacja powoduje, że mimo rekordowego poparcia dla Sługi Narodu (sondaże dawały aż 45-50 proc.!), partia prezydencka może nie uzbierać samodzielnej większości.W Radzie Najwyższej zasiada 450 deputowanych. Połowę parlamentu Ukraińcy wyłaniają spośród kandydatów z list partyjnych (ordynacja proporcjonalna), a połowę – w okręgach jednomandatowych (ordynacja większościowa). To oznacza, że formalnie większość wynosi 226 deputowanych. Jednak w rzeczywistości do uzyskania większości wystarcza obecnie 213 miejsc w Radzie. Wynika to z tego, że 26 miejsc w parlamencie nie jest obsadzonych. Chodzi o kwotę przypadającą na okupowane Krym i część Donbasu – z tego powodu głosowanie odbywa się nie w 225, ale 199 okręgach jednomandatowych.Samodzielna większość?Ostatnie sondaże przed wyborami regularnie wskazywały, że Sługa Narodu otrzyma znacznie ponad 40 proc. A były i takie mówiące o przekroczeniu 50 proc. Powiedzieć, że reszta rywali zostaje daleko w tyle, to nic nie powiedzieć. Druga w sondażach partia, prorosyjska Opozycyjna Platforma – Za Życie dostawała poparcie nawet czterokrotnie mniejsze od partii prezydenckiej. Prawdopodobnie tylko dwa ugrupowania uzyskają dwucyfrowe poparcie.Dwa kolejne, które powinny wejść do parlamentu z listy krajowej, Batkiwszczyna Julii Tymoszenko oraz Europejska Solidarność Petra Poroszenki, w sondażach dostawały 6-8 proc. Na krawędzi progu wyborczego balansowała partia Głos, założona przez popularnego muzyka rockowego (lidera doskonale znanego także w Polsce zespołu Okean Elzy) Swiatosława Wakarczuka. Na wejście Głosu do parlamentu liczy Zełenski – to ma być naturalny koalicjant Sługi Narodu, gdyby nie udało się uzyskać samodzielnej większości.Należy pamiętać, że pierwsze wyniki exit poll mogą jeszcze nie dawać pełnego obrazu sytuacji w nowym parlamencie. Właśnie z tego powodu, że policzyć jeszcze trzeba deputowanych z okręgów jednomandatowych. Na podanie oficjalnych wyników wyborów Centralna Komisja Wyborcza ma czas aż do 5 sierpnia. Należy pamiętać, że zgodnie z kalendarzem wyborczym wybór deputowanych Rady Najwyższej powinien się odbyć dopiero w październiku. Jednak Zełenski po wygraniu wyborów prezydenckich zdołał doprowadzić do skrócenia kadencji. Było bowiem jasne, że im szybciej odbędą się wybory parlamentarne, tym lepszy będzie wynik Sługi Narodu. Działa efekt nowości i sukcesu Zełenskiego. Ukraińcy są wciąż oczarowani jego nowym stylem i obietnicami. Dwie trzecie aprobuje to, w jaki sposób rządzi nowy prezydent. Nic dziwnego, że w obozie Zełenskiego wybory parlamentarne nazywa się nawet „trzecią turą” wyborów prezydenckich.Problem w tym, że Sługa Narodu przypomina kota w worku. Jaki jest dokładny program Sługi Narodu? Nie wiadomo. Wiadomo, że trudno będzie o utrzymanie jedności i dyscypliny w największej frakcji parlamentarnej. Lista ugrupowania to mniej więcej w jednej trzeciej reformatorzy, w jednej trzeciej ludzie związani z Zełenskim w przeszłości (biznesmeni i przyjaciele), w jednej trzeciej ludzie oligarchy Ihora Kołomojskiego. Z kim Sługa Narodu zbuduje koalicję, jeśli nie uzyska samodzielnej większości? Tego też nie wiadomo. Dwa ugrupowania, wskazywane już teraz jako ewentualni koalicjanci (jednym z warunków ma być „nowość” partii  scenie politycznej), czyli Głos Wakarczuka oraz Siła i Honor byłego szefa SBU Ihora Smieszki, balansują na krawędzi 5 proc.Partia Głos jest także programowo najbliższa Słudze Narodu. Prozachodnie i wolnorynkowe ugrupowanie zbiera też ten elektorat (głównie na zachodzie kraju), który jest patriotycznie nastawiony, ale ma dość poprzedniej ekipy, a jednocześnie nie chce głosować na partię Zełenskiego, uznając ją za zbyt mało antyrosyjską.Europejska Solidarność poprzedniego prezydenta Petra Poroszenki, która głosi hasła o konieczności utrzymania kursu Ukrainy na członkostwo w Unii Europejskiej i NATO, skupia elektorat radykalnie antyrosyjski i patriotyczny. O współpracy Europejskiej Solidarności ze Sługą Narodu nie może być oczywiście mowy – choćby z racji tego, że po zmianie władzy zaczynają się rozliczenia z obozem Poroszenki (m.in. wszczynanie śledztw dotyczących korupcji i nadużycia stanowiska).Oligarchowie wciąż w grzeJeśli Sługa Narodu w wyborach proporcjonalnych nie uzyska większości, a Głos nie przejdzie progu, Zełenski będzie musiał dogadywać się z oligarchami, by przejąć deputowanych z okręgów jednomandatowych. Dla oligarchów to dobra wiadomość. Kołomojski, Rinat Achmetow i inni będą zainteresowani w tym, żeby ograniczać wpływy nie tylko obozu prorosyjskiego (Wiktor Medwedczuk), ale też Sługi Narodu. Będzie to możliwe dzięki deputowanym wybranym w okręgach jednomandatowych. Nowa partia nie ma takich zasobów kadrowych i organizacyjnych, żeby wystawić wszędzie swoich pewnych kandydatów. Wielu z nich to lokalni biznesmeni, niekiedy skompromitowani i obciążeni aferami. Tradycyjnie już też, najpotężniejsi oligarchowie (m.in. Kołomojski, Medwedczuk, Wiktor Pinczuk, Achmetow) sponsorują szereg partii, w zamian za wstawianie na listy wyborcze swoich ludzi. Po powrocie z wygnania Kołomojski ujawnił, że finansowo pomoże kilku partiom, ale przede wszystkim Słudze Narodu. Na liście tej partii znajduje się spora grupa ludzi oligarchy, szczególnie współpracowników Andrija Bohdana (szefa kancelarii prezydenta), jak też osoby związane z szefem MSW Arsenem Awakowem i miliarderem Wiktorem Pinczukiem. Dla Kołomojskiego, po wprowadzeniu ludzi do władzy wykonawczej, to okazja do umocnienia wpływów we władzy legislacyjnej. A do tego trzeba pamiętać, że Bohdan ma bardzo dobre kontakty w sądownictwie, w tym w tych najważniejszych.Pod rządami Zełenskiego odżył oligarcha Pinczuk, zięć były prezydenta Leonida Kuczmy i dobry znajomy Aleksandra Kwaśniewskiego. Za czasów Poroszenki jego imperium mocno osłabło. Wielu bliskich współpracowników Pinczuka znalazło się teraz na listach Sługi Narodu, Siły i Honoru, Batkiwszczyny. Pieniądze Pinczuka poszły też podobno na Głos. Fakt, że Kuczma wrócił do ukraińskiego zespołu prowadzącego proces negocjacji ws. Donbasu w Mińsku, jak też sugestia Zełenskiego, że Głos może być koalicjantem Sługi Narodu, wskazują na rosnące wpływy Pinczuka i jego coraz lepszą współpracę z Kołomojskim.Achmetow już tradycyjnie (zgodnie ze wschodnim powiedzeniem o „wkładaniu jaj do wielu koszyczków”) obstawił kilka sił politycznych, unikając deklaracji o swych sympatiach. Wiadomo, że wspiera Siłę i Honor, jak też Blok Opozycyjny (obecnie zjednoczony z „partią merów” stworzoną przez mera Charkowa Hiennadija Kernesa i mera Odessy Hiennadija Truchanowa – wspieraną też przez Kołomojskiego). Achmetow buduje też wpływy w prorosyjskim elektoracie wykorzystując argument religii.W czerwcu jego biznesowy partner Wadym Nowinskyj spotkał się z głową rosyjskiego prawosławia, patriarchą Moskwy Cyrylem. Achmetow, który zbudował niemal monopol na ukraińskim rynku energii elektrycznej, współpracuje też z innymi oligarchami. Projekt Achmetowa wspiera Kołomojski, który chce zmniejszyć rozmiar wygranej Medwedczuka na południowo-wschodniej Ukrainie.Frakcja Achmetowa jest bardziej umiarkowana od otwarcie prorosyjskiej frakcji Medwedczuka (obie wywodzą się z dawnego zaplecza politycznego Janukowycza). W sondażach Blok Opozycyjny wypada dużo gorzej niż Platforma Opozycyjna – Za Życie i nie ma szans na przekroczenie progu 5 proc. w skali kraju. Ale może to sobie odbić w okręgach jednomandatowych – i taki jest plan. Kandydaci tej partii, wspierani przez merów największych miast, prowadzą w sondażach w większości okręgów jednomandatowych w obwodach charkowskim, zaporoskim i donieckim. Blok Opozycyjny sformował sojusz z merami dużych miast południowego wschodu Ukrainy (Charków, Odessa, Mariupol), a to oznacza duże administracyjne środki mobilizacji elektoratu. Zareagował zresztą na to obóz Medwedczuka: rosyjski kanał NTV pokazał program o kryminalnej przeszłości merów Charkowa i Odessy.                                                    Na Ukrainie obowiązuje ordynacja mieszana (fot. PAP/EPA/SERGEY VAGANOV) Wojna na gruzach PRUBrutalna walka o prorosyjski elektorat między dwoma oligarchami i dwiema partami o wspólnych korzeniach (dawna Partia Regionów) to nowość w ukraińskiej polityce. Oba ugrupowania walczą ze sobą o miano głównego spadkobiercy PRU. Dla mieszkańców południowo-wschodniej Ukrainy najważniejszym kryterium przy głosowaniu jest zdolność danej partii do osiągnięcia porozumienia z Rosją przynoszącego pokój.Pogrobowcy Wiktora Janukowycza dostali się do parlamentu w 2014 roku i sformowali Blok Opozycyjny. Wpływem na frakcję dzielili się Achmetow, klan gazowy (Dmytro Firtasz, Jurij Bojko) i Medwedczuk. Jednak niechęć Achmetowa do Moskwy po odebraniu mu aktywów biznesowych w okupowanym Donbasie doprowadziła w końcu do rozłamu przed wyborami prezydenckimi. Grupa Achmetowa i Wayma Nowynskiego nie dogadała się z grupą Medwedczuka i Bojki (wsparcie Firtasza) ws. jednego kandydata. Secesjoniści z Bloku Opozycyjnego stworzyli z partią Wadima Rabinowycza partię Opozycyjna Platforma – Za Życie, która na prezydenta wystawiła Jurija Bojkę. Blok Opozycyjny sponsorowany przez Achmetowa popierał natomiast Ołeksandra Wilkuła, byłego gubernatora obwodu dniepropietrowskiego.Zdecydowanie lepiej wypadł Bojko. Dostał 11,67 proc. głosów w I turze, co dało mu 4. miejsce, czyli pierwsze zaraz za trójką od początku walczącą o II turę (Zełenski, Poroszenko, Tymoszenko). Ale w części Donbasu będącej pod kontrolą Kijowa Bojko wygrał. Wilkuł zajął dopiero 8. miejsce. Partii Bojki i Medwedczuka na pewno pomogło otwarte poparcie ze strony Rosji.Kilka dni przed wyborami prezydenckimi Bojko i Medwedczuk polecieli do Moskwy, gdzie odbyli oficjalne spotkania z wysokimi urzędnikami i biznesmenami rosyjskimi, z premierem Dmitrijem Miedwiediewem i szefem Gazpromu Aleksiejem Millerem na czele. Omawiano m.in. zniżkę na dostawy gazu rosyjskiego na Ukrainę. Również teraz strategia wyborcza Bojki i jego partii polegała na przekonywaniu wyborców, że są jedynymi na Ukrainie politykami zdolnymi osiągnąć „pozytywne” wyniki w rozmowach z Rosją, zawrzeć pokój i zaprowadzić pokój w Donbasie.Ten sam trik powtórzono przed wyborami do parlamentu. Na spotkaniu z Bojką i Medwedczukiem w Moskwie 10 lipca Miedwiediew proponował, by po wyborach na Ukrainie powrócić do kwestii gazowych pomiędzy oboma krajami. Wymienił możliwość utworzenia rosyjsko-ukraińskiego konsorcjum, które zarządzałoby rurociągami na terytorium Ukrainy, i zauważył, że odbiorcy gazu na Ukrainie „płacą o 25 proc. więcej, niż mogliby płacić”. Moskwa kontratakujeOpozycyjna Platforma – Za Życie konsekwentnie nazywa konflikt w Donbasie „wojną domową”, a rewolucję 2014 roku „zamachem stanu”. Medwedczuk przedstawia się jako „peacemaker”. Samodzielnie zorganizował uwolnienie czterech jeńców ukraińskich, bez wiedzy władz w Kijowie, wywołując ostrą krytykę Zełenskiego. Medwedczuk ma mocne powiązania z Siergiejem Biesedą, szefem V Zarządu FSB, jednym z kuratorów okupowanego Donbasu, Dmitrijem Kozakiem, wicepremierem Rosji i patronem wygnanego oligarchy Serhija Kurczenki oraz Michaiłem Babiczem, do niedawna ambasadorem Rosji na Białorusi, obecnie nowym głównym kuratorem tzw. republik ludowych.Media związane z Medwedczukiem dążą do pokazania, że Zełenski to wersja soft Poroszenki. W ostatnich latach Medwedczuk zakupił (za pośrednictwem lokalnych biznesowych partnerów) kilka popularnych kanałów telewizyjnych, w tym 112 Ukraina, NewsOne i ZIK. Po zmianie właściciela w tej ostatniej stacji z pracy zrezygnowało kilkudziesięciu pracowników w proteście przeciwko nowej, prorosyjskiej polityce informacyjnej nowego zarządu.14 czerwca bliski współpracownik Medwedczuka, Taras Kozak, przejął kanał ZIK TV i umocnił kontrolę nad 112 Ukraina i NewsOne poprzez powołanie medialnego holdingu Novyny. Medwedczuk kupił też od Firtasza 80 proc. udziałów w telewizji Inter. Podobno planuje też przejęcie kontrolowanych przez Poroszenkę kanałów telewizyjnych Priamyj i Kanał 5. Ocenia się, że nawet 14,5 proc. widowni telewizyjnej na Ukrainie może znajdować się pod bezpośrednim wpływem mediów prorosyjskich oligarchów.8 lipca lokalni aktywiści zorganizowali protest przeciwko NewsOne za próby zorganizowania telemostu „Trzeba rozmawiać” z rosyjskim kanałem Rossija-1. Demonstranci żądali od władz pozbawienia telewizji licencji i ścigania zarządu. Krótko potem NewsOne oficjalnie wycofała się z planów telemostu. Jeszcze większą prowokacją była zapowiedź 112-Ukraina pokazania „Untold Story of Ukraine”, mocno prorosyjskiego filmu dokumentalnego wyprodukowanego przez Olivera Stone’a.Film, w którym są wywiady z Putinem i Medwedczukiem, przedstawia rosyjską interpretację wydarzeń na Ukrainie, od Euromajdanu, aneksji Krymu i wojny w Donbasie. Aktywiści zapowiedzieli protest przed siedzibą NewsOne. Ale w noc poprzedzającą pikietę ktoś rzucił granatem w budynek. Wydaje się, że to była prowokacja mająca uniemożliwić pokojowy protest. Telewizja przełożyła emisję filmu z powodów bezpieczeństwa. Lista Medwedczuka może liczyć tylko na około 35 mandatów (plus jakaś liczba z okręgów jednomandatowych). Ale to da co najwyżej stanowisko wiceprzewodniczącego parlamentu. A sama partia będzie raczej izolowana. Chodzi nie tylko o prorosyjską retorykę – niestrawną nawet dla umiarkowanej części społeczeństwa, zmęczonej wojenną antyrosyjską retoryką Poroszenki. Problem bowiem w tym, że na liście jest wielu skompromitowanych i niepopularnych polityków z dawnego obozu Janukowycza.Wnioski do prokuraturyPartia Bojki, Medwedczuka i Rabinowycza nie jest jedynym otwarcie prorosyjskim ugrupowaniem działającym obecnie na Ukrainie. Niedawno do kraju wrócił Andrij Portnow, prawnik i były wiceszef administracji prezydenckiej Janukowycza, który na emigracji żył od czasów rewolucji z 2014 roku. Natychmiast po swoim powrocie na Ukrainę w połowie maja, Portnow złożył do Państwowego Biura Śledczego kilka wniosków o ściganie Poroszenki, m.in. za nielegalne wzbogacenie się i korupcję.Z drugiej strony nie można nie zauważyć, że próby powrotu kolejnych członków starej władzy do życia politycznego są częściowo blokowane. 3 lipca Centralna Komisja Wyborcza odmówiła rejestracji Andrija Klujewa jako kandydata w wyborach do Rady Najwyższej. Ten były szef administracji prezydenckiej Janukowycza jest podejrzany o korupcję i malwersacje ze szkodą dla własności państwa. SBU uważa, że przez ostatnie lata Klujew mieszkał pod Moskwą. 2 lipca odmówiono rejestracji kandydatury znanego prorosyjskiego wideo-blogera Anatolija Szaryja – powód był formalny: Szaryj żył poza Ukrainą przez ostatnie pięć lat.Ostatnie sondaże dawały Słudze Narodu 100-110 mandatów z listy ogólnokrajowej, prawdopodobnie dojdzie do tego 80-90 mandatów z okręgów jednomandatowych. W sumie około 180-200 miejsc w parlamencie. To by oznaczało, że konieczna będzie koalicja – bo zabraknie do większości od 20-50 mandatów. Być może wystarczą deputowani partii Głos (jeśli wejdzie). Ale jest groźba, że po pierwsze, Głos nie wejdzie.Po drugie zaś, że nawet z Głosem mandatów będzie za mało. Wtedy pozostaje jeszcze dobranie do koalicji Batkiwszczyny, która nie atakuje Zełenskiego i Sługi Narodu. Julia Tymoszenko ma ambicje premierowskie, ale zadowolić się też może ważnymi tekami ministerialnymi dla jej partii. Koalicja z Batkiwszczyną oznacza jednak poważne problemy, bo partia Tymoszenko radykalnie różni się od Sługi Narodu i Hołosu w polityce socjalnej i ekonomicznej. Jest przeciwna dalszej współpracy z Międzynarodowym Funduszem Walutowym i liberalizacji handlu ziemią.W nowym parlamencie obóz Zełenskiego będzie miał do czynienia z silną, doświadczoną opozycją. I to z obu skrzydeł. Z pozycji proeuropejskich, prozachodnich, antyrosyjskich, nacjonalistycznych i wojennych będzie atakowała Europejska Solidarność Poroszenki. Z pozycji prorosyjskich, antyzachodnich, „pokojowych” należy się spodziewać ofensywy Platformy Opozycyjnej – Za Życie Medwedczuka. W Moskwie liczą na szybkie rozczarowanie Ukraińców rządami Zełenskiego, kryzys polityczno-gospodarczy, izolację nowych władz w Kijowie na arenie międzynarodowej – a w efekcie przedterminowe wybory parlamentarne, a być może i prezydenckie.",,
Neumann rezygnuje z kierowania klubem parlamentarnym PO-KO,"Sławomir Neumann poinformował, że składa rezygnację z przewodniczenia klubowi parlamentarnemu Platforma Obywatelska-Koalicja Obywatelska. Rezygnacja ma związek z opublikowanymi w piątek przez TVP Info nagraniami z jego udziałem.","„W nagraniach z 2017 r. z rozmowy z lokalnymi działaczami partii znalazły się słowa, których głęboko żałuję. Wypowiedziane w emocjach, nie naruszają one w niczym prawa, są jednak sprzeczne z moimi wartościami i wartościami Platformy Obywatelskiej. Wiem, jak wysokie są standardy PO, dlatego rezygnuję z przewodniczenia klubowi parlamentarnemu PO-KO” – napisał Neumann w przekazanym w niedzielę oświadczeniu. Sławomir Neumann kierował klubem parlamentarnym Platformy Obywatelskiej od 12 listopada 2015 roku, kiedy to w wyborach na tę funkcję pokonał (stosunkiem głosów 94 do 72) ustępującą wówczas premier Ewę Kopacz. 5 grudnia 2018 roku do klubu PO przeszła kilkuosobowa grupa posłów Nowoczesnej i klub zmienił nazwę na „Platforma Obywatelska-Koalicja Obywatelska”. 13 czerwca doszło do połączenia klubów PO-KO i klubu Nowoczesnej. Klub PO-KO liczy obecnie 155 posłów.Tematem ujawnionej w piątek rozmowy Sławomira Neumanna była m.in. sytuacja urzędującego prezydenta Tczewa Mirosława Pobłockiego, którego działalnością interesowało się CBA. Chodziło o sprzedaż gruntów w mieście. Może chodzić nawet o milion złotych, które mogło stracić miasto. Sprawie ponownie przyjrzy się prokuratura. – W różnych badaniach, k***a, naszych, których oskarżają. Hania Zdanowska zyskuje, jak ma akt oskarżenia. Idzie wręcz dokładnie odwrotnie. Nie patrz na to, to nie ma żadnego znaczenia. Oni ilością aktów, inflacją tych aktów oskarżenia, powodują, że nie mają żadnego (znaczenia). Jedynym gościem jest Adamowicz, który ma absolutnie mega twarde rzeczy, które mogłyby go wyprowadzić w kajdankach – dodaje lider pomorskiej PO.Zapewnia, że partia stanie murem za wszystkimi, którzy mają problem z prawem. Warunkiem jest członkostwo w Platformie Obywatelskiej. – Pamiętaj: jedna zasada jest dla mnie święta, k***a.  Naucz się tego, jak będziesz o czymkolwiek rozmawiał. Jak będziesz w Platformie, będę cię bronił, k***a, jak niepodległości. Jak wyjdziesz z Platformy, to masz problem – mówi Neumann.Dalej narzekał także na sytuację w Tczewie. – Rzygam tym Tczewem. Słowo honoru ci daję, rzygam Tczewem (...) Dlatego, mówiąc szczerze, nie chcę zajmować się Tczewem, bo tam są same p***by, naprawdę – mówi.",,
Konflikt w Platformie: Jacek Jaśkowiak kontra Waldy Dzikowski,Jacek Jaśkowiak w wywiadzie udzielonym „Gazecie Wyborczej” określił poznańskiego posła Waldego Dzikowskiego problemem PO. „Polityka krajowa jest dziś dla Ciebie dziś zbyt wysokimi progami” – odpowiedział Dzikowski prezydentowi Poznania.,"Jaśkowiak pytany o przyszłość Grzegorza Schetyny jako przewodniczącego PO odpowiedział, że „to nie Schetyna jest naszym problemem. Nasz problem to raczej tacy lokalni działacze, jak poseł Waldy Dzikowski”. „Ludzie, którzy żyją wspomnieniami z przeszłości i myślą, że gdy Schetyna odejdzie, to znowu będą mieli w wyborach po 100 tys. głosów, a nie kilkanaście, jak teraz” – wyjaśnił swoje stanowisko prezydent Poznania. Poseł PO Waldy Dzikowski odpowiedział wpisem w mediach społecznościowych. „Jacku, życzę Ci, abyś – jako Prezydent Poznania – osiągnął kiedyś chociaż po części tyle, co ja, na drodze samorządowej. Wtedy porozmawiamy o polityce krajowej, która jest dla Ciebie dziś zbyt wysokimi progami. Mówię to jako wiceszef klubu i współzałożyciel PO” – napisał Dzikowski.Dodał, że przed Jaśkowiakiem „powinny kroczyć realne sukcesy, a nie własny wizerunek”. Dzikowski zaznaczył, że od prawie 30 lat pracuje dla dobra Wielkopolski i Jaśkowiak może liczyć na niego w sprawach ważnych dla regionu.",,
Szef MSZ Niemiec: Polska jest niezastąpionym liderem w Europie,Europa potrzebuje Polski. Polska jest niezastąpionym liderem w Europie – podkreślił szef MSZ Niemiec Heiko Maas. Minister otworzył w Berlinie polsko-niemiecką konferencję „Stulecie niemieckiej polityki wobec Polski: tradycja – cywilizacyjny upadek – porozumienie – partnerstwo”.,"Szef niemieckiej dyplomacji zapewnił, że jego kraj chce „rozwijać Europę wspólnie z Polską, a nie bez Polski, czy wręcz przeciwko niej”. – Nic o was bez was – powiedział po polsku.Maas przyznał, że w minionych stu latach Polacy i Niemcy często odmiennie postrzegali wydarzenia historyczne. W listopadzie 1918 roku, gdy Polacy cieszyli się z odzyskania niepodległości, Niemcy przeżywali „hańbę porażki”.Wskazał, że we wrześniu 1939 roku doszło do brutalnej, „perfidnie asekurowanej przez pakt Ribbentrop-Mołotow”, napaści na Polskę. Sześcioletnia okupacja – przyznał – przyniosła „niepojęte zbrodnie”, które są „mieszkańcom Niemiec ciągle jeszcze zbyt mało znane”.Minister nakreślił też trudną drogę do polsko-niemieckiego pojednania, wymieniając m.in. list biskupów polskich do biskupów niemieckich z 1965 roku oraz uklęknięcie kanclerza Willy'ego Brandta pod pomnikiem Bohaterów Getta w Warszawie w 1970 roku. Ocenił, że „zbudowane w minionych dekadach zaufanie pozwala obu krajom na współpracę przy tworzeniu przyszłości”.",,
PO w dół; inne partie bez zmian,"Spada poparcie dla Platformy Obywatelskiej. Z sondażu Instytutu Badania Opinii Homo Homini dla Polskiego Radia wynika, że na PO chciałoby oddać swój głos 31 proc. Polaków. To o jeden punkt procentowy mniej niż przed tygodniem. Swoje poparcie utrzymują PiS, SLD i PSL.","Na Prawo i Sprawiedliwość chce głosować 25,9 proc. procent badanych, Sojusz Lewicy Demokratycznej popiera 15,8 proc. ankietowanych, a Polskie Stronnictwo Ludowe – 7 proc.   Nadal pięcioprocentowego progu wyborczego nie przekraczają dwie najmłodsze partie; PJN uzyskał 3,3 proc. głosów, a Ruch Poparcia Palikota – Nowoczesna Polska jedynie 0,5 proc.   Poniżej procenta poparcia uzyskały: Krajowa Partia Emerytów i Rencistów, Unia Polityki Realnej – Wolność i Praworządność, Liga Polskich Rodzin i Prawica Rzeczpospolitej. W sondażu żaden z respondentów nie wyraził poparcia dla: Samoobrony RP, Partii Regionów, Socjaldemokracji Polskiej, Stronnictwa Demokratycznego, ugrupowania demokraci.pl, Ruchu Autonomii Śląska i Stowarzyszenia Ordynacka.    14,4 proc. ankietowanych deklaruje, że nie wie, na kogo zagłosować w najbliższych wyborach.  Z badania wynika, że gdyby wybory parlamentarne odbyły się w tę niedzielę, do urn chciałoby się udać 54,8 proc. badanych.   Sondaż przeprowadzono telefonicznie 1 kwietnia na grupie 1100 osób, reprezentatywnej dla ogółu Polaków. Błąd oszacowania wynosi 3 procent, a poziom ufności 0,95. Politycy zdystansowaniPolitycy różnych partii na gorąco komentowali sondażowe wyniki. –  I do tych sondaży w których zyskujemy, i do tych sondaży w których tracimy podchodzimy z pokorą. Najważniejszy będzie ten sondaż w październiku na wyborach parlamentarnych i liczymy, że do tego czasu rozliczymy się ze społeczeństwem z tego, co udało nam się zrobić  - powiedział Paweł Graś, rzecznik rządu. Marek Jurek z Prawicy RP twierdzi, że to dopiero początek kłopotów PO. –  Tak naprawdę rząd będzie miał coraz więcej problemów dlatego, że kryzys postępuje, a rozwiązań jest coraz mniej. Wyniki tych sondaży nie są dziwne  – powiedział Jurek. Stanisław Żelichowski z PSL wątpi w sens przeprowadzania badań opinii. –  Polacy nie mówią szczerze jakie mają preferencje i mają ku temu prawo. Poczekajmy na wybory  – powiedział polityk.",,
Oddał życie za innego więźnia. 76 lat temu zginął o. Maksymilian Maria Kolbe,"Otrzymał numer 16 670, w obozie koncentracyjnym spędził niecałe trzy miesiące. Oddał życie za innego więźnia. 76 lat temu w niemieckim obozie zagłady Auschwitz został zamordowany franciszkanin o. Maksymilian Kolbe.","Ojciec Maksymilian Kolbe do Auschwitz trafił 29 maja 1941 roku. W końcu lipca 1941 roku, w odwecie za ucieczkę więźnia, kierownik obozu rozkazał skazanie 10 osób z tego samego bloku na śmierć głodową. Jeden ze skazanych, Franciszek Gajowniczek, prosił o darowanie mu życia ze względu na żonę i dzieci. Słysząc te słowa, ojciec Kolbe wystąpił z szeregu i zwrócił się do esesmanów z propozycją zamiany za rozpaczającego więźnia. Przeprowadzający wybiórkę Karl Fritzsch zgodził się i ojciec Kolbe dołączył do pozostałych więźniów, których odprowadzono do podziemi bloku 11. Pierwszy męczennik AuschwitzOjciec Maksymilian Maria Kolbe był pierwszym męczennikiem z Auschwitz i pierwszym Polakiem uznanym świętym w okresie powojennym. Został aresztowany 17 lutego 1941 r. w Niepokalanowie, gdzie pełnił funkcję przełożonego, gwardiana. Po kilkumiesięcznym śledztwie z warszawskiego więzienia Pawiak został przywieziony do Auschwitz. Księża „przywódcami powstańców”Niemcy wywozili do obozów księży, by w ten sposób pozbawić  społeczeństwo polskie grup przywódczych – ludzi wykształconych, cieszących się autorytetem, mogących organizować i kierować ruchem oporu. Aresztowania oprócz księży objęły m.in. działaczy społecznych, nauczycieli, lekarzy, dziennikarzy. 22 września 1939 roku dr Wilhelm Stuckart, sekretarz stanu w Ministerstwie Spraw Wewnętrznych tak uzasadniał prześladowania księży: „polscy księża, duchowni i nauczyciele w bardzo wielu przypadkach byli faktycznymi przywódcami powstańców. Pan marszałek Göring określił prowadzoną przez nich działalność jako proceder nie do przyjęcia, gdyż owi polscy księża, zwłaszcza na terenach wielojęzycznych, nadal podjudzają ludność”.",,
Niemcy w Afganistanie o 365 dni dłużej,"Bundestag zaakceptował znaczną większością
głosów przedłużenie misji Bundeswehry w Afganistanie o kolejny rok. Przewodniczący Norbert Lammert wykluczył z toczącej się debaty o przyszłości kontyngentu frakcję partii Lewica, ponieważ jej członkowie przynieśli na posiedzenie plakaty protestacyjne.","Za przyjęciem nowego mandatu dla niemieckich wojsk w Afganistanieopowiedziało się 429 z 586 parlamentarzystów. Przeciw było 111, a 46wstrzymało się od głosu.Z głosowania wyłączeni byli parlamentarzyści frakcji partii Lewica, którzyprzyszli na poprzedzającą głosowanie debatę z plakatami wyrażającymi sprzeciwwobec afgańskiej misji.W związku z akcją Lewicy, przewodniczący Bundestagu poprosił deputowanych partii, aby natychmiast zakończyli protest. Ponieważ jego zdaniem nie nastąpiło to wystarczającoszybko, wykluczył ich z obrad. Parlamentarzyści Lewicy po chwili ociąganiasię opuścili salę obrad. Zostali wykluczeni również z głosowania.Parlamentarzyści Lewicy na przyniesionych przez siebie transparentachumieścili hasła wyrażające sprzeciw wobec misji w Afganistanie. Ich zdaniemjest ona bezpodstawna.Bundestag debatował na temat przedłużenia misji niemieckich wojsk wAfganistanie o kolejny rok. Przewodniczący socjaldemokratów Frank-Walter Steinmeier zaznaczył, iżsocjaldemokraci będą domagali się, aby debata wyznaczyła drogę do określeniaterminu zakończenia afgańskiej misji. Miałoby to nastąpić pomiędzy rokiem2013 a 2015. – Perspektywa wycofania jest dla nas kluczowa – podkreślał.Rządząca koalicja również oczekuje, że wycofanie nastąpi w tym czasie, aodpowiedzialność za bezpieczeństwo w Afganistanie zostanie przekazanamiejscowym władzom. Niemiecki rząd nie chce jednak ustalić dokładnego terminu.Niemcy zamierzają zwiększyć liczbę swoich żołnierzy w Afganistanie o 850. Ichkontyngent będzie się składał z 5350 ludzi. Zajmą się oni przede wszystkimszkoleniem sił afgańskich. Zwiększona ma być również pomoc rozwojowa.",,
"O gazie, wojnach, wyborach i przyszłości. Trump i Putin podsumowali spotkanie","Władimir Putin powiedział na wspólnej konferencji z Donaldem Trumpem, że ich rozmowy przebiegły w otwartej i merytorycznej atmosferze. Podobne stanowisko prezentował zaprezentował prezydent USA, ale dodał m.in., że Stany będą bardzo zdecydowanie konkurowały z Rosją o rynek gazowy w Europie.","Jak mówił Putin, z Trumpem omówili obecny stan i perspektywy stosunków dwustronnych, a także najważniejsze kwestie międzynarodowe.  Prezydent Rosji dodał, że w czasie rozmów strona rosyjska przekazała notatkę z konkretnymi propozycjami dotyczącymi nierozprzestrzeniania broni jądrowej. Jego zdaniem, Rosja i USA jako największe państwa posiadające broń jądrową niosą szczególną odpowiedzialność za bezpieczeństwo międzynarodowe. Rosyjski prezydent wyjaśnił, że rozmawiał z Trumpem o uregulowanie dialogu w sprawie stabilności strategicznej i nierozprzestrzeniania broni masowego rażenia. – Przekazaliśmy kolegom amerykańskim notatkę z konkretnymi propozycjami na ten temat – dodał. Jak twierdzi, USA mogłyby wpływać na władze Ukrainy w sprawie realizacji porozumień mińskich. Ocenił, że powinny to czynić „bardziej stanowczo”. Rosyjski prezydent na wspólnej konferencji prasowej z przywódcą USA powiedział, że omówił z Trumpem kryzys na Ukrainie, który określił jako „wewnętrzny”. Wyjaśnił, że mówiono o wadze realizacji porozumień mińskich i dodał: „USA mogłyby bardziej stanowczo nalegać na to i nastawiać do takiej pracy władze Ukrainy”. Występujący na konferencji obok Putina Donald Trump przekonywał, że amerykańsko-rosyjska współpraca może również przyczynić się do poprawy sytuacji w Syrii. Według amerykańskiego prezydenta, w tym kontekście ważna jest też postawa wobec Iranu. – Podkreśliłem również znaczenie wywierania presji, by powstrzymać jego ambicje nuklearne i kampanię przemocy na Bliskim Wschodzie. Szczegółowo omówiliśmy kryzys w Syrii – jest on złożony. Współpraca między naszymi krajami ma potencjał, by ocalić setki tysięcy istnień. Wyjaśniłem też, że Stany Zjednoczone nie pozwolą Iranowi na czerpanie korzyści z naszej udanej kampanii przeciwko tzw. Państwu Islamskiemu – stwierdził prezydent USA. Z kolei Putin powiedział, że Waszyngton „zna” stanowisko Rosji w sprawie porozumienia z Iranem. Na początku maja prezydent Trump zdecydował o wycofaniu swojego kraju z tej umowy. Amerykański przywódca poinformował też o ponownym wprowadzeniu wszystkich sankcji nałożonych wobec Iranu, które obowiązywały przed porozumieniem zawartym w 2015 roku. Trump zapowiedział również, że USA i Rosja będą współpracować na rzecz bezpieczeństwa Izraela, a wojskowi amerykańscy i rosyjscy „dobrze się dogadują, być może lepiej niż nasi politycy”. Na konferencji prezydenci USA i Rosji wielokrotnie poruszali temat domniemanej ingerencji w wybory prezydenckie w USA w 2016 roku, w których zwyciężył Trump. – Państwo rosyjskie nigdy nie ingerowało i nie zamierza ingerować w wewnętrzne sprawy USA, w tym w procesy wyborcze – oświadczył Putin, dodając, że ostateczne wnioski powinien w tej sprawie wyciągnąć sąd, a nie służby specjalne. Ocenił, że wszystkie oskarżenia pod adresem Rosji o domniemanej ingerencji „rozsypią się w sądzie”.Oświadczył też, że nie ma nic dziwnego w tym, że w wyborach prezydenckich w USA, w których kandydował Trump, w społeczeństwie rosyjskim pojawiła się sympatia do kandydata, który opowiadał się za poprawą stosunków z Rosją. Do domniemanego wtrącania się Moskwy w przebieg wyborów w USA odniósł się również Trump, który podkreślił, że poruszył ten temat w rozmowie z Putinem. Powiedział, że nie widzi powodu, by wierzyć, że Rosja ingerowała w wybory na jego korzyść, wbrew wnioskom przedstawionym mu przez amerykańskie służby. W jego ocenie Putin „niezwykle mocno” odrzucał w poniedziałek te zarzuty. Zapytany, komu wierzy w tej sprawie – FBI czy Putinowi, Trump odparł, że ma powody wierzyć obu stronom.Komentując sprawę zarzutów postawionych w USA 12 pracownikom rosyjskiego wywiadu wojskowego GRU, Putin powiedział, że nie zdążył jeszcze zapoznać się z informacjami o tych zarzutach. Zaproponował rozwiązanie oparte na istniejącej umowie dwustronnej o sprawach karnych. Ocenił, że USA mogą wnioskować o przesłuchanie w Rosji tych, których uważają za winnych, i Rosja może dopuścić, by na przesłuchaniach obecni byli przedstawiciele USA. Jednak Rosja – jak zapowiedział – również zwróciłaby się o analogiczny krok, tj. przesłuchanie założyciela funduszu Hermitage Capital Williama Browdera. Prawnikiem funduszu był tragicznie zmarły w rosyjskim więzieniu Siergiej Magnitski, po którego śmierci USA objęły sankcjami powiązanych z tą sprawą przedstawicieli Rosji. Podkreślił, że podczas spotkania z Trumpem nie udało się usunąć wszystkich przeszkód między Rosją i USA, ale wyraził nadzieję, że szczyt w Helsinkach będzie pierwszym krokiem na tej drodze. Jak dodał, pojawił się pomysł powołania rady ekspertów i przemyślenia filozofii dwustronnych stosunków Rosji z USA.  Przywódca USA dodał, że jego kraj będzie konkurował z Rosją o europejski rynek gazowy „w sposób jak najbardziej zdecydowany”. – USA są teraz jednym z największych producentów gazu i będą z Rosją konkurować na tym rynku w Europie, gdy powstanie gazociąg Nord Stream 2 – powiedział Trump. Z kolei Putin stwierdził, że zapewnił amerykańskiego prezydenta, iż Rosja jest gotowa utrzymać tranzyt gazu przez Ukrainę. Putin ocenił na wspólnej konferencji prasowej po rozmowach, że spotkanie było udane i pożyteczne oraz przebiegło w otwartej, merytorycznej atmosferze. Stosunki rosyjsko-amerykańskie przeżywają „trudny okres”, ale ta napięta atmosfera „nie ma obiektywnych przyczyn” – dodał. Na zakończenie wspólnej konferencji prasowej wręczył Trumpowi oficjalną piłkę zakończonego w Rosji mundialu. – Teraz piłka jest po jego stronie – oświadczył. Także Trump pozytywnie ocenił poniedziałkowe spotkanie. Stosunki USA-Rosja „nie były nigdy tak złe” jak obecnie, ale „zmieniło się to cztery godziny temu” – podkreślił, odnosząc się do początku szczytu. Oświadczył, że USA mają szansę dokonać wraz z Rosją wielkich rzeczy. – Jeśli mamy rozwiązać wiele z problemów, przed którymi obecnie stoi świat, będziemy musieli znaleźć sposoby na współpracowanie ze sobą. (…) Widzieliśmy już, co się dzieje, gdy dyplomacja jest brana pod uwagę – powiedział.Amerykański prezydent spotkał się w Helsinkach z prezydentem Rosji Władimirem Putinem. Obaj przywódcy rozmawiali przez ponad 2 godziny w cztery oczy, a następnie spotkali się wraz ze swymi najbliższymi współpracownikami.",,
Na kolonie w mundurze. Wojsko wyprzedaje małe rozmiary,Około pół miliona złotych zarobił dotąd otwarty w lutym 2017 roku w Poznaniu sklep Agencji Mienia Wojskowego. W przyszłym tygodniu Agencja rozpoczyna wyprzedaż asortymentu. Szczególnie zachęca do zakupów młodszych klientów.,"Od wtorku przez miesiąc w sklepie będzie można kupić m.in. umundurowanie – zwłaszcza w mniejszych rozmiarach. W ofercie są m.in. mundury i kurtki polowe, wiatrówki oficerskie, szelki, torby brezentowe i chlebaki. Zysk ze sprzedaży trafi na Fundusz Modernizacji Sił Zbrojnych.  – Postanowiliśmy przecenić część asortymentu zwłaszcza tego z nietypową rozmiarówką. Ta oferta może szczególnie zainteresować rodziców, którzy szukają ubrań na wakacyjny obóz dla swoich dzieci – ocenia Łukasz Duchnicki z poznańskiego oddziału AMW. Duchnicki zaznaczył, że wakacyjna oferta sklepu powinna również zainteresować osoby poszukujące odzieży w bardzo dużych rozmiarach, bo i taka będzie dostępna w ramach wyprzedaży.",,
"„PO dostaje gorączki, gdy dzielimy się efektami wzrostu ze wszystkimi obywatelami”","Około miliarda złotych mniej mali przedsiębiorcy zapłacą w składkach ZUS-owskich – ocenił w programie „#Jedziemy” rzecznik rządu Piotr Müller. Związek Przedsiębiorców i Pracodawców uważa, że deklarowany kierunek działań rządu jest prawidłowy. „ZPP popiera propozycje mniejszego ZUS dla najmniejszych przedsiębiorców zaproponowana przez premiera Morawieckiego” – napisał prezes ZPP Cezary Kaźmierczak.","Rzecznik rządu odniósł się w programie „#Jedziemy” do informacji, jakoby rząd planował podniesienie składki ZUS-owskiej w stosunku do dochodów.Piotr Müller oznajmił, że jest to wiadomość nieprawdziwa. – To pokazuje jak zupełnie wyssane z palca informacje potrafią się pojawić w okresie wyborczym – powiedział.– Ryczałtowa składka będzie liczona w taki sam sposób jak dotychczas, czyli podstawą będzie 60 proc. średniego wynagrodzenia – stwierdził. – Około miliard złotych mniej, co najmniej miliard, mali przedsiębiorcy zapłacą w składkach ZUS-owskich – ocenił.Na Twitterze głos w tej sprawie zabrał prezes ZPP Cezary Kaźmierczak. „ZPP popiera propozycje mniejszego ZUS dla najmniejszych przedsiębiorców zaproponowana przez @MorawieckiM” – napisał. Rzecznik rządu odniósł się również do zarzutów KO, która twierdzi, że podniesienie pensji minimalnej to presja inflacyjna, niebezpieczeństwo wzrostu cen, a także problem dla najmniejszych przedsiębiorców. – Popatrzmy na to, jak to wyglądało w ostatnich latach. My  podwyższaliśmy przecież pensje minimalną w ostatnich latach. Mam wrażenie, że teraz w okresie wyborczym, szczególnie PO, dostaje  gorączki, gdy konsekwentnie dzielimy się efektami wzrostu gospodarczego ze wszystkimi obywatelami, również z tymi, którzy zarabiają najmniej – oznajmił. – Bierzmy pod uwagę, że 2600 zł to jest kwota brutto, w związku z tym nie miejmy wyobrażeń, że to są jakieś gigantyczne pieniądze, natomiast, tak, dużo większe niż w poprzednich latach – stwierdził Müller.Jak podkreślił PiS mówi o 4 tys. brutto w perspektywie do końca 2023 r., czyli początku 2024 r. – Wzrost płac w tym okresie będzie jeszcze wielokrotny. Bierzmy pod uwagę, że to będzie zupełnie inne odniesienie niż do obecnej sytuacji na rynku pracy – powiedział.– Jeżeli chcemy w Polsce zbudować klasę średnią z prawdziwego zdarzenia, jeżeli chcemy, żeby nie było takich dużych różnic społecznych, no to udział procentowy płacy minimalnej w średniej płacy powinien się nieco zwiększać i to jest ambicją polskiego rządu, aby tak jak w innych krajach zachodnich, ten udział płacy minimalnej był wyższy niż dotychczas.",,
„Rozmowę o Polsce” Beaty Szydło z Ewą Kopacz obejrzało  ponad 8 mln Polaków! Większość wybrała stacje TVP,"Emitowany 19 października  m.in. w TVP1, TVP INFO oraz  TVP Polonia program publicystyczny „Beata Szydło – Ewa Kopacz. Rozmowa o Polsce” spotkał się z ogromnym zainteresowaniem widzów. W sumie obejrzało go we wszystkich antenach aż  8 mln 259  osób przy łącznych udziałach 45,98 proc. – z tego ponad 6 milionów widzów zdecydowało się na wybór anten TVP! Oznacza to, że w godz. 20.00-21.05 aż 46 spośród 100 osób oglądających w tym czasie telewizję wybrało właśnie tę audycję.","Program równocześnie nadały: TVP, TVP Info, TVP Polonia, TVN24, TVN24 Biznes i Świat,  Polsat News i Polsat News 2  . Największe audytorium odnotowała Jedynka – 5 197 610 osób przy udziałach aż 29,87 proc. W szczytowym momencie (tzw. peak o godz. 20.39) program oglądało 5 819 390 widzów.  Dobre wyniki uzyskały też kanały informacyjne – TVN24 – 1 028 952 osób (udziały 5,91 proc.) i TVP INFO – 988 209 widzów (udziały 5,68 proc.). Oglądalność pozostałych anten transmitujących program „Beata Szydło – Ewa Kopacz. Rozmowa o Polsce”: TVP Polonia – 198 339 widzów (udziały 1,14 proc.), TVN 24 BiŚ – 109 540 osób (udziały 0,63 proc.), Polsat News – 352 602 widzów (udziały 2,03 proc.) i Polsat News 2 – 125 007 osób (udziały 0,72 proc.).Z danych Nielsen Audience Measurement wynika, że „Rozmowę o Polsce” w TVP1 oglądało najwięcej widzów w miastach do 100 tys. mieszkańców i na wsi, w TVP Polonia –  w miastach do 100 tys., w TVP INFO –  na wsi, w Polsacie News – na  wsi  i w miastach do 100 tys., w Polsacie News 2 – w miastach do 100 tys., w TVN24 oraz TVN 24 BiŚ – w miastach liczących  ponad 100 tys. mieszkańców  i  mniej niż  100 tys. osób. We wszystkich antenach rozmowę Beaty Szydło z Ewą Kopacz śledziły przede wszystkim osoby, które ukończyły 50 lat.Program w studiu Telewizji Polskiej prowadzili: Piotr Kraśko (TVP), Justyna Pochanke (TVN) i Dorota Gawryluk (Polsat). Idea „Rozmowy o Polsce” była efektem porozumienia stacji telewizyjnych z Komitetami Wyborczymi PiS oraz PO.W poniedziałek gospodarz programu „Tomasz Lis na żywo” gościł przedstawicieli czterech komitetów wyborczych: Ryszarda Petru z Nowoczesnej, Janusza Piechocińskiego z PSL, Barbarę Nowacką ze Zjednoczonej Lewicy, Przemysława Wiplera z Komitetu KORWIN i Marcelinę Zawiszę z Partii Razem. Emitowaną w Dwójce od godz. 21.40 audycję obejrzało 2 679 tys. osób, przy udziałach 19,6 proc.",,
Poseł zamienia Kukiz’15 na PiS. „Chcę być wartością dodaną”,"Topnieje Klub Poselski Kukiz’15. Kolejną osobą, która go opuściła, jest Norbert Kaczmarczyk. Poseł przechodzi do klubu Prawa i Sprawiedliwości i z listy tej partii ma wystartować w jesiennych wyborach parlamentarnych w okręgu tarnowskim.","– Ważnym jest dla mnie, aby podkreślić, że nie wyzbywam się swojej tożsamości, ponieważ tą tożsamością zawsze była dla mnie praca dla ludzi, a celem dobro Polski. Chcę tę pracę kontynuować – zapewnił poseł.– Nie wolno zmarnować wypracowanego przez lata potencjału. To nie tylko aktywność w Sejmie. To także działalność w terenie. To trud podejmowany przez wielu świetnych ludzi w okręgu. Mam obowiązek tę działalność kontynuować, ponieważ nigdy nie jest tak, że praca jest skończona. Zawsze jest jeszcze wiele do zrobienia. Nigdy nie należy zatrzymywać się i spocząć na laurach – przekonywał Kaczmarczyk.Poseł zapewnił, że jego celem jest „praca dla ludzi – praca dla Polski”. – Tę misję doskonale rozumie Prezes Jarosław Kaczyński. Właśnie w taki sposób działa Prawo i Sprawiedliwość. Wystarczy w tym względzie wspomnieć szereg działań podjętych od początku kadencji. Opowiedziałem się za licznymi programami i ustawami wspierającymi Polaków, polskie rodziny i naszą ojczyznę – dodał.– W jesiennych wyborach będę ubiegał się o mandat posła na Sejm  z listy Prawa i Sprawiedliwości w okręgu tarnowskim. Dzięki sumiennej i rzeczowej pracy PiS cieszy się olbrzymim poparciem w tym regionie. Chcę być i wiem, że będę wartością dodaną. Jako głos młodego pokolenia. Jako reprezentant poglądów prawicowych – propolskich. Jako rolnik znający trud pracy na roli. Jako osoba zawsze wspierająca rodzinę i kultywująca tradycyjne wartości. Jako człowiek, który nie obawia się konkretnej pracy w Sejmie oraz w terenie – podkreślił.",,
Panama przed ŚDM: Duża awaria sieci energetycznej,Na krótko przed rozpoczęciem Światowych Dni Młodzieży w Panamie doszło do wyłączeń prądu na znacznych obszarach stolicy i w kilku innych miastach – informują w niedzielę tamtejsze media.,"Państwowe przedsiębiorstwo energetyczne Etesa potwierdziło na Twitterze, że są przerwy, ale zapewniło, że trwają prace nad jak najszybszym przywróceniem dostaw. Operator stołecznego metra poinformował, że z powodu awarii zasilania trzeba było ewakuować pasażerów z pociągów w dwóch liniach. Gazeta „La Prensa” podała, że w międzynarodowym porcie lotniczym Tocumen energię dostarczają generatory. Agencja AFP pisze, że w południe czasu miejscowego w stolicy nie działały uliczne sygnalizatory. Nie podano, co spowodowało awarię, która wystąpiła także w kilku innych panamskich miastach. Dostawy prądu są przywracane stopniowo. Światowe Dni Młodzieży rozpoczynają się w Panamie we wtorek. Tysiące pielgrzymów przybyło tam już w czasie weekendu. Organizatorzy spodziewają się w sumie ok. 250 tysięcy przybyszów. Papież Franciszek jest w Panamie oczekiwany w środę.",,
Poseł PSL o Komisji Rodziny: Ta przestrzeń powinna być pozostawiona dla Lewicy,"– Skoro Komisja Rodziny przypadła Lewicy, ta przestrzeń powinna być pozostawiona dla Lewicy i powinno być uszanowane to, jaką wystawiła kandydatkę – oświadczył wicemarszałek Sejmu z PSL Piotr Zgorzelski. Odniósł się w ten sposób do oczekiwanej przez część klubu PiS zmiany na stanowisku przewodniczącej Komisji Rodziny.","Stanowisko to w wyniku podziału komisji między kluby parlamentarne przypadło Lewicy, która wskazała jako przewodniczącą Magdalenę Biejat, opowiadającą się m. in. za adopcję dzieci przez homoseksualistów.  Część posłów Prawa i Sprawiedliwości wskazuje, że nie naruszając zasady parytetu, zgodnie z którą część komisji przypada opozycji, należy w tym przypadku zmienić ustalenia i zamiast Komisji Rodziny zaproponować Lewicy przewodniczenie jakiejś innej komisji.  Piotr Zgorzelski w rozmowie z Radiem Plus mówił również o planach PSL na wybory prezydenckie. W jego ocenie „niespodzianką wyborów” może być lider stronnictwa Władysław Kosiniak-Kamysz. Oficjalnie władze PSL nie podjęły jeszcze decyzji w kwestii jego kandydatury.",,
"BGK pomoże samorządom, które stracą pieniądze przez restrukturyzację banku","Ponad 30 samorządów z Podkarpacia ma rachunki w Podkarpackim Banku Spółdzielczym z siedzibą w Sanoku. Bank od zeszłego tygodnia jest w przymusowej restrukturyzacji, w związku tą sytuacją samorządy stracą blisko 43 proc. pieniędzy zdeponowanych na kontach banku. Bank Gospodarstwa Krajowego zadeklarował pomoc samorządom, których rachunki prowadził PBS.","Bankowy Fundusz Gwarancyjny w komunikacie z zeszłego tygodnia poinformował, że w przypadku przymusowej restrukturyzacji udziały członkowskie w PBS oraz jego obligacje zostają umorzone. Część depozytów jednostek samorządu terytorialnego, dużych firm i innych podmiotów nieobjętych gwarancjami zostaje w banku w restrukturyzacji w celu pokrycia strat i zostanie finalnie utracona. „Pokrycie strat jest niezbędne, aby możliwe było zaangażowanie środków Funduszu. Natomiast depozyty do wysokości równowartości 100 tys. euro są niezmiennie gwarantowane przez BFG” – dodano. W Sanoku z zainteresowanymi samorządowcami spotkała się wojewoda podkarpacka Ewa Leniart. Jak poinformowała jej rzeczniczka Małgorzata Waksmundzka-Szarek, udział w spotkaniu wzięli również przedstawiciele Bankowego Funduszu Gwarancyjnego. – Wojewoda zapoznała się z sytuacją samorządów, które utracą prawdopodobnie część swoich środków zdeponowanych na kontach PBS w Sanoku. Przymusowa restrukturyzacja spowoduje, że jednostki samorządu terytorialnego otrzymają część swoich środków. Obecnie samorządy szacują swoje straty i kiedy wojewoda otrzyma szczegółowe wyliczenia, przekaże je do swoich zwierzchników z prośbą o wypracowanie korzystnego dla samorządów rozwiązania – dodała rzeczniczka. Pomoc samorządom, których rachunki prowadził Podkarpacki Bank Spółdzielczy w Sanoku, zadeklarował Bank Gospodarstwa Krajowego. Jak poinformował członek zarządu BGK Radosław Kwiecień, BGK może dostarczyć samorządom finansowanie pomostowe, zapewniające płynność dla działalności bieżącej do momentu rozwiązania problemu. – Sytuacja każdej jednostki samorządowej jest inna, dlatego będziemy podchodzić do nich indywidualnie. Przejściowo możemy także przejąć obsługę operacyjną klientów, o ile zgłoszą taką potrzebę – dodał. 15 stycznia Bankowy Fundusz Gwarancyjny (BFG) podjął decyzję o wszczęciu przymusowej restrukturyzacji wobec PBS z siedzibą w Sanoku, a także o umorzeniu obligacji wyemitowanych przez bank. Wszczęcie restrukturyzacji oraz umorzenie obligacji nastąpiło w piątek 17 stycznia. Tego dnia, również zarząd Krajowego Depozytu Papierów Wartościowych podjął uchwałę o wycofaniu z depozytu papierów wartościowych i zamknięciu kont ewidencyjnych dla obligacji wyemitowanych przez PBS w Sanoku.  Podkarpacki Bank Spółdzielczy w Sanoku to drugi największy bank spółdzielczy w Polsce. We wtorek wznowił działalność, klienci PBS mogą korzystać z kart płatniczych oraz bankomatów.",,
Opozycja atakuje prezydenta za słowa o UE. Co powiedział Andrzej Duda,"Mamy prawo do tego, aby się sami rządzić i decydować o tym, w jaki sposób będziemy naprawiali „zbutwiałe i gryzione jeszcze starymi systemowymi rozwiązaniami” instytucje w Polsce i będziemy to robili – powiedział we wtorek w Leżajsku prezydent Andrzej Duda.","Prezydent powiedział na spotkaniu z mieszkańcami Leżajska, że życzy im, aby zobowiązania, które podjęli on i rząd zostały wypełnione.Mówił, że program 500 plus jest nadal realizowany. – Podnoszone są płace minimalne, będą podnoszone emerytury, będziemy starali się ze wszech miar pomóc. Dlaczego? Dlatego, że wreszcie udaje się w naszym kraju zaprowadzić uczciwość i porządek. Ktoś do tej pory rozkradał 40 mld zł rocznie z podatków – mówił Andrzej Duda.Prezydent powiedział, że obawia się, że te pieniądze „w dużym stopniu wychodziły za granicę Polski”. – One zostały zatrzymane dzisiaj, dzięki nim można realizować program 500 plus i wiele innych programów, które – mam nadzieję – przyczynią się do wzrostu jakości życia w Polsce i powrotu tych, którzy za granicę wyjechali po prostu za chlebem, szukając normalnego życia, normalnej pracy, bo nie było tu możliwości – zaznaczył. „Zasługujemy na godziwy poziom życia”Prezydent wyraził nadzieję, że te możliwości nadal będą tworzone, a Polska nadal będzie normalnym krajem, tak bogatym jak inne państwa europejskie. – Nie jest naszym celem podniesienie komuś pensji o 100 zł, my chcemy by Polak żył tak, jak żyje się w krajach zachodnioeuropejskich, na takim samym poziomie, bo Polacy na to zasługują (...) nasza walka o niepodległość, o wolność, a także wolność Europy choćby przed nawałą sowiecką (...) powoduje, że jednocześnie zasługujemy na godziwy poziom życia – mówił prezydent.– Oczywiście mamy prawo mieć swoje oczekiwania wobec Europy, która nas zostawiła w 1945 r. na pastwę Rosjan (...) ale przede wszystkim mamy prawo do tego, by się tutaj sami rządzić i decydować o tym, jaki Polska ma mieć kształt i decydować o tym, w jaki sposób będziemy naprawiali zbutwiałe cały czas i cały czas gryzione jeszcze starymi systemowymi rozwiązaniami instytucje w Polsce, wiele ich jeszcze zostało, mimo upływu 30 lat – mówił prezydent. – Będziemy robili to, co obiecaliśmy, doprowadzimy do tego, że ludzie nie będą mówili w Polsce, że sądy są niesprawiedliwe i że sądownictwo w Polsce nie chroni obywatela, nie dopuścimy do tego, by ludzie mówili, że Polska jest państwem niesprawiedliwym, państwem dla elit, w którym nie dostrzega się normalnego człowieka – zaznaczył Andrzej Duda.Prezydent mówił, że chce, aby obywatele mieli przekonanie, iż ktoś myślał o nich, a nie „o jakiejś wyimaginowanej wspólnocie, z której dla nas niewiele wynika”. – Wspólnota jest potrzebna tutaj, w Polsce, dla nas – własna, skupiająca się na naszych sprawach, bo one są dla nas sprawami najważniejszymi; kiedy nasze sprawy zostaną rozwiązane, będziemy się zajmować sprawami europejskimi. A na razie, niech nas zostawią w spokoju i pozwolą nam naprawić Polskę, bo to jest najważniejsze – przekonywał Andrzej Duda. „Obecne władze przywracają Podkarpaciu rozwój infrastrukturalny”Prezydent podkreślił podczas spotkania z mieszkańcami Leżajska, że ich miasto „rozwija się, tak samo, jak Podkarpacie”. – Cieszę się, że obecne władze wreszcie przywracają temu regionowi naszego kraju to, co od dawna mu się należało: rozwój, przede wszystkim ten infrastrukturalny – zaznaczył.Jak mówił, w woj. podkarpackim potrzebne są drogi – m.in. ekspresowe oraz mosty.– Wierzę w to, że zostanie zrealizowana tak niezwykle ważna dla nas Via Carpatia, która przejdzie przez Polskę z południa na północ, która połączy Leżajsk, Rzeszów i granicę polsko-słowacką z Białymstokiem i z granicą Polski z Litwą, że będziemy mieli sprawne szlaki komunikacyjne, że będzie się ta wspaniała droga przecinała z autostradą A4 – mówił prezydent.Andrzej Duda wskazał również, że najważniejszym zadaniem obecnie rządzących jest pomoc Polakom. W tym kontekście wyraził zadowolenie m.in. z programu „Rodzina 500 plus”. – To ważne, żeby obywatele czuli, że państwo o nich pamięta – podkreślił prezydent.",,
Amerykańskie media o spotkaniu Trump-Pelosi: Festiwal zniewag,"Spotkanie prezydenta Donalda Trumpa z przewodniczącą Izby Reprezentantów Nancy Pelosi, jakie odbyło się w Białym Domu po przyjęciu przez Izbę rezolucji potępiającej decyzję Trumpa o wycofaniu żołnierzy USA z Syrii, przekształciło się w „festiwal zniewag” – piszą media.","Nancy Pelosi, która przybyła na spotkanie z prezydentem Trumpem wraz z grupą deputowanych, oceniła z kolei, że prezydent Donald Trump „znalazł się na skraju załamania nerwowego” po głosowaniu w Izbie Reprezentantów, zaszokowany tym, że tylu Republikanów poparło rezolucję. – Nie mogliśmy kontynuować tego spotkania, bo w swych wypowiedziach [Trump] był zanadto oderwany od rzeczywistości – powiedziała po opuszczeniu Białego Domu. – Wyszliśmy, gdy tylko rozpoczął się „festiwal zniewag” – podkreślają w swych wypowiedziach inni Demokraci. Trump próbował utrzymać żartobliwy ton, gdy oświadczył, że zaniepokojona rozwojem wypadków Syria zawsze może zwrócić się o pomoc do Rosji. – To byłoby w porządku – zaznaczył. – Mają tam mnóstwo piasku. Wystarczająco, by się mogli wspólnie pobawić – dorzucił. Jednocześnie w obliczu fali krytyki, jaką wywołała jego decyzja, amerykański prezydent podjął działania, które mają zmienić społeczne nastawienie do niego. Ogłosił m.in., że szef amerykańskiej dyplomacji wybiera się do Ankary, by namawiać tam prezydenta Turcji Recepa Tayyipa Erdogana do zaprzestania ofensywy w północno-wschodniej Syrii. Ujawnił też, że w liście, jaki skierował 9 września do Erdogana, z którym „zawarliśmy dobry deal”, przestrzegał go przed nastawieniem konfrontacyjnym. „Cały świat będzie na Ciebie patrzył jak na wcielone zło, jeśli nic dobrego się nie zdarzy” – miał napisać. „Nie graj twardziela! Nie bądź szaleńcem!” – ostrzegał Erdogana. W nocy amerykańskie myśliwce dokonały punktowych bombardowań, by zniszczyć pozostawione przez siebie uzbrojenia i infrastruktury wojskowej. Skład broni znajdował się w cementowni w pobliżu miasta Kobane. Zakład został zrównany z ziemią. Ataki były prowadzone przez samoloty bojowe F-15 – powiedział rzecznik międzynarodowej koalicji pod wodzą USA w Syrii Myles Caggins. Izba Reprezentantów USA przyjęła rezolucję potępiającą decyzję prezydenta Donalda Trumpa o wycofaniu amerykańskich żołnierzy z Syrii. Za rezolucją głosowało 354 kongresmenów, przeciw 60, a czterech wstrzymało się od głosu – podaje dziennik „The Hill”.Rezolucja „przeciwstawia się decyzji o zakończeniu pewnych wysiłków Stanów Zjednoczonych mających na celu uniemożliwienie tureckiej armii operacje przeciw siłom syryjskich Kurdów w północno-wschodniej Syrii”.",,
Rzecznik prezydenta o Wielkiej Defiladzie Niepodległości: Polacy zagłosowali nogami i pilotami,"– Myślę, że defilada ma Wisłostradzie podobała się ludziom. Polacy zagłosowali nogami, bo ponad 100 tys. osób oglądało ją na żywo, 
i pilotami, ponieważ przed telewizorami oglądały ją miliony osób. Wyśmiewanie tej defilady przez opozycję okazało się mocnym przestrzeleniem – tak Krzysztof Łapiński, rzecznik prasowy i sekretarz stanu w Kancelarii Prezydenta komentował w „Minęła 20” zbojkotowanie przez opozycję Wielkiej Defilady Niepodległości w Warszawie.","W środę, w dniu Święta Wojska Polskiego, w Warszawie odbyła się Wielka Defilada Niepodległości. Wzięło w niej udział ponad 1000 żołnierzy, 900 rekonstruktorów oraz około dwustu pojazdów. Ponadto wzdłuż Wisły przeleciało około 100 samolotów i śmigłowców. W uroczystościach wzięło udział nawet 120 tys. ludzi. Defiladę zbojkotowali jednak przedstawiciele partii opozycyjnych.  Zdaniem Krzysztofa Łapińskiego defilada podobała się ludziom. – Polacy zagłosowali nogami, bo ponad 100 tys. osób oglądało ją na żywo, i pilotami, ponieważ przed telewizorami oglądały ją miliony osób. Wyśmiewanie tej defilady przez opozycję okazało się mocnym przestrzeleniem. Opozycja rozmija się z oczekiwaniami Polaków – mówił rzecznik Kancelarii Prezydenta.",,
Incydent w stołecznej komisji. Godło spadło na wyborcę.,"W jednej z komisji wyborczych na warszawskiej Woli na mężczyznę, który przyszedł zagłosować, spadło godło, uderzając go w głowę. – Potwierdzam, że doszło do takiego zdarzenia – powiedział dyrektor Delegatury Krajowego Biura Wyborczego w Warszawie Przemysław Niewiadomski.","Do zdarzenia doszło w komisji obwodowej nr 283 w Warszawie, znajdującej się w Zespole Poradni Psychologiczno-Pedagogicznych nr 1 przy ul. Zawiszy 13. Jak potwierdził dyrektor Delegatury Krajowego Biura Wyborczego w Warszawie, ze ściany spadło godło, które uderzyło w głowę jednego z wyborców.  – Czekam na dokładniejsze informacje w tej sprawie – dodał. Poinformował, że głosujący mężczyzna został na miejscu opatrzony, ale nie odniósł większych urazów. – Wyborca nie życzył sobie, żeby wzywać karetkę – wyjaśnił Niewiadomski.",,
Dworczyk: Wybory na prezydenta Gdańska najprawdopodobniej 3 marca,– Wybory na prezydenta Gdańska odbędą się najprawdopodobniej 3 marca – powiedział w poniedziałek szef kancelarii premiera Michał Dworczyk.,"Szef kancelarii premiera został zapytany m.in. o to kiedy mogą się odbyć wybory na prezydenta Gdańska po śmierci Pawła Adamowicza.– Dzisiaj, jak wpłyną dokumenty do KPRM, opracowywane przez MSWiA, pan premier wyda rozporządzenie Prezesa Rady Ministrów, wyznaczając wybory. Najprawdopodobniej będzie to 3 marca bieżącego roku –  oświadczył podczas porannej rozmowy w Polsat News Dworczyk.Szef KPRM był dopytywany też o zapowiedź lidera PiS Jarosława Kaczyńskiego, który w minionym tygodniu poinformował, że jego ugrupowanie nie wystawi w tych wyborach swojego kandydata.– To wyraz szacunku dla woli wyborców, którzy kilka miesięcy temu wskazali bardzo jednoznacznie środowisko polityczne, samorządowe przede wszystkim, które według nich powinno zarządzać Gdańskiem – wskazał Dworczyk.Po tym, jak w wyniku ran odniesionych po ataku nożownika podczas finału WOŚP, zmarł prezydent Gdańska Paweł Adamowicz, pełniącą obowiązki prezydenta miasta została jego zastępczyni Aleksandra Dulkiewicz.",,
Poderwali myśliwce przez… stado ptaków,"Południowokoreańska armia poderwała myśliwce w związku z wykryciem niezidentyfikowanego obiektu przelatującego nad granicą z Koreą Płn. Jak się okazało, przyczyną zamieszania było stado ptaków.","We wcześniejszych komunikatach kolegium połączonych szefów sztabów podawało, że „sprawdza i podejmuje środki” w związku z wychwyceniem przez radar „niezidentyfikowanego obiektu w powietrzu nad strefą zdemilitaryzowaną” przy granicy między dwiema Koreami.W niedzielę w innej części tej strefy prezydent USA Donald Trump spotkał się z przywódcą Korei Płn. Kim Dzong Unem. Jako pierwszy urzędujący prezydent Stanów Zjednoczonych przekroczył linię demarkacyjną i przebywał przez chwilę na terytorium Korei Płn.Po wykryciu obiektu południowokoreańska armia poderwała „kilka myśliwców”, których piloci potwierdzili później, że chodziło o około 20 ptaków, najprawdopodobniej dzikich gęsi – podała agencja Yonhap, cytując niewymienionego z nazwiska oficera kolegium.Oficer dodał, że podrywając myśliwce armia poinformowała o tym stronę północnokoreańską poprzez kanał komunikacji wojskowej, by uniknąć przypadkowych starć.",,
Były premier Chorwacji skazany za czerpanie zysków z wojny,"Były chorwacki premier Ivo Sanader został skazany przez sąd w Zagrzebiu na 2,5 roku więzienia za czerpanie zysków z wojny. W czasie działań wojennych w Chorwacji w latach 90. przyjął on od austriackiego banku Hypo Group Alpe Adria pół miliona euro prowizji.","Sąd uznał, że 65-letni obecnie Sanader w czasie, gdy był wiceministrem spraw zagranicznych, przyjął prowizję od wielomilionowego kredytu udzielonego przez bank Hypo chorwackiemu ministerstwu spraw zagranicznych na zakup budynków, które miały być przeznaczone na siedziby ambasad. W tym czasie Chorwacja prowadziła wojnę z serbskimi separatystami wspieranymi przez reżim ówczesnego prezydenta Serbii Slobodana Miloszevicia. Były premier nie będzie musiał odbywać wyroku więzienia, ponieważ sąd zaliczył mu na poczet kary pobyt w więzieniu na podstawie innych wyroków; nakazał mu jednak zwrócić państwu sumę, którą bezprawnie przyjął, działając na szkodę kraju. W tej samej sprawie Sanader został już skazany w 2012 r. na 10 lat więzienia, potem wyrok skrócono do 8,5 roku. W 2014 r. został uniewinniony i wypuszczony na wolność, ponieważ Sąd Kasacyjny uznał wyrok za niebyły z powodu błędów proceduralnych. Obrońcy Sanadera już zapowiedzieli wniesienie apelacji od obecnego wyroku. Sanader, który jest najwyższym rangą chorwackim politykiem skazanym za łapownictwo, był premierem latach 2003-09. W tym czasie pełnił także funkcję przewodniczącego Chorwackiej Wspólnoty Demokratycznej (HDZ), partii, która dziś rządzi w kraju. Przeciwko Sanaderowi prowadzone są jeszcze inne dochodzenia, także w związku z korupcją. W jednej z tych spraw został skazany na więzienie, ale odwołał się od wyroku. Najgłośniejszy jest proces, w którym Sanader został oskarżony o to, że jako premier przyjął od węgierskiej firmy naftowej MOL łapówkę, aby zapewnić jej dominujące wpływy w chorwackiej firmie naftowej INA, w której Węgrzy mieli udziały. Z tego powodu został skazany na więzienie, ale chorwacki Trybunał Konstytucyjny unieważnił karę; byłego premiera czeka nowy proces. Wicedyrektor chorwackiego urzędu do walki z korupcją (USKOK) Marija Vuczko wyraziła zadowolenie z wyroku ws. banku Hypo, skazującego Sanadera na zwrot przyjętych pieniędzy, ale dodała, że zaskarży wysokość sumy, ponieważ uważa, że jest ona zbyt niska. Minister sprawiedliwości z HDZ Drażen Bosznjaković zadeklarował, że zgadza się z wyrokiem. Ocenił jednak, że sprawa toczyła się zbyt długo, a w ciągu dziewięciu lat udało się zakończyć jedynie dwie sprawy przeciwko byłemu premierowi i to nieprawomocnymi wyrokami. – Wszystkie procesy trwają zbyt długo i nie jest to dobre przesłanie. Mimo to intensywnie pracujemy nad tym, aby je przyspieszyć – dodał minister. Lider głównego ugrupowania opozycyjnego, Socjaldemokratycznej Partii Chorwacji, Davor Bernardić oznajmił, że wyrok jest dowodem na to, że były szef HDZ czerpał zyski z wojny, a jego partia do dziś jest taka sama i od czasów Sanadera nic się w jej strukturach nie zmieniło. Sanader podał się do dymisji w lipcu 2009 r., w połowie drugiej kadencji. Zrezygnował także z kierowania HDZ, nie wyjaśniając wiarygodnie przyczyn tej decyzji. Zatrzymano go w grudniu 2010 r. w Austrii na wniosek wymiaru sprawiedliwości w Zagrzebiu, a w lipcu 2011 r. wydano go władzom Chorwacji.",,
Zmarła Anna Szałapak – „Biały Anioł” z „Piwnicy pod Baranami”,"Nie żyje gwiazda „Piwnicy Pod Baranami” Anna Szałapak. Zmarła w sobotę w Krakowie w wieku 65 lat, po długiej i ciężkiej chorobie.
Wykonywała utwory najsłynniejszych polskich poetów i kompozytorów, między innymi Czesława Miłosza, Zygmunta Koniecznego, Jana Kantego Pawluśkiewicza, Grzegorza Turnaua i Zbigniewa Preisnera.","„Z ogromnym żalem informujemy, że dziś nad ranem zmarła Ania Szałapak” – podała w internecie „Piwnica Pod Baranami”. Informację o śmierci artystki potwierdził dyrektor kabaretu Bogdan Micek. – To ogromnie smutna i przykra dla nas wiadomość, bo tyle lat pracowaliśmy razem. Ania chorowała kilka lat i dzielnie walczyła – powiedział.Anna Szałapak była charakterystyczną postacią Krakowa, ubierała się na biało lub w bardzo jasne kolory. Agnieszka Osiecka nazwała pieśniarkę „Białym Aniołem Piwnicy pod Baranami”. Artystka była też doktorem nauk humanistycznych z zakresu etnografii i antropologii kultury, wieloletnim pracownikiem Muzeum Historycznego Miasta Krakowa. Była znawczynią tradycji krakowskich. Studiowała etnografię na Uniwersytecie Jagiellońskim. Specjalizowała się w tematyce szopek. Pełniła funkcję opiekunki dorocznego pochodu Lajkonika i konkursów szopek. Wydała album poświęcony tej tematyce, zatytułowany „Szopki krakowskie”. Pod jej kuratelą odbyło się kilkadziesiąt wystaw szopek ze zbiorów Muzeum Historycznego Miasta Krakowa, prezentowanych w kraju i za granicą. Tańczyła w zespole „Słowianki”. Przez wiele lat, od 1979 r., Anny Szałapak związana była ze sceną Piotra Skrzyneckiego „Piwnica pod Baranami”. Potem tworzyła też autorskie programy artystyczne, łącząc klimaty piwniczne z własną inwencją twórczą. Artystka występowała z powodzeniem z autorskimi koncertami i recitalami w kraju i za granicą. wydała kilka albumów pieśni, jak: „Anna Szałapak z Piwnicy pod Baranami” (1991); „Koncert w Trójce, czyli z czego składa się świat” (1999); „Żywa woda” (2000); „Serca na rowerach – piosenki do wierszy Ewy Lipskiej” (2004). Zachwycała wykonaniem pieśni, w tym utworu „Grajmy Panu”. Dużym powodzeniem cieszyły się także przygotowywane przez nią programy, wśród nich wykonywany w języku angielskim „Koncert kolęd z Szopką Krakowską w tle” (2011). Kilka jej programów zarejestrowała Telewizja Polska. Jak dodano, Szałapak była autorką wielu publikacji sławiących Kraków i szopki krakowskie zamieszczonych w czasopismach i wydawnictwach zwartych, m. in. albumu Szopki krakowskie (2002).  Anna Szałapak była laureatką m.in.: Konkursu Programu Pierwszego TVP w 1993 roku za wykonanie piosenki „Zaklinanie, czarowanie”; Nagrody Programu Trzeciego Polskiego Radia Mateusz'97 za osiągnięcia artystyczne, oryginalną interpretację piosenek literackich, niepowtarzalny styl i niezapomniany koncert w Trójce; Złotego Lauru za mistrzostwo w sztuce piosenki literackiej, przyznanego przez Fundację Kultury Polskiej w 2008 roku.Za wybitne zasługi w działalności na rzecz polskiej kultury i osiągnięcia w pracy artystycznej, w 60. rocznicę powstania kabaretu „Piwnica pod Baranami”, została odznaczona Krzyżem Kawalerskim Orderu Odrodzenia Polski.Urodziła się w 22 września 1952 roku, w Krakowie. „Żegnam moją Szefową”  Pieśniarkę pożegnała w internetowym wpisie premier Beata Szydło. „Żegnam Anię Szałapak, moją Szefową z krakowskiego Muzeum Historycznego. Będzie bardzo brak Jej czarowania, zaklinania tego bytu człowieczego” – napisała szefowa rządu na Twitterze.",,
Trzaskowski: Myślę o zamknięciu centrum dla samochodów,Chcemy wprowadzić w przyszłości zakaz wjazdu samochodów spalinowych w obręb historycznego centrum stolicy i na Trakt Królewski – zapowiedział we wtorkowej rozmowie z „Super Expressem” prezydent Warszawy Rafał Trzaskowski.,"Prezydent stolicy mówił w rozmowie z „SE” m.in. o tym, że ma ambitne plany walki o czyste powietrze. Zaznaczył, że mimo kłopotów miastu udało się zlikwidować 500 kopciuchów. „Walki ze smogiem nie można jednak ograniczyć tylko do palenia w gospodarstwach domowych, bo oprócz węgla z palenisk są przecież także spaliny samochodowe” – powiedział Trzaskowski. – Pewnie nie unikniemy w przyszłości ograniczenia wjazdu do centrum. Przed nami poważna na ten temat dyskusja. Na razie od przyszłego roku podwyższamy opłaty za parkowanie, wprowadzamy bardziej restrykcyjną strefę parkowania w centrum miasta – mówił „SE”. „Chcemy też wprowadzić w przyszłości zakaz wjazdu samochodów spalinowych w obręb historycznego centrum stolicy i na Trakt Królewski. Zaczynamy od siebie i dlatego deklaruję, że na tym terenie wkrótce będą jeździły tylko niskoemisyjne autobusy” – zaznaczył prezydent Warszawy.",,
Wybory na Podlasiu. „Panowie z PiS-u pokłócili się ze sobą i będzie to kosztowało podatników ponad milion zł”,"Na Podlasiu trwa kampania przed wyborami uzupełniającymi do Senatu. Kandydatów jest sześcioro: Anna Maria Anders, córka generała Andersa, którą w czwartek przyjechał wspierać prezes PiS Jarosław Kaczyński, Mieczysław Bagiński popierany przez PSL, PO i Nowoczesną, Szczepan Barszczewski zarejestrowany przez partię KORWiN, Andrzej Chmielewski, szef podlaskiej Samoobrony, oraz dwóch kandydatów komitetów wyborczych wyborców: Sławomir Gromadzki i Jerzy Ząbkiewicz.","– Poparcie w wyborach uzupełniających do Senatu kandydatki PiS Anny Marii Anders to poparcie kierunku zmian, które wprowadza rząd – mówił w czwartek w Grajewie (podlaskie) prezes PiS Jarosław Kaczyński. Namawiał do udziału w głosowaniu, które odbędzie się w niedzielę 6 marca.Chodzi o okręg wyborczy nr 59, obejmujący podlaskie powiaty: augustowski, grajewski, kolneński, łomżyński, moniecki, sejneński, suwalski i zambrowski oraz Łomżę i Suwałki. Wybory uzupełniające w tym okręgu są konieczne, bo wybrany tam na senatora Bohdan Paszkowski (PiS) został miesiąc po wyborach powołany przez premier Beatę Szydło na stanowisko wojewody podlaskiego.– Wiecie państwo, co się dzisiaj w kraju dzieje, jakie kłody są rzucane pod nogi temu rządowi. Organizowane są różne KOD-y, że rzekomo w Polsce jest demokracja zagrożona, organizowane demonstracje, różne akcje za granicą. Polskę się za granicą obmawia, obraża, polskie państwo się obraża. Krótko mówiąc, mamy tutaj do czynienia z sytuacją dość szczególną i te wybory też dlatego są szczególne, dlatego będą budzić takie zainteresowanie – mówił lider PiS zachęcając wyborców do głosowania na Anders.                                                teraz odtwarzaneAnna Maria Anders: tu żyje wiele osób, które pamiętają mojego ojca Samoobrona: wybory są niepotrzebne – Wybory są niepotrzebne. Zostały spowodowane tym, że panowie z PiS-u pokłócili się ze sobą i nie było wojewody. W związku z tym naczelnik z PiS-u wydał polecenie, żeby senator wybrany  w wyborach jesiennych został wojewodą i wrócił na swoje stare stanowisko. To wszystko będzie kosztowało podatników ponad milion złotych. Szkoda wydawać takie pieniądze, bo można było je przeznaczyć na lepszy cel – powiedział Andrzej Chmielewski, kandydat Samoobrony w wyborach uzupełniających do Senatu.",,
"„Nadal uważam, że Rosjanie i Ukraińcy to jeden naród”","– Naród ukraiński obiektywnie oceni działalność tych, którzy doprowadzili Ukrainę do obecnego stanu – stwierdził Władimir Putin podczas koncertu zorganizowanego w Moskwie z okazji 1. rocznicy przyłączenia Krymu do Rosji. Putin podkreślił przy tym, że według niego, Rosjanie i Ukraińcy to nadal jeden naród.","Prezydent Rosji zadeklarował, że Moskwa będzie czynić wszystko, co od niej zależne, aby przywrócić normalne stosunki międzypaństwowe z Ukrainą. Władimir Putin wystąpił podczas wiecu-koncertu na Wasiljewskim Spusku, przed murem Kremla. Zorganizowano go z okazji pierwszej rocznicy przyłączenia Krymu do Federacji Rosyjskiej. Na wiecu zgromadziło się kilkadziesiąt tysięcy osób.  – Podejmowane z zagranicy próby utrudnienia Rosji życia to bezsensowne zajęcie – oświadczył Władimir Putin. Zapewnił, że jego kraj będzie umacniać swoją państwowość, pokonując trudności.  – Oczywiście, przezwyciężymy wszystkie trudności, które nam próbują narzucić z zewnątrz. To w ogóle bezużyteczne zajęcie wobec Rosji – powiedział prezydent cytowany przez agencję ITAR-TASS. Sankcje szkodzą, ale „nie są fatalne”  Prezydent Władimir Putin uczestniczył również w naradzie o roboczym charakterze, poświęconej społeczno-gospodarczemu rozwojowi Krymu i Sewastopola. – Było oczywiste, że zetkniemy się nie tylko z obiektywnymi trudnościamiokresu przejściowego, lecz i z próbami zewnętrznych przeciwdziałań. Tak sięteż stało. Cały szereg państw zachodnich wprowadził tak zwane sankcje,ograniczenia zarówno wobec Krymu, jak i całej Rosji – powiedział Putin.  Zaznaczył, że kroki te „nie są fatalne, lecz szkodzą bieżącym działaniom”. Putin oświadczył, że celem jest uczynienie z Krymu i Sewastopola samowystarczalnych, dynamicznie się rozwijających podmiotów Federacji Rosyjskiej.  Rzecznik Putina Dmitrij Pieskow powiedział, że w najbliższych planach prezydenta nie ma podróży na Krym.",,
Unia Europejska nakłada tymczasowe cła na chińskie rowery elektryczne,"Unia Europejska zdecydowała, że w czwartek zaczną obowiązywać tymczasowe cła na chińskie rowery elektryczne. Ma to ograniczyć import z Chin, który uderza w europejskich producentów elektrycznych rowerów.","W toku dochodzenia Komisja Europejska stwierdziła, że chińskie rowery elektryczne były sprzedawane w UE po sztucznie zaniżonych cenach, co uderzało w europejskie firmy. W związku z tym zapadła decyzja o wprowadzeniu tymczasowych ceł w wysokości od 21,8 proc. do 83,6 proc. Zdecydowana większość przywożonych z Chin produktów będzie jednak podlegać cłom w wysokości do 37 proc.Cła antydumpingowe mają zapobiec dalszym szkodom wyrządzonym europejskim producentom rowerów elektrycznych i pozwolić im konkurować na równych warunkach z przedsiębiorcami chińskimi.– W Europie branża rowerów elektrycznych jest innowacyjnym i przyjaznym dla środowiska przemysłem, w którym 37 producentów w 12 państwach członkowskich zatrudnia 3,5 tys. pracowników i generuje obroty w wysokości około 1,3 mld euro. Cały przemysł rowerowy odpowiada za 24,8 tys. miejsc pracy w 23 państwach członkowskich. Rynek e-rowerów wzrósł o ponad 70 proc. w ciągu ostatnich czterech lat – poinformował urzędnik KE.Dochodzenie w sprawie chińskich rowerów elektrycznych wszczęto 20 października 2017 r. jako wynik wpłynięcia skargi złożonej przez Europejskie Stowarzyszenie Producentów Rowerów (EBMA). Ma potrwać do stycznia 2019 r. Komisja Europejska zdecyduje w jego efekcie, czy tymczasowe cła przekształcą się w stałe. Zgodnie z rozporządzeniem, zainteresowane strony będą miały teraz czas na przedstawienie uwag na temat ustaleń dochodzenia.Wartość importu e-rowerów do UE wynosi obecnie ponad 500 mln euro, w tym 295 mln euro z Chin. Jak podała Agencja Reutera, w latach 2014-17 chiński eksport do UE rowerów elektrycznych wzrósł trzykrotnie, chiński udział w rynku zwiększył się do 35 proc, a średnie ceny spadły o 11 proc.",,
Papież: Intrygi i pogarda prowadzą do skazywania innych bez skrupułów,"Podczas mszy w Niedzielę Palmową papież Franciszek mówił, że intrygi, kalumnie, pogarda i pycha prowadzą do skazywania innych „bez skrupułów”. Symbolem tych postaw, dodał, jest okrzyk „Ukrzyżuj go”, skierowany przez tłum domagający się ukarania Jezusa.","Na środku placu Świętego Piotra pod obeliskiem na zakończenie procesji upamiętniającej wjazd Jezusa do Jerozolimy, papież pobłogosławił palmy i gałązki oliwne.Na mszę w Niedzielę Palmową, obchodzoną jako Światowy Dzień Młodzieży na szczeblu diecezjalnym, przybyła młodzież z wielu krajów.W homilii Franciszek podkreślał, że w czasie Niedzieli Palmowej łączą się opowieści o „radości i cierpieniu, błędach i sukcesach, które stanowią część codziennego życia”.Ukazane są „uczucia i sprzeczności, które należą również do nas, mężczyzn i kobiet naszych czasów, zdolnych do tego, by bardzo kochać i także nienawidzić – i to bardzo, zdolnych do tego poświęcić się mężnie, ale i umieć umywać ręce w stosownym momencie, zdolnych do wierności, lecz też do porzucenia i zdrad” – mówił papież.Radość ludzi, witających Jezusa w chwili wjazdu do Jerozolimy Franciszek przeciwstawił tym, dla których jest ona „nie do zniesienia” i wywołuje „zgorszenie”. W ten sposób, powiedział Franciszek, „ucisza się święto, niszczy się nadzieję, zabija się marzenia, dusi się radość”.– To okrzyk »raduj się sam«, by uśpić solidarność, wyłączyć ideały, uczynić spojrzenie niewrażliwym, przekreślić współczucie – przestrzegł.Franciszek wskazał, że spoglądanie na krzyż zmusza do refleksji nad priorytetami i wyborami, poddaje pod dyskusję wrażliwość wobec ludzi przeżywających trudności.– Czy Jezus dalej jest powodem radości i chwały naszego serca czy też wstydzimy się jego priorytetów wobec grzeszników, ostatnich i zapomnianych? – pytał papież.Zwrócił się do młodzieży podkreślając, że radość, jaką Jezus w niej wywołuje, „jest dla niektórych powodem zgryzoty i irytacji”. – Bo radosnym młodym człowiekiem trudno manipulować – dodał.Franciszek przyznał, że „zawsze istniała pokusa, by uciszyć młodzież”.– Są różne sposoby, by sprawić, aby młodzież była cicha i niewidzialna, wiele sposobów, by ją znieczulić i uśpić, by nie robiła rabanu, by nie zadawała pytań, by niczego nie kwestionowała – podkreślił papież.Następnie oświadczył: „W tę Niedzielę Palmową, obchodząc Światowy Dzień Młodzieży, dobrze jest usłyszeć odpowiedź, udzieloną przez Jezusa faryzeuszom dnia wczorajszego i wszystkich czasów: »Jeśli ci umilkną, kamienie wołać będą«”.– Od was zależy, czy będziecie milczeć – mówił Franciszek do młodzieży.– Proszę, zdecydujcie zanim kamienie wołać będą – zaapelował.",,
„Polska problemem Europy”. Konsul reaguje na artykuł,"Polski konsul generalny w Chicago wyjaśnia sens zmian w wymiarze sprawiedliwości w naszym kraju. Piotr Janicki odniósł się do artykułu w dzienniku „Chicago Tribune”, w którym Polskę nazwano „problemem Europy”. W liście do redakcji konsul zwrócił uwagę na różnice między polskim i amerykańskim systemem prawnym.","Konsul generalny RP w Chicago napisał między innymi, że „w przeciwieństwie do większości Amerykanów polscy obywatele nie mogą wpływać na sądownictwo ani poprzez wybory pośrednie, ani bezpośrednie”. Janicki zwrócił uwagę na to, że dotychczasowy system pozwala polskim sędziom decydować o nominacjach, awansach i kontroli we własnym środowisku. Według konsula konieczne jest zreformowanie takiego systemu sądownictwa. Artykuł, do którego odniósł się konsul, jest zatytułowany „Poza NATO, brexitem i Putinem: Polska problemem Europy”. Tekst ukazał się w „Chicago Tribune”. Jest to jeden z najbardziej poczytnych chicagowskich dzienników. Autorzy artykułu, pisząc o wizycie prezydenta Donalda Trumpa w Europie, znaczną część tekstu poświęcili sytuacji w Polsce. Zarzucili władzom w Warszawie nacjonalizm i demontowanie niezawisłości sędziów. W komentarzu stwierdzili między innymi, że Waszyngton powinien zareagować „szturchnięciem” na sytuację w Polsce.",,
Cztery miliardy złotych dla Ukrainy. Polska udzieli kredytu,"Polska uruchomi dla Ukrainy linię kredytową wysokości 4 mld zł – oznajmił Petro Poroszenko po rozmowach z Andrzejem Dudą. Prezydent RP ocenił, że nic nie wskazuje, by porozumienia z Mińska zostały zrealizowane na czas, a sankcje nałożone na Rosję powinny być przedłużone.","Ukraiński prezydent poinformował we wtorek, że decyzje o uruchomieniu linii kredytowej zapadły podczas rozmowy szefów banków centralnych Polski i Ukrainy. – Mogę poinformować, że odbyły się rozmowy prezesów Narodowego Banku Ukrainy Wałerii Hontariewej i NBP Marka Belki o udzieleniu linii kredytowej w formie swapu o wartości 4 mld złotych albo 1 mld euro – powiedział ukraiński prezydent. Poroszenko podkreślił, że współpracy ekonomicznej obydwu stron będzie sprzyjać to, że od 1 stycznia zacznie obowiązywać umowa o wolnym handlu między Ukrainą a Unią Europejską. Strategiczny partner UkrainyNa wspólnej z polskim prezydentem konferencji w Kijowie Poroszenko powiedział, że „Polska jest oddanym i strategicznym partnerem Ukrainy”.– Dzisiaj są stworzone wszelkie warunki dla uruchomienia na pełną moc naszych wzajemnych relacji – powiedział Poroszenko. Prezydent Andrzej Duda wskazał natomiast, że ich układanie musi się opierać na prawdzie historycznej, nawet jeżeli ta prawda jest bolesna. Według prezydenta RP krzywdy z XX wieku nie powinny kłaść się cieniem na wzajemnych relacjach.",,
„W sprawie Komendy doszło do poważnych błędów”. Ziobro zapowiada śledztwo,"– W sprawie Tomasza Komendy doszło do poważnych błędów, do braku staranności i profesjonalizmu ze strony prowadzących postępowanie organów ścigania i prokuratury – powiedział minister sprawiedliwości i prokurator generalny Zbigniew Ziobro. Polecił wszcząć śledztwo, które ma ustalić odpowiedzialnych zaniechań.","– W tej sprawie, o czym wiemy na pewno, doszło do poważnych błędów i doszło do braku wystarczającej staranności, mówiąc bardzo oględnie, i braku profesjonalizmu ze strony prowadzących to postępowanie organów ścigania i prokuratury – powiedział Zbigniew Ziobro, minister sprawiedliwości i Prokurator Generalny.– Dalsze tego skutki były takie, że kolejne instancje sądowe wydawały wyroki skazujące niewinnego człowieka. Włącznie z Sądem Najwyższym, który nie widział podstaw, aby tego rodzaju orzeczenie zakwestionować, który uznał, że dowody w tej sprawie są wystarczające – dodał minister.",,
Grecja: nowa telewizja publiczna już nadaje,"Nowa telewizja państwowa Grecji rozpoczęła nadawanie programów informacyjnych, ponad dwa miesiące po zamknięciu przez rząd nadawcy ERT. Sprawa zamknięcia wcześniejszej stacji wywołała zaniepokojenie społeczności międzynarodowej i doprowadziła do kryzysu politycznego w Grecji.","W pierwszym dwugodzinnym programie informacyjnym tymczasowego nadawcy zaproszeni dziennikarze analizowali głównie informacje krajowe. W programie znalazły się także materiały oparte na BBC i telewizji Al-Dżazira.W czerwcu grecki rząd niespodziewanie zamknął ERT i zwolnił 2,7 tys. pracowników, tłumacząc ten ruch potrzebą redukcji wydatków w związku z poważnym kryzysem finansowym w kraju. W odpowiedzi z kruchej, liczącej trzy ugrupowania koalicji rządzącej wycofała się mała lewicowa partia Dimar (Demokratyczna Lewica), co doprowadziło do rekonstrukcji rządu.Zwolnieni pracownicy ERT w tym czasie zajęli siedzibę nadawcy w Atenach i w dalszym ciągu tworzyli programy. Europejska Unia Nadawców (EBU) w geście pomocy nadawała te programy drogą satelitarną i na swojej stronie internetowej. W tym tygodniu EBU ogłosiła jednak, że w środę rano wstrzyma nadawanie tego programu, ponieważ tymczasowy następca ERT ma rozpocząć emisję własnych programów informacyjnych.Do tej pory tymczasowy państwowy nadawca, ustanowiony po zamknięciu ERT, nadawał głównie filmy dokumentalne i stare greckie firmy.Greckie władz ogłosiły niedawno, że na dwumiesięcznych kontraktach zatrudniono w nowej telewizji ponad 500 osób.",,
Premier Bawarii: w każdym urzędzie państwowym ma wisieć krucyfiks,"„Na posiedzeniu rządu postanowiliśmy, że od 1 czerwca w każdym urzędzie państwowym ma wisieć krzyż. Po posiedzeniu sam powiesiłem krzyż w siedzibie kancelarii państwowej” – ogłasza na portalach społecznościowych premier Bawarii Markus Söder. Zaznacza, że jest to jasne odwołanie do bawarskiej tożsamości i wartości chrześcijańskich.","– Niemcy zostały ukształtowane przez chrześcijaństwo – mówi szef CSU (Unia Chrześcijańsko-Społeczna) Horst Seehofer. CSU to bawarski odpowiednik ogólnoniemieckiej CDU (Unii Chrześcijańsko-Demokratycznej) Angeli Merkel, a jednocześnie partia rządząca w najbogatszym i jednym z największych krajów związkowych Niemiec. We wtorek rząd krajowy postanowił nadać temu hasłu konkretny wymiar. „W obrębie wejścia do każdego budynku urzędowego w Wolnym Państwie (oficjalna nazwa landu – red.) jako wyraz historycznego i kulturowego charakteru należy w dobrze widocznym miejscu umieścić krzyż” – postanowił bawarski rząd, dodając, że „krzyż jest podstawowym symbolem tożsamości kulturowej chrześcijańskiego Zachodu”.",,
Trump będzie ubiegał się o reelekcję. „Rozpoczynam kampanię”,"Donald Trump ogłosił oficjalnie rozpoczęcie swojej kampanii o reelekcję na stanowisko prezydenta Stanów Zjednoczonych. Trump zadeklarował ponowny start w wyborach podczas wiecu w Orlando na Florydzie, na który przybył wraz ze swoją żoną Melanią.","– Oficjalnie rozpoczynam kampanię o reelekcję w 2020 roku – powiedział Trump podczas przemówienia przed 20-tysięcznym tłumem swoich zwolenników w Amway Center w Orlando. Przypomniał przy tym slogan „Make America great again”, który był głównym hasłem wyborczym jego poprzedniej kampanii przed wyborami w 2016 roku.– Osiągnęliśmy więcej niż jakikolwiek inny prezydent w ciągu pierwszych 2,5 roku prezydentury i w okolicznościach, z którymi żaden prezydent nie miał do czynienia wcześniej – przekonywał podczas wiecu.Przy okazji Donald Trump w ostrych słowach zaatakował Demokratów, którym zarzucił „sianie nienawiści” i chęć „zniszczenia Stanów Zjednoczonych”. – Nasi radykalni przeciwnicy demokratyczni kierują się nienawiścią, uprzedzeniami i wściekłością. Chcą nas zniszczyć i chcą zniszczyć nasz kraj. To jest nie do przyjęcia, to się nie stanie – mówił prezydent. Trudniejsze zadanieW ocenie agencji, w rozpoczętej kampanii Trump będzie szermował tymi samymi hasłami i ideami, którymi wygrał wybory w 2016 roku. Postawi przede wszystkim na promowanie twardej polityki w zakresie handlu i imigracji i podpierał się będzie silną gospodarką swojego kraju. Według ekspertów zadanie będzie miał jednak trudniejsze niż przed poprzednimi wyborami, bowiem u części jego zwolenników zaufanie mogło zostać nadszarpnięte przez śledztwo prokuratora specjalnego Roberta Muellera w sprawie Russiagate.Zdaniem agencji Demokraci przytaczają szereg niespełnionych obietnic Trumpa, począwszy od obniżenia cen leków, a skończywszy na zlikwidowaniu luk w podatku dochodowym od osób prawnych. – Donald Trump rozpoczyna swoją kampanię, a Amerykanie stają przed wyborem – możemy sprawić, że Trump stanie się aberracją lub pozwolić mu całkowicie i na zawsze zmienić charakter tego narodu – powiedziała Kate Bedingfield, zastępca szefa kampanii Demokraty Joe Bidena.",,
Prezydent: Fake news na onet.pl. Nie mieszkamy w Belwederze,"„Nie mieszkamy z Agatą w Belwederze, jak Państwo Komorowscy. Tak jak Państwo Kwaśniewscy, a potem Państwo Kaczyńscy mieszkamy na Krakowskim Przedmieściu” – napisał na Twitterze prezydent Andrzej Duda. Odniósł się w ten sposób do artykułu, jaki ukazał się na portalu onet.pl. Sugerowano w nim, że para prezydencka mieszka w Pałacu Belwederskim.","Prezydent zarzucił portalowi produkowanie fake newsów. Jak podkreślił, mieszka z małżonką w Pałacu Prezydenckim na Krakowskim Przedmieściu ze względu na kwestie finansowe. Budynek ma być tańszy od Belwederu „z uwagi na koszty ochrony”.Po wpisie prezydenta sam artykuł zniknął z onet.pl.",,
Betlejemskie Światło Pokoju wyrusza w podróż po Polsce,"Podczas uroczystej mszy świętej w Sanktuarium na Krzeptówkach słowaccy skauci przekazali na ręce naczelniczki ZHP hm. Anny Nowosad Betlejemskie Światło Pokoju. Harcerki i harcerze ZHP będą dzielić się nim, aby w sztafecie Światła dotarło do wszystkich, którzy chcą je przyjąć. W przekazaniu wzięło udział prawie 4000 osób. Wy też możecie podzielić się z nami swoimi radosnymi nowinami, wysyłając wiadomość na platformę Twoje Info.","W mszy świętej w Sanktuarium na Krzeptówkach wzięło udział tysiące harcerek i harcerzy ZHP, a także przedstawiciele słowackich skautów. Dzięki transmisji ZHP360 w mszy uczestniczyć mogły także osoby, które nie dotarły do Zakopanego.  W tym roku akcji Betlejemskiego Światła Pokoju towarzyszy hasło „Światło, które daje moc”.  – To Światło będzie dawało moc nie tylko harcerzom, ale tym wszystkim do których je zaniesiemy – mówiła naczelniczka ZHP do zgromadzonych w sanktuarium harcerek i harcerzy.   Po mszy świętej przewodniczący ZHP hm. Dariusz Supeł i naczelniczka ZHP hm. Anna Nowosad uroczyście przekazali Światło delegacjom chorągwianym oraz przedstawicielom drużyn z całej Polski. Następnie Ogień wyruszył w Polskę, aby harcerki i harcerze podzielili się nim ze swoimi lokalnymi społecznościami. Betlejemskie Światło Pokoju niesione w tysiącach latarenek dotrze do kilkuset miast. Osoby pragnące otrzymać Betlejemskie Światło Pokoju mogą się zgłosić poprzez stronę www.swiatlo.zhp.pl, gdzie harcerze tworzą Mapę Światła z miejscami regionalnych przekazań. Harcerki i harcerze ze Związku Harcerstwa Polskiego przekazują Betlejemskie Światło Pokoju od 29 lat. Od 26 lat, czyli od początku Wigilijnego Dzieła Pomocy Dzieciom, Światło przekazywane jest na świecy Caritas.  BŚP oraz świeca Caritas, to nieodłączne elementy Wigilii w Polsce. Płomień, który jest symbolem braterstwa, jedności i pokoju oraz świeca, która daje szansę na lepszą przyszłość dzieciom z potrzebujących  rodzin – to właśnie te akcje, które dają moc. Związek Harcerstwa Polskiego jest ogólnopolskim, patriotycznym stowarzyszeniem, które od 1918 roku wspiera wychowywanie kolejnych pokoleń młodych Polaków. ZHP dba o ich wszechstronny rozwój, rozwija ich i wychowuje na prawych, aktywnych i odpowiedzialnych obywateli w duchu wartości zawartych w Prawie Harcerskim.",,
Lider Konfederacji w obronie Rosjan: Putin ma rację!,"Janusz Korwin-Mikke stanął w obronie prezydenta Rosji. „Jego Ekscelencja Włodzimierz Putin ma absolutną rację. Nie można stawiać znaku równości między Związkiem Sowieckim a III Rzeszą. Hitlerowcy byli Niemcami, podczas gdy bolszewicy byli Żydami, Polakami i Łotyszami” – pisze. Broniąc Rosjan, twierdzi, że „jastrzębie z Waszyngtonu niemal jawnie głoszą, że dążą do zniszczenia Rosji”. Do głoszenia tych też swoich łamów Korwin-Mikkemu użyczyła „Rzeczpospolita”.","19 grudnia Władimir Putin zaatakował Polskę, zarzucając jej spiskowanie z Adolfem Hitlerem i poparcie dla niemieckich planów zagłady Żydów.   Przy okazji prezydent Rosji chwalił Armię Czerwoną, twierdząc, że w 1939 r. wkroczyła do Polski… żeby ratować Żydów.   Premier Mateusz Morawiecki wydał w tej sprawie oświadczenie, w którym napisał: „Władimir Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami”. Lider koła poselskiego Konfederacja postanowił stanąć w obronie Putina. Swoje stanowisko Janusz Korwin-Mikke przedstawił na łamach „Rz”. „Jest jedno twierdzenie prezydenta Federacji Rosyjskiej, które wymaga komentarza. Chodzi o tezę, że nie można stawiać znaku równości między Związkiem Sowieckim a III Rzeszą. JE Włodzimierz Putin ma tu absolutną rację. Przynajmniej z punktu widzenia Rosji” – stwierdził poseł Konfederacji.  Korwin-Mikke dziwi się, że Republika Federalna Niemiec po II wojnie światowej „odcięła się zdecydowanie od III Rzeszy” (co jego zdaniem było „przesadne”), a z kolei Rosja nie odcina się od Związku Sowieckiego”. W swoim tekście za zbrodnie ZSRR polityk Konfederacji obwinia głównie Żydów i Polaków. „Hitlerowcy byli Niemcami, podczas gdy bolszewicy byli Żydami, Polakami (sama CzeKa pod wodzą Feliksa Dzierżyńskiego, a potem Wieńczysława Mienżyńskiego, wymordowała 20 razy więcej Rosjan niż Sowieci Polaków w Katyniu), Łotyszami – a w tej internacjonalistycznej zbieraninie trafiali się i Chińczycy. Rosjan tam praktycznie nie było! Sam p. Putin potwierdził, że 80 proc. kierownictwa bolszewików to byli Żydzi” – pisze Janusz Korwin-Mikke.  Poseł Konfederacji w swoim tekście broni Rosjan, których przedstawia jako ofiary. „Związek Sowiecki napadł na Rosję w 1918 r., pokonał ją w wojnie domowej – po czym w okrutny sposób rozprawił się z narodem rosyjskim. Wymordowano wtedy znacznie więcej Rosjan, niż wymordowała ich III Rzesza” – stwierdza polityk, ubolewając nad tym, że – jego zdaniem – Rosjanie są zastraszani przez „jastrzębi z Waszyngtonu, niemal jawnie głoszących, że dążą do zniszczenia Rosji”.",,
Kwaśniewski otrzymał nagrodę im. Sendlerowej,"Były prezydent Aleksander Kwaśniewski został tegorocznym laureatem Nagrody im. Ireny Sendlerowej, przyznawanej Polakom za wybitne zasługi w zachowaniu dziedzictwa żydowskiego i w odnawianiu kultury żydowskiej w Polsce.","Nagrodę przyznaje działająca w San Francisco Fundacja Taubego na rzecz Życiai Kultury Żydowskiej (Taube Foundation for Jewish Life & Culture). Jejzałożyciel Tad Taube jest również konsulem honorowym RP w San Francisco.W uzasadnieniu nagrody wymienia się poparcie Kwaśniewskiego dla budowy MuzeumHistorii Żydów Polskich w Warszawie, uruchomienie przez niego procesuprzywracania obywatelstwa polskiego Polakom żydowskiego pochodzeniapozbawionym go za czasów PRL, m.in. po marcu 1968, oraz udział wuroczystościach 60. rocznicy mordu Żydów w Jedwabnem.„Śmiałe i historyczne przywództwo prezydenta Kwaśniewskiego sygnalizowałonowy rozdział w dojrzewaniu Polski jako kraju demokratycznego. Próbował onpogodzić Polskę z przeszłością Holocaustu i prowadził bezprecedensowąpolitykę rządowego poparcia dla Muzeum Historii Żydów Polskich” - napisał w oświadczeniu Tad Taube.Fundacja ustanowiła w 2008 r. nagrodę na cześć Ireny Sendlerowej,bohaterskiej Polki, która  w czasie okupacji hitlerowskiej uratowała ponad2500 dzieci żydowskich z getta warszawskiego.",,
Łuk triumfalny czy „symbol dominacji Sowietów”? Fogiel: Coś poszło nie tak,"Coś poszło bardzo nie tak, jeżeli symbolem Warszawy jest Pałac Kultury i Nauki imienia Józefa Stalina, a nie największe zwycięstwo polskie w ostatnich stuleciach – Bitwa Warszawska – powiedział w programie „#Jedziemy”  Radosław Fogiel. Poseł PiS odniósł się w ten sposób do słów premiera Mateusza Morawieckiego o potrzebie upamiętnienia tej bitwy poprzez budowę łuku triumfalnego.","– Polacy walczący w Bitwie Warszawskiej 1920 roku ocalili ojczyznę i cały kontynent. Wszyscy mamy wobec nich wielki dług wdzięczności. Bez nich nie byłoby nas, a także Europy, jaką dzisiaj znamy; zasługują na wielkie upamiętnienie – powiedział premier Mateusz Morawiecki.Kwestia upamiętnienia Bitwy Warszawskiej została poruszona podczas piątkowej sesji pytań i odpowiedzi (Q&A) premiera Morawieckiego na Facebooku. Szefa rządu zapytano wówczas, kiedy powstanie pomnik na cześć tego wydarzenia. Premier odpowiedział, że jest zwolennikiem budowy łuku triumfalnego upamiętniającego bitwę i zaznaczył, że wspiera fundację, która o to zabiega.O sprawę budowy łuku triumfalnego był pytany w TVP Info Radosław Fogiel. Poseł PiS zauważył, że jest wiele osób przeciwnych idei budowy takiego pomnika. Jak ocenił, „oni wychowywali się na Unii Wolności, na generalne Różańskim i przejmują te poglądy”.Zapytany o to, czy Pałac Kultury i Nauki powinien zniknąć Fogiel odparł: „moralnie i sercem jestem za, ale pragmatyzm podpowiada, że ten pociąg już odjechał”. – To może być trudne. Ale warto ten temat poruszać i uświadamiać, czym jest PKiN. To symbol dominacji Sowietów – mówił.",,
Putin i Poroszenko dogadali się ws. gazu? „Osiągnęliśmy postęp” kontra „Brak praktycznego skutku”,"Sprzeczny dwugłos rosyjsko-ukraiński w sprawie gazu. – Rosja i Ukraina osiągnęły postęp w kwestii gazu – powiedział Władimir Putin. – Podczas dwustronnego spotkania z przywódcą Rosji nie udało się osiągnąć praktycznych rezultatów w kwestiach gazowych – odparł prezydent Ukrainy Petro
Poroszenko.","Petro Poroszenko powiedział po rozmowach dwustronnych z Władimirem Putinem, że nie przyniosły one żadnego praktycznego skutku, ale wyraził nadzieję, że kompromis zostanie osiągnięty przed 21 października. –  Wtedy planowane jest rozpoczęcie nowej tury rozmów z Unią Europejską – przypomniał. Dwustronne rozmowy prezydentów trwały 45 minut. Z kolei prezydent Rosji powiedział, że wraz ze swoim ukraińskim odpowiednikiem... uzgodnił dostawy surowca. – Przynajmniej na okres zimy – sprecyzował. – W walce z problemami finansowymi Ukrainie mogą pomóc zachodni partnerzy – dodał. – Europejscy partnerzy, między innymi Komisja Europejska, także mogą i powinny podać Ukrainie rękę, by rozwiązać ten problem - przekonywał. Do spotkania prezydentów Rosji i Ukrainy doszło w Mediolanie, na marginesie szczytu Europa-Azja. Wcześniej, jeszcze przed rozmową dwustronną, prezydent Petro Poroszenko mówił, że w sprawie rosyjskich dostaw gazu na Ukrainę osiągnięto postęp i uzgodniono wstępne warunki nowego kontraktu.– Porozumieliśmy się w sprawie podstawowych parametrów i teraz dobiegają końcarozmowy o źródłach pokrycia deficytu środków koniecznych dla sfinansowaniakontraktu –  powiedział prezydent Ukrainy po zakończeniu rozmów w tzw.formacie normandzkim. Prezydent Rosji wcześniejsze piątkowe rozmowy ocenił jako „dobre”.",,
"Hołdys: Żądamy sprostowania od Putina, a migamy się ws. Jedwabnego","Słowa Putina uderzyły w montowane przez kilkadziesiąt lat w naszej psychice poczucie ofiary II wojny światowej. My się nie możemy pogodzić z Jedwabnem. My żądamy sprostowania od Putina, a migamy się ws. Jedwabnego. Putin gmera w ranie patykiem – powiedział w poniedziałek w TOK FM Zbigniew Hołdys.","W audycji prowadzonej przez Jacka Żakowskiego rozmawiano o wypowiedziach prezydenta Rosji Władimira Putina, który próbował obarczyć Polskę winą za wybuch II wojny światowej.  Hołdys – nazwany we wstępie przez Żakowskiego „guru” i „mądrym, przenikliwym artystą” – stwierdził, że „mamy dzisiaj problem z Putinem”. – Jest wielka nerwica, coś trzeba zrobić. To słowa wypowiedziane przez człowieka może nie wysokiego, ale bardzo poważnego. One zostały rzucone w światowy eter i my mamy coś z tym zrobić – powiedział.   Dalej odnosił się do oświadczenia premiera Mateusza Morawieckiego, który słowa Putina nazwał kłamliwymi i niemającymi nic wspólnego z rzeczywistością.   Muzyk oznajmił, że „powstaje w końcu jakiś tekst, a we mnie nie ma entuzjazmu”. – Jak można dzisiaj wierzyć słowom Morawieckiego, skoro on za trzy lata czy pięć lat zostanie podsumowany i postawiony przed Trybunał Stanu, w ogóle przed sądem – mówił.   Wtedy prowadzący program powiedział, że o premierze „powszechnie mówi się Pinokio”. – To jest kłamca, to wiadomo – odparł Hołdys. – Jak się bronić pod wodzą Pinokia? – pytał Żakowski.  Gość audycji mówił też, że do kwestii słów Putina ma „stosunek ambiwalentny”. –  Bo w moim życiu bohaterami byli żołnierze Armii Ludowej, potem Armii Krajowej, a potem żołnierze wyklęci. A tamci wszyscy poprzedni zaczęli być „be” – stwierdził.",,
"„Zaproponowałem szefowej MF, by koszty uzyskania przychodu dla nauczycieli wynosiły 50 proc.”","Zaproponowałem minister finansów Teresie Czerwińskiej, żeby koszty uzyskania przychodu dla nauczycieli były takie, jak w przypadku nauczycieli akademickich i twórców, czyli żeby wynosiły 50 proc. - powiedział na spotkaniu z mieszkańcami Gorzowa Wielkopolskiego prezydent Andrzej Duda.","– Dzisiaj rozmawiałem z panią minister finansów, odbyliśmy prawie dwugodzinną rozmowę. Rozmawialiśmy o sytuacji nauczycieli, o sytuacji w kraju. Powiedziała mi, że na ten moment może śmiało powiedzieć, że to, co już zostało obiecane, będzie zrealizowane i są na to środki, ale jest problem z tym, co dalej i jak dalej pomóc – mówił prezydent.– Złożyłem pani minister taką propozycję w sprawach nauczycieli: poprosiłem, żeby rozważyła, także razem z panem premierem, możliwość objęcia nauczycieli takimi samymi zasadami, jeżeli chodzi o kwestię kosztów uzyskania przychodu, jak traktowani są obecnie nauczyciele akademiccy, czyli pracownicy naukowo-dydaktyczni wyższych uczelni, jak twórcy – 50 proc. kosztów uzyskania przychodu. Takie rozwiązanie zaproponowałem, żeby zostało przyjęte – koszty uzyskania przychodu, żeby były dla nauczycieli liczone jak dla twórców – powiedział prezydent.",,
Bruksela zdecydowała się wdrożyć od piątku sankcje wobec Rosji,Utrudnienia dla firm rosyjskich związanych z przemysłem naftowym  i nowe zakazy wjazdowe. Unia Europejska wdroży w piątek zaostrzone sankcje gospodarcze wobec Rosji.Tak zdecydowali ambasadorowie państw członkowskich na spotkaniu w Brukseli. Poprzednie restrykcje wobec Moskwy UE wprowadziła na początku sierpnia.,"W poniedziałek kraje UE przyjęły nowe sankcje wobec Rosji, ale postanowiły wstrzymać ich wdrożenie, by ocenić czy zawieszenie broni na wschodniej Ukrainie jest przestrzegane. Teraz uznano, że restrykcje powinny być opublikowane w piątek w unijnym Dzienniku Urzędowym. Oznacza to, że tego dnia wejdą w życie. Waszyngton uderza w rosyjskie banki Sanacje wobec Rosji wcześniej wprowadził  także Waszyngton. 29 lipca  br. USA  rozszerzyły sankcje wobec Rosji w sektorach energetyki, finansów i zbrojeń w Rosji. Na liście znalazły się: drugi bank Rosji WTB (VTB), zależny od niego Bank Moskwy i Rosyjski Bank Rolny (Rossielchozbank) – pierwszy pożyczkodawca w rolnictwie. Na amerykańskiej czarnej liście znalazły się niemal wszystkie największe rosyjskie banki, z udziałem państwa powyżej 50 proc. (z wyjątkiem Sbierbanku). Obywatele USA lub firmy mają zakaz zawierania z nimi transakcji dotyczących papierów dłużnych, których zapadalność przekracza 90 dni, oraz transakcji dotyczących nowych aktywów.  Co zrobi Rosja? Dłuższa droga do Azji? – Nasza odpowiedz będzie dotkliwa i asymetryczna – groził Dmitrij Miedwiediew na wieść o pracach nad nowymi restryjcami wobec Rosji. Zapowiedział, że na kolejne sankcje odpowiedź będzie „bardzo stanowcza”.  Wg zapowiedzi Moskwy najprawdopodobniej w pierwszej kolejności zostaną ograniczone przeloty zachodnich linii lotniczych nad rosyjskim terytorium. To może zaboleć. Trasa przez Syberią to najkrótsza, a w wielu przypadkach jedyna sensowna możliwość przelotu z Europy do Azji. Z drugiej strony Rosjanie pobierają opłaty za korzystanie przez linie lotnicze z tej części przestrzeni powietrznej, więc dla nich również oznaczałoby to straty finansowe.",,
Atrakcyjny Aleksander Kwaśniewski,"Aleksander Kwaśniewski jest wciąż bardzo atrakcyjny dla wyborców. Były prezydent robi jednak wszystko, aby nie być mężem opatrznościowym lewicy.",,,
Putin i Merkel ustalali przez telefon status części Ukrainy,"Prezydent Rosji Władimir Putin i kanclerz Niemiec Angela Merkel w rozmowie telefonicznej omawiali przyszłość Donbasu. Oboje opowiedzieli się za tym, by Kijów nadał kontrolowanemu przez separatystów regionowi status specjalny, który byłby gwarantowany przez ukraińskie prawo.","Przywódcy omawiali też planowany szczyt czwórki normandziej poświęcony sytuacji na wschodniej Ukrainie, w którym udział miałyby wziąć Francja, Niemcy, Rosja i sama Ukraina; nie podano jednak daty tego spotkania. Służby prasowe Kremla poinformowały również, że Merkel i Putin wspierają plan wprowadzenia bezwarunkowego zawieszenia broni w Libii. Zdaniem agencji Reutera Moskwa chce doprowadzić do międzynarodowego spotkania w sprawie konfliktu na wschodniej Ukrainie, ponieważ 1 października doszło do przełomu w rosyjsko-ukraińskich negocjacjach, co, jak pisze Reuters, prawdopodobnie otworzyło drogę do zaaranżowania pierwszego od trzech lat czterostronnego szczytu pokojowego.",,
"„Rosja próbuje pokazać, że Polska jest niewdzięczna” [WIDEO]","– Nie udało się przekonać opinii publicznej na świecie do tego, że Polska jest w jakikolwiek sposób współwinna II wojny światowej czy zagłady Żydów. Dziś jest taka próba, by uczynić Polskę państwem, które jest niewdzięczne – powiedział w TVP Info wiceminister aktywów państwowych Artur Soboń.","– Jest coraz słabsza próba budowy całkowicie fałszywej narracji o II wojnie światowej i Holokauście. Federacja Rosyjska ma w tym swój interes polityczny zarówno wewnętrzny, jak i zewnętrzny. Mam wrażenie, że tak jak nie udało się przekonać opinii publicznej na świecie do tego, że Polska jest w jakikolwiek sposób współwinna II wojny światowej czy zagłady Żydów, tak dziś jest taka próba, by uczynić Polskę państwem, które jest niewdzięczne – mówił Soboń.  Jego zdaniem jest to łatwiejsze, gdyż „nie sposób uczynić Polskę współwinną hekatomby II wojny światowej, trzeba bezczelnie kłamać”. – Natomiast pokazywanie, że Polska jest niewdzięczna i kwestionuje rolę Armii Czerwonej jest dużo łatwiejsze z punktu widzenia narracji Rosjan i pewnie będziemy zderzali się z tego typu argumentacją z ich strony – powiedział.  – Polska ma być nie tylko wdzięczna Armii Czerwonej za wyzwolenie państwa i narodu oraz likwidację obozów koncentracyjnych, ale w ogóle za stworzenie w 1945 roku – taka jest narracja Putina. To oznacza de facto, że pomiędzy 1939 a 1945 rokiem nie było Polski, ale trzeba jednak powiedzieć całą prawdę. Ta Polska była okupowana przez dwóch okupantów i mogła istnieć tylko jako państwo podziemne, i Polska w tej sytuacji radziła sobie znakomicie, tworząc rzeczywiście alternatywny aparat państwa – stwierdził wiceminister.",,
Minister energii o cenie prądu: Akcyza i opłata przejściowa pozostanie obniżona,"Minister energii Krzysztof Tchórzewski poinformował, że przyszłoroczna akcyza i opłata przejściowa na prąd pozostaną na dotychczasowym poziomie. Krzysztof Tchórzewski podkreślił w TVP Info, że rząd pracuje nad kolejnymi rozwiązaniami, dzięki którym ceny prądu nie wzrosną.","– Z ministrem finansów uzgodniliśmy, że na przyszły rok pozostanie obniżona akcyza i opłata przejściowa, a więc to jest prawie 60 proc. ewentualnej podwyżki cen prądu. Te rzeczy mamy już domówione. 40 proc. będziemy się jeszcze starali tak zrobić, żeby zamortyzować, mamy czas do końca roku w tej sprawie – wyjaśnił. Ceny prądu na ten rok zostały zamrożone pod koniec czerwca, kiedy prezydent Andrzej Duda podpisał nowelizację ustawy regulującej tę kwestię. Dzięki zmianie w prawie ceny prądu pozostały na poziomie z 2018 r. Nowelizacja objęła m. in. gospodarstwa domowe, mikro- i małe firmy, szpitale oraz jednostki sektora finansów publicznych, w tym samorządy. Minister Tchórzewski przekonywał, że dzięki ustawie wszyscy odbiorcy energii elektrycznej oszczędzą w ciągu 2019 r. 8,5 mld zł.",,
Francja: nowa ustawa antyterrorystyczna. Stan wyjątkowy zostanie zniesiony,"Posłowie Zgromadzenia Narodowego, izby niższej francuskiego parlamentu, przyjęli we wtorek projekt ustawy wzmacniający bezpieczeństwo wewnętrzne i walkę z terroryzmem. Dzięki niej wielokrotnie przedłużany stan wyjątkowy będzie zniesiony 1 listopada.","Legislacja ma na celu przeniesienie do prawa powszechnego pewnych środków stanu wyjątkowego, ustanowionych przez były socjalistyczny rząd po atakach z 13 listopada 2015 r. w Paryżu, w których zginęło 130 osób. Ustawę, „bardzo pożyteczną” według rządu, prawica krytykuje jako „zbyt miękką” i „zachętę do terroryzmu”, a lewica – jako „zabijającą wolność”.Projekt przyjęto zdecydowaną większością głosów. Wspierana przez centrystyczną partię prezydenta Emmanuela Macrona ustawa została przyjęta 415 głosami (niemal wszystkich deputowanych z partii Republiko Naprzód! i socjalistycznych) przy 127 przeciw (Republikanie, Front Narodowy i Francja Nieujarzmiona) i 19 wstrzymujących się. Wzmocnienie uprawnieńUstawa wzmocni uprawnienia władz administracyjnych: ministra spraw wewnętrznych i prefektur, szczególnie jeśli chodzi o aresztowania i przeszukiwania pomieszczeń. Ponadto władze administracyjne mogą nakazać zamknięcie miejsca kultu, gdy uznają, że „działania, które mają tam miejsce, prowokują do dyskryminacji, nienawiści, przemocy czy popełnienia aktów terroryzmu we Francji lub za granicą”.Ustawa rozszerza zakres kontroli tożsamości na granicach. Maksymalny czas trwania kontroli wzrasta z sześciu do dwunastu godzin. Kontrole mogą odbywać się w promieniu 20 km od przejść granicznych, lotnisk i portów. Bomba w centrum luksusowej dzielnicyJako przykład szef MSW wymienił ładunek wykryty w nocy z piątku na sobotę w ekskluzywnej 16. dzielnicy Paryża. W holu budynku i przed nim znaleziono kilka butli z gazem wyposażonych w zapalnik. Zatrzymano pięć osób, w tym jedną, która się „zradykalizowała” – poinformował Collomb. W niedzielę w Marsylii przed głównym dworcem kolejowym mężczyzna zabił nożem dwie młode kobiety. Napastnika zastrzelił żołnierz ochraniający dworzec w ramach antyterrorystycznej operacji Sentinelle. Do zamachu przyznało się Państwo Islamskie (IS). „Mamy we Francji stan wyjątkowy, a pomimo to nie uniknęliśmy tragedii w niedzielę” – powiedział szef francuskiego MSW w czasie obrad Zgromadzenia Narodowego, przekonując do głosowania za projektem ustawy. Brak walki z islamistamiMarine Le Pen, szefowa partii Front Narodowy (FN), zarzuciła władzom, że nie walczą z ideologią islamistyczną, co prowadzi do dramatów, takich jak w niedzielę. Sam projekt ustawy nazwała „oszustwem”. Przedstawiciele partii Francja Nieujarzmiona (FI) uważają, że ustawa spowoduje „formę stałego stanu wyjątkowego w kraju”.Generał Henri Poncet, były dowódca operacji specjalnych przy szefie sztabu generalnego sił zbrojnych Francji, uznał wprowadzenie ustaw antyterrorystycznych za „konieczne” i w wywiadzie dla stacji telewizyjnej LCI wypowiedział się przeciwko przedłużaniu stanu wyjątkowego.",,
"Transpłciowa kobieta wytoczyła proces adwokatowi. Uważa, że została zniesławiona","Przed Sądem Rejonowym Warszawa-Wola toczy się postępowanie ws. zniesławienia. Wytoczyła je jednemu z adwokatów transpłciowa kobieta. 37-latka twierdzi, że została znieważona przez mecenasa na sali sądowej.","To jedna z pierwszych tego typu spraw w Polsce. 37-letnia transpłciowa kobieta (nie chce ujawniać swoich personaliów) zdecydowała się wnieść prywatny akt oskarżenia przeciwko adwokatowi Hubertowi Szperlowi (zgadza się na podanie nazwiska), specjalizującemu się w prawie rodzinnym. Jak twierdzi, mecenas znieważył ją jako osobę transpłciową na jednej z rozpraw rozwodowych, na której była świadkiem. Transpłciowymi określa się takie osoby, których tożsamość i ekspresja płciowa różnią się od tych kulturowo związanych z płcią, do której zostały przypisane w momencie narodzin. Osoba transpłciowa może czuć się mężczyzną lub kobietą lub czuć większość cech męskich bądź żeńskich, ale też nie odczuwać żadnej przynależności do dwóch płci. Jak informowały wcześniej media, adwokat reprezentował wówczas mężczyznę, który walczył o opiekę nad dwójką dziećmi – 5-letnią córką oraz 3-letnim synem. Matka dzieci wyjechała z nimi i zaprzyjaźniła się z 37-latką. Sąd Okręgowy w Warszawie, a potem Sąd Apelacyjny, zdecydował, że dzieci zostaną przy kobiecie. Sąd Apelacyjny w uzasadnieniu stwierdził, że zważywszy na wiek małoletnich, trudno przypuszczać, by problem identyfikacji płciowej przyjaciela ich matki budził ich szczególne zainteresowanie. Zaznaczył też, że w ten sposób dzieci są uczone tolerancji. – Hormony przyjmuję już prawie trzeci rok. Mam wszystkie zmiany fenotypowe. Żyję jako kobieta, więc wszystkie zarzuty, że jestem mężczyzną, który udaje kobietę, który się przebiera za kobietę, są wyrażeniami obraźliwymi (...). Będę z takimi zachowaniami walczyć, zwłaszcza w strefie publicznej – powiedziała 37-latka. Wyjaśniła, że jest autorką książek o transpłciowości, nie zajmuje się propagandą, „chodzeniem z »tęczowymi Maryjkami« czy prowokacjami, a zajmuje się naprawdę bardzo rzetelnymi działaniami”. – Nie zgadzam się na to, żeby do języka na sali rozpraw wciągnięta była mowa nienawiści w najbardziej brutalnym pojęciu (...) Nie zgadzam się na to, żeby sam fakt bycia osobą transpłciową był negowany (...) w walce o dzieci, o rozwód, o cokolwiek –  powiedziała 37-latka. Zaznaczyła jednocześnie, że nie chodzi o sprawę jej oraz przyjaciółki. – Nie ma chyba w światowym przypadku czegoś takiego, żeby separować ludzi od siebie tylko ze względu na tożsamość płciową czy orientację seksualną. Zabranianie ludziom kontaktu z własnymi dziećmi jest karygodne, a mnóstwo jest takich prawników, którzy podejmują za pieniądze temat, gdzie ich etyka powinna powiedzieć możemy walczyć, będziemy ich reprezentować, ale na normalnych płaszczyznach (...) To jest poza prawami człowieka – zaznaczyła 37-latka. Jak twierdzi, wytoczyła ten proces, ponieważ domaga się, by informacja o nim, bez względu na rozstrzygnięcie sądu w tej sprawie, obiegła środowisko prawnicze i stała się drogowskazem, że tego typu zachowania są nieetyczne. Oskarżony mecenas Hubert Szperl zauważa, że znalazł się w kłopotliwej sytuacji. – Zostałem oskarżony o coś, co działo się na sali rozpraw, kiedy występowałem jako adwokat (...). Zawsze byłem wychowany w duchu szacunku do każdego, w tym do osób transpłciowych. Natomiast muszę stanowczo oponować przeciwko takiemu oskarżeniu, ponieważ jest to rodzaj cenzury tego, co dzieje się na sali rozpraw i tych czynności, które mam obowiązek realizować w imieniu mojego klienta – zaznaczył mecenas. Podkreślił, iż sprawa mężczyzny, który walczył o opiekę nad dwójką swoich dzieci nie jest sprawą z udziałem 37-latki, która go oskarżyła. – Miałem okazję reprezentować osoby homoseksualne w różnych postępowaniach (...). Słowa, o które jestem oskarżany, rzekomo padły na rozprawie prowadzonej przy drzwiach zamkniętych, bez udziału jakiejkolwiek publiczności i z obowiązkiem wszystkich do zachowania tajemnicy. Dodam, że osoba oskarżająca mnie, która była jedynie świadkiem w tej sprawie, nie mogła słyszeć jakiejkolwiek argumentacji, ponieważ znajdowała się poza salą rozpraw i nie zna moich słów –  przekonuje Szperl. Mecenas dodał również, że nic takiego nie powiedział i „nie potrzebował powiedzieć”. – Natomiast z pełną mocą w imieniu mocodawcy wskazywałem uwagi na szereg zjawisk dotyczących dzieci mojego klienta i niepożądanych z jego punktu widzenia jako ojca. To było nie tylko moim prawem, ale i obowiązkiem – zauważa Szperl. Jednocześnie zaznacza, że postrzega całą sytuację „jako niefortunny przykład, który może posłużyć w eskalowaniu w Polsce wojny ideologicznej” oraz „przejaw ideologizowania w celu cenzurowania i »kneblowania« ust adwokatowi, który ma obowiązek bronić praw swojego klienta”. W jego opinii może to doprowadzić do ograniczenia konstytucyjnego prawa klienta, w tym przypadku ojca „do realizowania w sądzie swoich praw i interesu oraz dobra swoich dzieci”. Następny termin posiedzenia w tej sprawie Sąd Rejonowy Warszawa-Wola wyznaczyła na 22 stycznia.",,
Łukaszenka: nie zamierzamy wchodzić w skład Rosji,"– Nigdy nie zamierzaliśmy i nie zamierzamy wchodzić w skład jakiegokolwiek państwa, nawet bratniej Rosji – oświadczył Alaksandr Łukaszenka podczas orędzia do parlamentarzystów. W piątek i sobotę planowane są białorusko-rosyjskie rozmowy na temat zacieśnienia integracji.","– Nie jestem chłopaczkiem, który trzy, cztery, pięć lat popracował jako prezydent. Nie zamierzam przekreślać wszystkiego, co zrobiłem razem z wami, ze społeczeństwem, tworząc suwerenne, niepodległe państwo. (...) Za moich rządów tego nie będzie nigdy. To jest nasz kraj – powiedział Łukaszenka, zwracając się do parlamentarzystów mijającej i rozpoczynającej się kadencji. Jednocześnie podkreślił, że „trzeba mieć głowę na karku i nie dać nawet pretekstu, by ktoś chciał Białoruś zmusić do padania na kolana”. W piątek i sobotę w Rosji mają się odbyć rozmowy dotyczące pogłębienia integracji obu krajów: 6 grudnia mają się spotkać premierzy, dzień później – prezydenci. Łukaszenka powiedział, że negocjacje, które dotyczą „spraw czysto gospodarczych”, są na końcowym etapie, jednak wciąż pozostały nierozwiązane najważniejsze kwestie. – Nie ma ustaleń w sprawie ropy. Nawet elementarna sprawa dotycząca „brudnej ropy” (w kwietniu zanieczyszczona ropa z Rosji trafiła do rurociągu Przyjaźń, za co Białoruś domaga się odszkodowania – red.) my liczymy, załatwiamy, a oni udają, że tej brudnej ropy nie było. Przecież u nas upadł PKB głównie z powodu problemów z ropą – mówił Łukaszenka. Przypomniał także, że Rosja blokuje dostęp białoruskich towarów do swojego rynku.  Łukaszenka zapewniał, że „nikt nigdy nie podpisze dokumentów, które by zaszkodziły Białorusi”.   Nawiązał do doniesień służb specjalnych, które informują, że „piąta kolumna” planuje akcje protestu w związku z tym, że państwo jakoby rezygnuje z niepodległości. Chodzi zapewne o alarmistyczne apele opozycji, która widzi w planowanych rozmowach z Rosją zagrożenie dla suwerenności kraju.  Jak twierdził białoruski lider, „dzisiaj nie ma mowy w rozmowach z Rosją o polityce, dyplomacji, itd.”. – Jeśli ktoś się martwi, że jutro będzie wspólny parlament, to nawet mowy nie ma. Jeśli ktoś się martwi, że będzie inny prezydent niż Łukaszenka – tzn. teraz, bez wyborów – to też się nie przejmujcie – oświadczył. Jednocześnie Łukaszenka podkreślił, że pomimo trudności w rozmowach i sporów Rosja i Białoruś „pozostaną sojusznikami”. – Białoruś jest w tym dialogu nastawiona na konstruktywną współpracę, ale najważniejszy warunek to równoprawne warunki – dodał.  Według Łukaszenki „na prezydenta (Rosji Władimira) Putina są wywierane ogromne naciski”. „I to przez ludzi z bliskiego otoczenia, antybiałoruskiego” - wskazał.  Od grudnia 2018 r. Moskwa otwarcie naciska na „pogłębianie integracji” z Mińskiem i uzależnia dalsze gospodarcze wsparcie od realizacji zapisów umowy o powstaniu państwa związkowego z 1999 r., które przewidują m.in. utworzenie wspólnych instytucji państwowych.  Premierzy obu krajów we wrześniu parafowali wstępny program działań w ramach integracji, który nie został dotąd upubliczniony. Ma on zostać uzupełniony o 31 map drogowych w różnych sektorach, a następnie cały pakiet dokumentów mają podpisać prezydenci Rosji i Białorusi. Plany integracyjne niepokoją wielu ekspertów, środowiska niezależne i opozycyjne w Mińsku.",,
"Karczewski: przychylę się, jeśli będzie debata o przyznaniu Ziobrze teki wicepremiera","Jeżeli będzie debata o przyznaniu Zbigniewowi Ziobrze teki wicepremiera, to przychylę się do takiej propozycji; on jest naszym silnym wsparciem – powiedział w środę marszałek Senatu Stanisław Karczewski. Zastrzegł jednocześnie, że takie rozmowy „będą toczyły się dopiero w przyszłości”.","Karczewski, który był gościem Polsat News, odniósł się do spekulacji medialnych dotyczących zmian w składzie rządu. Pytany, czy Zbigniew Ziobro powinien zostać wicepremierem, marszałek Senatu odparł, że słyszy takie opinie, ale „to są spekulacje”. – Będziemy rozmawiali oczywiście z naszymi koalicjantami – zaznaczył.Dodał, że jeżeli będzie debata na ten temat to wyrazi swoją opinię, „przychylając się do takiej propozycji”. Argumentował, że Ziobro jest „silnym wsparciem, koalicjantem” PiS. – Ale, tak jak mówię, to są rozmowy, które będą toczyły się dopiero w przyszłości, niedługiej przyszłości – zaznaczył Karczewski.Marszałek Senatu wyraził także zadowolenie, że PiS „wzmocniło swoją pozycję po trudnym okresie”. – Ta kadencja była bardzo trudna, szczególnie w Sejmie. Jednak wygraliśmy wybory. To jest historyczny sukces. Nie było jeszcze do tej pory takiej sytuacji, nie było w ogóle sprawowania samodzielnie władzy, a tutaj nie dość że udało nam się w poprzedniej kadencji sprawować samodzielnie władzę, to również wygraliśmy wybory. To jest wielki sukces, ale też i olbrzymie zobowiązanie. My czujemy, wiemy o tym – zapewnił Karczewski.Na pytanie, czy wicepremier, minister nauki i szkolnictwa wyższego Jarosław Gowin zmieni ministerstwo, Karczewski odpowiedział: „Najpierw musimy porozmawiać w gronie naszej partii, z naszymi koalicjantami. To są spekulacje, ale muszę się przyznać, że tę informację słyszę po raz pierwszy”.",,
"„USA obiecały, że nie będą już przekazywać broni kurdyjskim bojownikom”","Stany Zjednoczone zapewniły Turcję, że nie będą już dostarczać broni kurdyjskim bojownikom z Ludowych Jednostek Samoobrony (YPG) – poinformował turecki pałac prezydencki. Od ponad tygodnia tureckie wojska prowadzą operację wymierzoną w Kurdów w Syrii.","Agencja Reutera zwraca uwagę, że tureckie ataki w okolicach Afrinu na północnym zachodzie Syrii otworzyły nowy front w syryjskiej wojnie oraz przyczyniły się do znacznego pogorszenia stosunków na linii Ankara-Waszyngton.Turcja sprzeciwiała się dostarczaniu przez USA broni syryjskim Kurdom, szkoleniu ich i wspieraniu z powietrza. Ankara postrzega bowiem kurdyjską milicję YPG jako syryjskie ramię zdelegalizowanej w Turcji Partii Pracujących Kurdystanu (PKK), która od ponad 30 lat prowadzi z turecką armią walkę o kurdyjską autonomię. PKK przeprowadza m.in. zamachy terrorystyczne.Kancelaria prezydenta Recepa Tayyipa Erdogana w oświadczeniu napisała, że rzecznik szefa państwa Ibrahim Kalin rozmawiał w piątek wieczorem z doradcą ds. bezpieczeństwa narodowego prezydenta USA, generałem Herbertem Raymondem McMasterem. Ten ostatni miał potwierdzić, że Stany Zjednoczone nie będą już przekazywać broni YPG. Według kancelarii Kalin i McMaster porozumieli się, że Turcja i USA będą koordynować swe działania, by „uniknąć nieporozumień”.W czwartek Pentagon zapewniał, że uważnie śledzi broń przekazywaną YGP i że będzie nadal prowadził rozmowy z Turcją w tej sprawie. Wcześniej Ankara zażądała od Waszyngtonu, by przestał wspierać Kurdów, gdyż w przeciwnym razie może dojść do konfrontacji z tureckimi siłami w Syrii. Możliwa konfrontacja z USAW piątek Erdogan po raz kolejny ostrzegł, iż operacja jego wojsk w Syrii pod kryptonimem „Gałązka oliwna” skierowana będzie również na pozostałe kontrolowane przez Kurdów terytoria tego kraju, aż do granicy z Irakiem, co groziłoby konfrontacją z siłami USA wspierającymi Kurdów. Prezydent mówił, że ma to również dotyczyć regionu Manbidż, ok. 100 km na wschód od Afrinu. W Manbidż rozmieszczono amerykańskie wojska, by nie dopuścić do starć między siłami tureckimi a wspieranymi przez USA rebeliantami.Przesunięcie się tureckich wojsk w kierunku Manbidżu może zagrozić wysiłkom USA, mającym na celu ustabilizowanie północnej Syrii, gdzie stacjonuje ok. 2 tys. amerykańskich żołnierzy. Oficjalnie są oni częścią międzynarodowej koalicji przeciwko Państwu Islamskiemu.Wojska tureckie i ich sojusznicy wśród syryjskich rebeliantów od 20 stycznia prowadzą ofensywę lądową i powietrzną przeciwko YPG, które wchodzą w skład Syryjskich Sił Demokratycznych (SDF); celem Ankary jest wyparcie bojowników kurdyjskich z okolic Afrinu.",,
Wybuch w kopalni w Doniecku. Nie żyje co najmniej 33 górników,"Trzydzieści trzy osoby zginęły w katastrofie w
kopalni węgla im. Zasiadki w Doniecku na wschodniej Ukrainie, gdzie w środę rano doszło do wybuchu metanu – podała wieczorem na Twitterze służba prasowa donieckiej administracji. W
chwili eksplozji pod ziemią znajdowało się 230 górników.","Kilka godzin wcześniej szef Niezależnego Związku Zawodowego Górników UkrainyMychajło Wołynec informował, że zginęło 16 górników. Jeszcze przed południemmówiono, że ofiara jest tylko jedna i nie jest znany los ponad 30 górników.   Teren kontrolowany przez separatystów  Donieck znajduje się na terytoriach kontrolowanych przez wspieranych przezRosję separatystów. Jest „stolicą” tzw. Donieckiej Republiki Ludowej(DRL). Ukraina nie ma tam swych oficjalnych przedstawicieli, a separatyścinie zezwolili jej na przysłanie w miejsce katastrofy wyspecjalizowanychratowników górniczych.Doniecka administracja obwodowa z tymczasową siedzibą w Kramatorskuinformowała, że 16 górników zostało hospitalizowanych. W chwilieksplozji, która nastąpiła o godz. 5.20 (godz. 4.20 w Polsce), pod ziemiąznajdowało się 230 górników. Separatyści nie wpuścili ukraińskich ratowników Premier Arsenij Jaceniuk oświadczył w południe na posiedzeniu rządu, żeseparatystyczne władze tzw. Donieckiej Republiki Ludowej (DRL) nie wpuściłyna swoje terytorium 60 ratowników, którzy jechali tam, by pomóc w akcjiposzukiwawczej. – Rosyjscy terroryści nie dali im możliwości dotarcia do miejsca katastrofy,by pomóc w ratowaniu ludzi – powiedział.Potwierdził to minister energetyki i przemysłu węglowego WołodymyrDemczyszyn. – Zaproponowaliśmy sześć brygad ratunkowych, czyli stosunkowo dużesiły, jednak ze strony DRL nadeszła informacja, że nasza pomoc jestniepotrzebna i że poradzą sobie sami albo poproszą o pomoc ratowników zRosji – poinformował. Oficjalnie natomiast separatyści podali, że Kijów nie kontaktował się z nimi w kwestii pomocy. Miejsce częstych katastrofKopalnia imienia Zasiadki w Doniecku jest miejscem, gdzie regularnie dochodzi do największych katastrof górniczych na Ukrainie. Warunki wydobycia są tam bardzo trudne: prace są prowadzone na bardzo dużej głębokości przy ciągłym zagrożeniu wybuchem metanu. W 2007 roku w wyniku wybuchu gazu zginęło tam 101 górników. Była to największa katastrofa w historii niepodległej Ukrainy. W 1999 roku zginęło 50 górników, a 2 lata później 55.",,
„Nadciągający huragan może mieć rozmiary katastrofalne”. Prezydent Trump przełożył wizytę w Polsce,"Prezydent Donald Trump przełożył podróż do Polski z powodu nadciągającego nad Florydę huraganu. W zastępstwie Donalda Trumpa do Polski przyjedzie wiceprezydent Mike Pence. Trump miał przylecieć do Warszawy 31 sierpnia, by wziąć udział w uroczystościach w 80. rocznicę wybuchu II wojny światowej.","Prezydent USA Donald Trump poinformował telefonicznie prezydenta Andrzej Dudę, że w związku z huraganem, który ma uderzyć w weekend w Stany Zjednoczone, nie przyleci do Polski.– Pan prezydent Trump godzinę temu zadzwonił osobiście do prezydenta Dudy i przeprosił go za zaistniałą sytuację, ale w związku z tym, że huragan, który w weekend ma uderzyć w południowe stany, może mieć rozmiary katastrofalne, uznał, że nie może opuścić Stanów Zjednoczonych, musi być na miejscu, w kraju - poinformował szef gabinetu prezydenta Krzysztof Szczerski.Jak mówił, Trump przekazał Dudzie, że w swoim zastępstwie do Warszawy wysyła wiceprezydenta USA Mike'a Pence'a. – Pan prezydent Trump przekazał także prezydentowi Dudzie, że będzie chciał w najbliższych miesiącach zrealizować tę wizytę, którą musi dziś odwołać - dodał Szczerski.",,
Sankcje wobec Rosji przedłużone. Cała Unia Europejska jednomyślna,Unijne obostrzenia dotyczące relacji z Rosją będą obowiązywały do połowy przyszłego roku. W poniedziałek zakończyła się procedura przedłużania sankcji wobec Moskwy w związku z jej zaangażowaniem w konflikt na Ukrainie.,"W piątek zgodę w sprawie przedłużenia sankcji wyrazili ambasadorowie państw unijnych. Publikacja decyzji w Dzienniku Urzędowym UE planowana jest na wtorek. Żaden kraj nie zgłosił sprzeciwu wobec przedłużenia sankcji. Obowiązująca obecnie decyzja ws. sankcji wygasa z końcem stycznia. UE uzależniła zniesienie restrykcji od wypełnienia porozumień z Mińska w sprawie zakończenia konfliktu na wschodniej Ukrainie. W Unii panuje zgoda, że porozumienia te nie zostały zrealizowane. Przewidują one między innymi odzyskanie przez Kijów do końca roku kontroli nad granicą z Rosją w regionie opanowanym przez separatystów.Dwa lata sankcjiSankcje gospodarcze wobec Moskwy za wspieranie separatystów na wschodniej Ukrainie zostały wprowadzane przez UE latem 2014 roku. Obejmują one ograniczenia w dostępie do kapitału dla rosyjskich banków państwowych i firm naftowych, ograniczenia sprzedaży zaawansowanych technologii dla przemysłu naftowego, sprzętu podwójnego zastosowania oraz embargo na broń. Restrykcje te początkowo wprowadzono na rok, w lipcu zostały przedłużone o kolejne pół roku.",,
Beata Szydło: Będę namawiała Andrzeja Dudę do kandydowania na kolejną kadencję,"Będę namawiała prezydenta Andrzeja Dudę, żeby podjął decyzję o kandydowaniu na kolejną kadencję – zapowiedziała w rozmowie z tygodnikiem „Sieci” wicepremier ds. społecznych Beata Szydło. Jej zdaniem Andrzej Duda „wygra wybory, bo pokazał się jako bardzo dobry prezydent”.","Wicepremier w wywiadzie skomentowała słowa byłego premiera, szefa Rady Europejskiej Donalda Tuska, który zwracając się 10 listopada do uczestników Igrzysk Wolności w Łodzi, powiedział: „Jeśli Józef Piłsudski i Lech Wałęsa mogli pokonać bolszewików, a obaj mieli o wiele trudniejszą sytuację niż jest dzisiaj, to dlaczego wy nie mielibyście dać rady pokonać współczesnych bolszewików?”.Z kolei 12 listopada Tusk napisał na Twitterze: „Kiedy powiedziałem, że Polacy dziś też mogą pokonać współczesnych bolszewików, wszyscy uznali, że to było o PiS. Nawet PiS tak pomyślał. A to było o bolszewikach, o nikim innym”.„Myślę, że im mocniej Donald Tusk się wypowiada, tym większe wzbudza przerażenie u obecnych liderów opozycji” – oceniła wicepremier. Jak podkreśliła, powrót Tuska będzie oznaczał „spore przetasowania na szczytach zarówno Platformy Obywatelskiej, jak i orbitujących wokół niej środowisk opozycyjnych”.Jej zdaniem „oficjalne komplementowanie Donalda Tuska przez obecnych liderów opozycji jest jak radość karpi z okazji nadchodzącej Wigilii”. „Mam satysfakcję, że w czasie głosowania nad jego wyborem na obecne stanowisko byłam przeciw. Czas pokazał, że racja była po mojej stronie” – zaznaczyła. Według jej opinii szef Rady Europejskiej udowodnił, że nie powinien piastować swojej funkcji. „Widząc, że grubo przesadził z historycznymi odniesieniami, wyjaśnił, iż mówiąc o bolszewikach, nie myślał o PiS. Skoro nie prawicę, to kogo obraził? Lewicę? Kolegów partyjnych?” – dodała. Pytana, czy jej zdaniem Donald Tusk wróci do polskiej polityki, Szydło oceniła, że czuje on „pokusę, by wrócić”. Według wicepremier Tusk „pojawia się coraz częściej, ale nie jako polityk wspierający Polskę, tylko jako polityk kibicujący opozycji”. „Wygląda więc na to, że z aktywności w polskiej polityce nie zrezygnował, a teraz sonduje, czy byłby akceptowalny dla całej opozycji” – powiedziała. Dopytywana, czy Tusk może wrócić jako kandydat na prezydenta, Szydło odparła: „Niewykluczone. Każde pojawienie się Donalda Tuska w Polsce, choćby z powodu przesłuchań przed komisją śledczą, wiąże się z organizacją spektakularnego show”. Szydło podkreśliła też, że PiS ma swojego kandydata – Andrzeja Dudę, który – jak mówiła – „wygra wybory, bo pokazał się jako bardzo dobry prezydent”. Na uwagę, że Andrzej Duda nie podjął jeszcze decyzji, czy kandydować na prezydenta, Szydło odparła, że tego by sobie życzyła. „Jeśli tylko będę miała taką okazję, będę namawiała Andrzeja, żeby podjął decyzję o kandydowaniu na kolejną kadencję” – zadeklarowała.",,
"Sobolewski: Do tematu roszczeń Polski po II WŚ wrócimy może szybciej, niż się wydaje","Szef Komitetu Wykonawczego PiS zapewnił na antenie programu pierwszego Polskiego Radia, że sprawa roszczeń Polski wobec Niemiec po stratach w czasie II wojny światowej nie jest zamknięta. Odniósł się w ten sposób do publikacji niemieckich historyków, którzy przyznają nam prawo do ubiegania się o odszkodowania.","– Na pewno będziemy to analizować i temat roszczeń po stratach Polski w czasach II wojny światowej nie jest zamknięty. To mogę zapewnić – powiedział Sobolewski. – Do tego tematu wrócimy, być może szybciej niż się wydaje – zaznaczył.Kwestia ta została poruszona m.in. na łamach wtorkowego wydania „Sueddeutsche Zeitung”. W artykule, opisanym na portalu „Deutsche Welle”, niemiecki historyk Stephan Lehnstaedt przedstawił tezy książki Karla Heinza Rotha i Hartmuta Ruebnera, poświęconej reparacjom dla Polski i Grecji.„Roth i Rueber określają niemieckie stanowisko mianem prawnie „nieuzasadnionego” i „nieodpowiedzialnego z historyczno-politycznego punktu widzenia”. Autorzy, po konsultacji z ekspertem od prawa międzynarodowego Andreasem Fischerem-Lescano, dochodzą do wniosku, że Polska może jak najbardziej domagać się reparacji” - czytamy na portalu.",,
"Opłaty drogowe w Europie: sprawdź, co cię czeka na trasie","Planując wakacyjną podróż po Europie, trzeba wkalkulować w nią opłaty za autostrady i drogi szybkiego ruchu. Pobór i ich wysokość różni się w zależności od kraju. Podpowiadamy, jak się przygotować do podróży przez poszczególne państwa.","Większość krajów Europy wprowadziło opłaty za korzystanie z autostrad i dróg krajowych. Regulowanie opłat odbywa się w różny, charakterystyczny dla każdego kraju sposób; mogą być pobierane bezpośrednio przy bramkach wjazdowych drogi lub w formie winietek okresowych.  Tegoroczne wakacje cenowe w tej kwestii nie różnią się od poprzednich. Za to w 2020 r. do grona krajów pobierających opłaty planowały dołączyć Niemcy. Opłata miała dotyczyć wszystkich obcokrajowców w osobówkach.  Na razie plany te pokrzyżował trybunał Sprawiedliwości Unii Europejskiej. Sędziowie ocenili, że to dyskryminacja obywateli innych krajów wspólnoty.",,
Sekretarz generalny PO chce sprawdzić „preferencje seksualne Kaczyńskiego”,"Sekretarz generalny PO Stanisław Gawłowski zainteresował się preferencjami seksualnymi Jarosława Kaczyńskiego. Zareagował w ten sposób na słowa lidera PiS, jakie padły w sobotę podczas  konwencji regionalnej w Bydgoszczy.","Jarosław Kaczyński podkreślał w trakcie konwencji, że w Polsce powinna istnieć normalna rodzina, którą tworzy kobieta i mężczyzna jako małżeństwo oraz ich dzieci. – To też jest dzisiaj zagrożone – ocenił.– Żeby pary homoseksualne nie mogły eksperymentować dziećmi tzn. ich adoptować, żeby dzieci nie były przedmiotem eksperymentów, które są w interesie bardzo niewielkiej mniejszości, ale nie są przede wszystkim w interesie dzieci i nie są w interesie przyszłości naszego narodu, a dzieci to przyszłość – mówił.  Wystąpienie lidera PiS skomentował na Twitterze polityk Platformy Obywatelskiej Stanisław Gawłowski. „Kaczyński dziś dużo mówił o normalnej rodzinie. Poucza. Więc sprawdźmy jak sam żyje! Jakie są preferencje seksualne Kaczyńskiego niewiele wiadomo. Mieszka sam. A inni liderzy w PiS? Pytam więc, kto wam dał prawo do moralizatorskich pogawędek!?” Następnie przedstawił listę rozwiedzionych polityków PiS. W kwietniu ub. roku zachodniopomorska delegatura Prokuratury Krajowej w Szczecinie postawiła Stanisławowi Gawłowskiemu pięć zarzutów, w tym trzy o charakterze korupcyjnym. Dotyczą one okresu, kiedy polityk był wiceministrem ochrony środowiska.  W grudniu ub. r. Gawłowski usłyszał zarzuty popełnienia dwóch kolejnych przestępstw, w tym jednego o charakterze korupcyjnym.",,
"Koalicja Nowoczesnej, PSL i SLD w wyborach do PE? „Trwają między nami intensywne rozmowy”","Polityczne centrum koalicji w wyborach do PE tworzy się wokół Nowoczesnej, PSL i SLD; trwają między nami intensywne rozmowy – powiedziała szefowa Nowoczesnej Katarzyna Lubnauer. Jej zdaniem to ze strony PO powinna wyjść inicjatywa budowania takiej koalicji. Dodała, że póki co takiej inicjatywy nie ma.","Lubnauer zadeklarowała, że do połowy lutego powinna zapaść decyzja o składzie koalicji w wyborach do Parlamentu Europejskiego. – Ale to już zależy od dobrej woli wszystkich partnerów – zaznaczyła.Wybory, w których obywatele poszczególnych państw członkowskich UE wyłonią swych przedstawicieli do Parlamentu Europejskiego, odbędą się pod koniec maja (w Polsce w niedzielę 26 maja). Choć liderzy PO, PSL i Nowoczesnej deklarują, że chcą rozmawiać o budowie wspólnych list – najpierw w wyborach do PE, później do Sejmu i Senatu – rozmowy o bloku wyborczym mogą być trudne z powodu konfliktów między politykami Nowoczesnej i PO. Stosunki między Platformą i Nowoczesną pogorszyły się po przejściu do klubu PO ośmiu posłów Nowoczesnej, w tym szefowej tego klubu Kamili Gasiuk-Pihowicz. Lubnauer uznała odejście za „wrogie przejęcie”. Szefowa Nowoczesnej podkreśliła, że jej celem jest budowa szerokiej koalicji do wyborów do PE. Jej zdaniem tylko „szeroki, różnorodny i wielobarwny blok partii jest w stanie pokonać PiS w wyborach”. Choć – jak zaznaczyła – według sondaży zwycięstwo może być o włos. – Teraz taka koalicja jest w budowie i jej polityczne centrum tworzy się wokół PSL, SLD i Nowoczesnej, bo trwają między nami intensywne rozmowy – poinformowała Lubnauer. Politycy Nowoczesnej przyznają w nieoficjalnych rozmowach, że zacieśnianie współpracy partii z PSL i SLD ma polepszyć ich pozycję negocjacyjną w późniejszych rozmowach z Platformą Obywatelską. Jest to też ich odpowiedź na bierność Platformy w tym temacie. Według Lubnauer przedstawiciele tych trzech partii zgodnie deklarują, że chcieliby, aby elementem porozumienia była też największa partia opozycyjna, jaką jest PO. Jak oceniła, to właśnie na Platformie spoczywa największa odpowiedzialność w kwestii budowania koalicji do wyborów. – To jest taki moment, w którym ze strony PO powinna wyjść inicjatywa do budowy takiej szerokiej koalicji, ponieważ odpowiedzialność największej partii opozycyjnej z natury rzeczy jest największa – zauważyła Lubnauer. Jak dodała, póki co takiej inicjatywy nie ma. Pytana, czy w przypadku, gdy nie uda się porozumieć z PO, Nowoczesna, PSL i SLD pójdą razem do wyborów, Lubnauer odpowiedziała, że wciąż jest pełna wiary, że uda się zbudować „koalicję marzeń”. Zaznaczyła jednocześnie, że w polityce nie można wykluczyć żadnych możliwości. Lubnauer nie chciała zdradzić, kiedy może dojść do oficjalnego przedstawienia informacji nt. zawarcia koalicji między Nowoczesną, PSL i SLD. We wtorek poseł PSL-UED Piotr Zgorzelski zapowiedział, że może do tego dojść nawet w tym tygodniu. Liderka Nowoczesnej jest jednak bardzo zdeterminowana, by zawrzeć porozumienie z PSL i SLD. Szefowa Nowoczesnej podkreślała, że koalicja do PE powinna mieć charakter podmiotowy, a każda z partii powinna po wyborach pozostać w międzynarodowej frakcji, do której obecnie należy. To właśnie kwestia przynależności do rodzin politycznych w UE może być jednym ze źródeł problemów w budowaniu koalicji wyborczej. PO oraz PSL od lat należą do EPP (Europejskiej Partii Ludowej). Z kolei Nowoczesna od chwili powstania współpracuje z ALDE (Porozumienie Demokratów i Liberałów na rzecz Europy). Jeszcze w grudniu szef klubu PO Sławomir Neumann mówił, że „jeśli Nowoczesna chce się liczyć w Europie, powinna zrewidować swoją przynależność do ALDE i pójść do EPP, bo wówczas może mieć rzeczywisty wpływ na to, co będzie się działo w Europie”. Nowoczesna nie zamierza rezygnować z przynależności do ALDE i przechodzić do EPP, która zrzesza formacje chadeckie i centroprawicowe. Politycy Nowoczesnej podkreślają zgodnie, że w podmiotowej koalicji nie można stawiać jako warunku przynależności do danej frakcji politycznej.",,
Na operację zaćmy do Czech. Turystyka medyczna kwitnie,"Czechy, Niemcy i Litwa to najpopularniejsze kierunki wyjazdów Polaków na zabiegi medyczne przeprowadzane na koszt Narodowego Funduszu Zdrowia. Wciąż najczęściej operujemy zaćmę – informuje „Rzeczpospolita”.","W 2018 r. Czesi wykonali aż 98,5 proc. wszystkich zagranicznych operacji zaćmy na koszt NFZ. Najchętniej korzystali z nich mieszkańcy południowych województw – śląskiego (5,7 tys. wniosków), dolnośląskiego (4 tys.) i małopolskiego (2 tys).– Jest blisko i nie ma bariery językowej, a czeskie kliniki coraz częściej zatrudniają polskich lekarzy i pielęgniarki. Jednak najważniejszym powodem są kolejki. Ponad rok czekania to wciąż bardzo długo. Polacy korzystają więc z dyrektywy transgranicznej, która gwarantuje obywatelom Unii Europejskiej równy dostęp do świadczeń – tłumaczy Marcin Pakulski, były prezes NFZ.Dziennik wskazuje, że są wprawdzie ośrodki, w których na operację zaćmy można się zapisać jeszcze w tym roku, np. Szpital MSWiA w Warszawie – zgodnie z informatorem NFZ pierwszy wolny termin to 31 października 2019 r. – ale w niektórych poczekamy trzy lata, jak w Mazowieckim Szpitalu Specjalistycznym w Radomiu (wolny termin to 7 listopada 2022 r.).",,
"Nie pokonał „Jej ani najazd sowiecki, ani żadna inna zaraza”","Nie przemógł Jej potop szwedzki ani najazd sowiecki, ani żadna inna zaraza – pisze w sobotnim wydaniu na tytułowej stronie „Gazeta Polska Codziennie”. 13 października to rocznica objawień Matki Bożej w Fatimie. „Orędzie fatimskie jest wezwaniem do nawrócenia” – mówi w wywiadzie związanym z rocznicą publicysta i pisarz Grzegorz Górny.","„Orędzie fatimskie jest wezwaniem do nawrócenia, zwłaszcza do podejmowania modlitwy różańcowej, do postu oraz do udziału w nabożeństwie pięciu pierwszych sobót miesiąca. Jest także wezwaniem do papieża, aby w łączności ze wszystkimi biskupami świata dokonał poświęcenia Rosji Niepokalanemu Sercu Maryi” – mówi w wywiadzie dla „GPC” publicysta i pisarz Grzegorz Górny.Górny odpowiadając na pytanie o to jak bardzo orędzie fatimskie jest powiązane z historią XX wieku zaznaczył, że „Matka Boża mówiła, że jeśli wypełni się lub nie pewne praktyki duchowe, to wpłynie to na wydarzenia historyczne”.„Konkretnie chodziło o powstrzymanie błędów Rosji. Niecałe trzy tygodnie po objawieniu w październiku 1917 r. wybuchła rewolucja bolszewicka. Dlatego błędy Rosji identyfikowano z komunizmem. Tak uważali m.in. Pius XII, Jan Paweł II czy Benedykt XVI (...)” – zauważa Górny.Według pisarza, oprócz komunizmu do błędów, które wyszły z Rosji można zaliczyć legalizację aborcji w lipcu 1920 r. To wtedy – jak zaznacza – padło hasło Aleksandry Kołłontaj, komisarza ludowego w rządzie bolszewików, „seks jak szklanka wody”.„Co ciekawe, na rozkaz Stalina w 1926 r. zaniechano tej polityki ze względu na bardzo szkodliwe skutki społeczne, takie jak kryzys demograficzny, rozpad małżeństw, choroby weneryczne itp. Działacze komunistyczni zaangażowani w rewolucję seksualną poczuli się zdradzeni i przenieśli się do Niemiec. Wtedy Berlin stał się stolicą rewolucji seksualnej” – mówi w wywiadzie dla „GPC”.Górny podkreśla również, że główną rolę w propagowaniu rewolucji seksualnej odgrywali komuniści, zwłaszcza Wilhelm Reich. „Po dojściu Hitlera do władzy działacze ci wyjechali do USA, gdzie kontynuowali swoją działalność na amerykańskich kampusach. Byli bardzo skuteczni, bo rewolucja seksualna wybuchła w USA w latach 60. Benedykt XVI mówił w 2010 r., że orędzie fatimskie i jego ostrzeżenie wciąż zachowuje aktualność i wcale nie należy do przeszłości” – podkreśla.",,
MSZ przygotowuje ewakuację Polaków z chińskiego Wuhan,"Ministerstwo Spraw Zagranicznych przygotowuje ewakuację Polaków z chińskiego Wuhan. Jak dowiedziało się nieoficjalnie RMF FM, Polska razem z krajami Europy Zachodniej negocjuje z władzami chińskimi warunki transportu osób, które będą chciały opuścić teren zagrożony koronawirusem.","Transport prawdopodobnie odbywałby się kilkuetapowo. Najpierw obywatele Polski i innych krajów europejskich zostaliby wywiezieni poza teren objęty koronawirusem. Następnie po starannym zbadaniu przez lekarzy i kwarantannie chętni mogliby wrócić do Europy.    Według informacji służb dyplomatycznych w Wuhan i okolicach znajduje się około 20 Polaków. Wszyscy zostali poinformowani, jak uniknąć zarażenia.",,
Blisko tysiąc srebrnych monet znaleziono w zabytkowym kościele,"Pod posadzką kościoła pw. św. Andrzeja Apostoła w Barczewie na Warmii archeolodzy odkryli skarb złożony z około tysiąca srebrnych monet, pochodzących prawdopodobnie z pierwszej połowy XVII w.","Prowadzący badania archeologiczne w prezbiterium kościoła franciszkanów w Barczewie dr Arkadiusz Koperkiewicz powiedział, że pod posadzką, po demontażu stalli, znaleziono ceramiczny glazurowany kubek z uchem, wypełniony monetami. Monety były też rozsypane wokół tego naczynia. Skarb ukryto pod ziemią w północno-zachodnim narożniku prezbiterium, przy tzw. łuku tęczowym. Jak mówił, wstępne oględziny znaleziska wskazują, że możemy mieć do czynienia z dużą ilością dość dobrze, a nawet doskonale zachowanych monet. Na obecnym etapie prac wiadomo jedynie, że wśród znalezisk są srebrne monety koronne z czasów króla Zygmunta III Wazy - grosze, półtoraki, trojaki i rzadziej szóstaki, bite w latach 20. XVII w. Jest również wiele szelągów pruskich księcia Jerzego Wilhelma Hohenzollerna, który był lennikiem Rzeczypospolitej. – To rewelacyjne znalezisko, jeśli idzie o kontekst odkrycia i ładunek informacji naukowej; powiązane bezpośrednio z dziejami klasztoru barczewskiego i historią Warmii; oddające charakter miejsca, ale też specyfikę kryzysu monetarnego tamtych czasów; nie do przecenienia w końcu, jako datownik w dalszych pracach konserwatorskich – ocenił archeolog. We wnętrzu świątyni prowadzone są obecnie tzw. wyprzedzające badania ratownicze, związane z planowanym drugim etapem prac przy wzmocnieniu gruntu pod fundamentami kościoła. Kościół św. Andrzeja Apostoła wzniesiono wraz z klasztorem franciszkanów pod koniec XIV w. Barczewski konwent zakonny - podobnie jak inne pruskie klasztory - podupadł i opustoszał w okresie reformacji w pierwszej połowie XVI w. Jak przyznał dr Koperkiewicz, można przypuszczać, że skarb został umieszczony pod posadzką w prezbiterium kościoła przez samych zakonników. Jest on dość liczny pod względem ilości egzemplarzy, ale są to na ogół najmniejsze nominały. Na wielu czytelne są ślady długiego pozostawania w obiegu, a w jednym przypadku otworek świadczy, że monetka mogła być noszona na szyi. Według niego ukrycie monet miało miejsce w czasach największego rozkwitu bernardyńskiego konwentu w XVII w., kiedy zakon otrzymywał liczne dotacje od biskupów warmińskich. Pozostaje jednak tajemnicą, z jakiego powodu umieszczono monety w takim miejscu i dlaczego do dzisiaj pozostawały w ukryciu. Szeroko zakrojony program badań archeologicznych, architektonicznych i konserwatorskich prowadzonych w kościele pw. św. Andrzeja Apostoła w Barczewie ma związek z trwającym kompleksowym remontem i pracami konserwatorsko-budowlanymi, które mają potrwać do 2021 r. Jak powiedział kierownik prac konserwatorskich mgr Przemysław Gorek z firmy Gorek Restauro, będącej generalnym wykonawcą prac, zakres projektu obejmuje konserwacje wszystkich elewacji kościoła, remont więźby dachowej i wymianę pokrycia dachów, restauracje okien, prace konserwatorskie przy zabytkowych polichromiach a także pobiałach ścian i sklepień prezbiterium oraz kaplicy św. Antoniego. Gorek dodał, że projekt zakłada również poddanie restauracji zabytkowej posadzki z wapienia gotlandzkiego w prezbiterium i kaplicy św. Antoniego wraz z konserwacją krypty pod kaplicą, która po zakończeniu projektu zostanie udostępniona dla zwiedzających. Ma się tam znaleźć ekspozycja multimedialna przybliżająca nie tylko historię barczewskiego kościoła, ale też znaczenie i rolę zakonu franciszkanów na Warmii i w Polsce.– Uczynimy wszystko, co w naszej mocy, by odkryty właśnie skarb mógł być eksponowany właśnie tu w barczewskiej świątyni w specjalnie dla tego celu zaaranżowanej przestrzeni wystawienniczej – zapewnił.  Doktor Arkadiusz Koperkiewicz podczas prac w średniowiecznym kościele św. Andrzeja (fot. PAP/Tomasz Waszczuk)",,
"Negocjuje członkostwo w Unii, witając Putina jak bohatera. Quo vadis Serbio?","Od blisko roku Serbia ma status kandydata do członkostwa w Unii Europejskiej, ale zachowuje też swoje strategiczne partnerstwo z Rosją. To „lawirowanie między Brukselą a Moskwą” nie zawsze wychodzi jej na dobre, o czym świadczy fiasko projektu gazociągu South Stream. Eksperci uważają, że Serbia jest wykorzystywana przez Putina w stosunkach z Zachodem, ale dzięki skutecznej propagandzie serbskie społeczeństwo ma wrażenie, że to właśnie Rosja jest największym przyjacielem Serbii, a na unijne żądania reform patrzy z niepokojem.","Serbia jest największym krajem dawnej Jugosławii, która pozostaje poza Unią Europejską. W najbliższym czasie stanie przed poważnym wyborem swojej przyszłej drogi, bo choć politycznie deklaruje chęć przynależności do europejskiej rodziny, to społeczeństwo jest podzielone. Unia Europejska by stać się atrakcyjniejszą opcją dla Serbów będzie musiała być aktywniejsza, bo jak dotąd kojarzy się z ich bezpośrednimi sąsiadami, czyli Bułgarią i Rumunią, gdzie niekoniecznie widać korzystny wpływ członkostwa na życie zwykłych ludzi. – W Serbii występuje ogólne przekonanie, że Unia niewiele daje, ale Rosja nie jest alternatywą, bo nie zależy jej na rozwoju Serbii. Woli raczej umacniać w Serbii wszechobecną korupcję czy klasę oligarchiczną – czyli największe bolączki kraju ze stolicą w Belgradzie – uważa Marta Szpala z Ośrodka Studiów Wschodnich. Serbia w UE w 2020 roku? Unia Europejska w styczniu 2014 roku przyznała Serbii status kandydata do członkostwa, rozpoczynając jednocześnie żmudne negocjacje akcesyjne. – Mamy nadzieję, że w 2020 r. będziemy członkiem Unii Europejskiej – powiedział ówczesny premier Serbii Ivica Daczić. – To historyczny dzień dla Serbii i dla UE – wtórował mu komisarz UE ds. rozszerzenia Sztefan Fuele. Serbskie władze już od jakiegoś czasu jasno sprecyzowały proeuropejski kierunek swojego kraju, co zostało w końcu dostrzeżone i docenione w Brukseli. Tomasz Żornaczuk z Polskiego Instytutu Spraw Międzynarodowych określił to jako „pierwszy krok na drodze do członkostwa”, ale w szybką akcesję mało kto wierzy. – Są przecież takie kraje, jak Macedonia czy Turcja, które uzyskały status kandydata już jakiś czas temu, ale nie przekłada się to na członkostwo – przestrzega Marta Szpala z Ośrodka Studiów Wschodnich.Zwłaszcza, że po 11 miesiącach Serbia nadal nie otworzyła żadnego rozdziału negocjacyjnego. – Serbia jest dopiero na początku drogi i co prawda serbski rząd deklaruje, że będzie szybko przeprowadzał reformy to nie jest jeszcze na akcesję  gotowa – uważa Szpala. Do głównych problemów tego kraju ekspertka zalicza stan serbskiej gospodarki, słabość instytucji, a także to, że demokracja jest tam dość płytko zakorzeniona. Być może wzorem, zarówno jeśli chodzi o tempo, jak i sposób osiągania członkostwa będzie tutaj jej chorwacki sąsiad. – Negocjacje trwały tam około sześciu lat, kolejne dwa lata zajęło przygotowanie traktatu i jego przyjęcie – przypomina Żornaczuk. Kwestia Kosowa problemem? Bruksela ma nadzieję, że problemem w negocjacjach akcesyjnych Belgradu nie będzie sprawa Kosowa. Miało temu służyć porozumienie z kwietnia 2013 roku, na mocy którego władze Serbii i Kosowa doszły do porozumienia w sprawie normalizacji stosunków pomiędzy tymi państwami. Powszechny konsensus w Serbii wokół kwestii kosowskiej doprowadził do „dekosowizacji” serbskiej sceny politycznej, co było widoczne w niedawnych wyborach parlamentarnych.Brukselska umowa odblokowała Serbii drogę do Unii Europejskiej, choć bez wątpienia sprawa Kosowa pozostanie głównym punktem nadchodzących negocjacji. Strony nie mogą pozwolić jednak, by problem kosowski przyćmił inne kryteria członkostwa, zwłaszcza kwestie polityczne i ekonomiczne. Bliskie stosunki z Rosją nie przeszkodzą? Chociaż serbskie elity polityczne jasno określiły swoje strategiczne priorytety, jako dążenie do Unii Europejskiej, to jednak wciąż utrzymują bliskie relacje z Rosją. Oficjalnie nie stanowi to problemu dla Brukseli, ale niedawna wizyta rosyjskiego prezydenta w Belgradzie wywołała poruszenie w europejskich stolicach. – Na Zachodzie Serbia jest postrzegana jako kraj, który z Rosją się dobrze kumpluje i ma z nią strategiczne partnerstwo – podkreśla Tomasz Żornaczuk.Chodzi o organizowane w październiku z wielką pompą obchody 70. rocznicy wyzwolenia stolicy Serbii spod okupacji niemieckiej, na których Władimir Putin był honorowym gościem. Oprócz ciepłego przyjęcia ze strony serbskiego prezydenta i premiera, Putin otrzymał najwyższe serbskie odznaczenie, a wszystko w czasie, gdy między Zachodem a Moskwą trwa konflikt w związku z wydarzeniami na Ukrainie. Serbska gościnność wzbudziła wiele komentarzy, choćby w niemieckiej prasie, gdzie zachowanie Belgradu określono mianem „lawirowania między Brukselą a Moskwą”, a nawet „podwójnym weselem”. Nierówne partnerstwo Eksperci oceniając zarówno tę wizytę, jak i całościowe relacje między Belgradem a Moskwą zauważają, że jest w nich dużo ceremonialności, a mało konkretów. Co prawda Serbia nie wprowadziła sankcji wobec Rosji, tak jak państwa Unii Europejskiej, ale nie opowiedziała się po jej stronie w konflikcie z Zachodem. – To, co było najważniejsze w czasie tej wizyty dla Putina, czyli jasne opowiedzenie się Serbii po stronie rosyjskiej, nie nastąpiło – podkreśla Marta Szpala. Nie należy oczywiście zapominać, że Serbia podpisała szereg atrakcyjnych umów, jak choćby umowę o specjalnych stosunkach handlowych, co pozwala jej z minimalnym cłem eksportować wiele produktów do Rosji. To, co jednak Rosja faktycznie proponuje Serbii, to podporządkowanie się jej interesom. – Serbia jest wykorzystywana przez Putina w stosunkach z Zachodem, i jak nie jest coś korzystne dla Rosji, to ją zwyczajnie porzuca – uważa Szpala. – To, jak jedni drugich traktują w tym partnerstwie, świadczy o tym, że jest to nierówne partnerstwo – dodaje Żornaczuk. Gazociągu South Stream nie będzie W czasie październikowych rozmów z serbskimi władzami w Belgradzie Władimir Putin nie tylko nic nie uzyskał, ale musiał też przełknąć gorzką pigułkę w postaci publicznej deklaracji premiera Aleksandara Vučicia, że Serbia wybrała już swoją drogę, czyli przystąpienia do Unii Europejskiej. Na odpowiedź ze strony Moskwy nie trzeba było długo czekać. Na początku grudnia okazało się, że sztandarowy projekt budowy gazociągu South Stream, strategiczny z punktu widzenia bezpieczeństwa energetycznego m.in. Serbii ale też Austrii czy Węgier, został przez Władimira Putina odwołany. Serbia została na przysłowiowym lodzie, zwłaszcza że budowa gazociągu była swego rodzaju transakcją wiązaną. – W 2008 roku Serbia oddała Rosji kontrolę nad swoim sektorem energetycznym, za co ta w zamian zobowiązała się do budowy South Streamu – przypomina ekspertka Ośrodka Studiów Wschodnich. Projekt ten miał przyciągnąć do Serbii duże inwestycje, dać miejsca pracy i dochody z tranzytu gazu. Teraz okazuje się, że Serbia oddała to, co miała najlepsze, nie dostając nic w zamian – Jest to duże rozczarowanie polityką Moskwy, która pokazała, że traktuje swoich partnerów na Bałkanach w sposób instrumentalny – zauważa Marta Szpala. – Pewne zmiany i uwarunkowania geopolityczne w jej sąsiedztwie powinny skłaniać Serbię do pewnych refleksji, jak sobie te relacje z Rosją ułożyć – podsumowuje Tomasz Żornaczuk. Historyczny sentyment do Rosji Eksperci uważają, że sprawa odwołanego gazociągu South Stream może negatywnie wpłynąć na stosunki serbsko-rosyjskie, ale gazowe historie lubią się powtarzać. – W 2008 roku cała Serbia musiała marznąć w ciągu zimy, bo Rosjanie bez zapowiedzi odcięli tę część Europy od gazu – przypomina Marta Szpala. Mimo to, część serbskiego społeczeństwa w bliskiej współpracy z Rosją widzi remedium na problemy gospodarcze kraju.  Na takie podejście wpływ ma na pewno wielowiekowa bliskość kulturowa, religijna i historyczna między Serbią i Rosją. – Nie tylko Serbowie, ale i Europejczycy nie powinni mieć z tym problemu. W końcu Rosja nigdy nie napadła Serbii, a raczej była krajem, który wyrywał ją ze szponów okupacyjnych – podkreśla Tomasz Żornaczuk. Za sprawą Rosji Serbia odzyskała też niepodległość, a Belgrad nigdy nie był okupowany przez siły radzieckie. Połowa za Unią, ale bez entuzjazmu Badania opinii publicznej pokazują, że za wyznaczonym przez polityków kierunkiem podąża też serbskie społeczeństwo. Nurt proeuropejski jest najsilniejszy, a poparcie dla akcesji do Unii Europejskiej oscyluje wokół 50 proc. Około 30 proc. to zdeklarowani przeciwnicy, a pozostałe 20 proc. jest  niezdecydowanych.Nie ma jednak mowy o entuzjastycznym podejściu do integracji europejskiej skoro wzrost gospodarczy w ciągu ostatnich pięciu lat wynosi dokładnie zero procent. – Społeczeństwo nie widzi jeszcze, jak członkostwo w Unii miałoby się przyczynić do poprawy sytuacji, zwłaszcza że reformy, które wymusza Bruksela kojarzą się głównie z cięciami – tłumaczy Żornaczuk.W związku z niskim rozwojem gospodarczym, wielu mieszkańców Serbii skłania się do takich refleksji czy rzeczywiście lepiej za cenę bolesnych reform integrować się z Unią. Dlatego przed serbskimi politykami, ale też tymi z Brukseli ciężka praca, by przekonać Serbów, by zdecydowanie opowiedzieli się za wejściem do Unii Europejskiej.                                                teraz odtwarzaneSpołeczeństwo podzielone na zwolenników Unii i Rosji Unia Europejska jest przecież największym dostarczycielem inwestycji i partnerem handlowym Serbii, a państwa członkowskie oferują najwięcej pomocy. Tak też było w czasie majowych powodzi, które nawiedziły Serbię. Mieszkańcom wydawało się jednak, że to wyłącznie Rosjanie pomagają, ponieważ Unia się trochę spóźniła. – Rosyjskie samoloty z pomocą humanitarną były pierwsze na lotnisku w Belgradzie i mimo, że za tym nic nie poszło dalej to powstało takie wrażenie, że to Rosja pomaga Serbii – uważa Marta Szpala. Rzeczywiste liczby dotyczące pomocy pokazały jednak zupełnie inny obraz, ponieważ to z Unii Europejskiej wysłano ponad tysiąc strażaków, policjantów i wolontariuszy, a z Rosji było tylko to 100 osób. Rosja wygrywa wojnę propagandową Przykład walki z powodzią ewidentnie pokazuje, że Rosja wygrywa w Serbii swoistą wojnę propagandową, używając do tego różnych instrumentów. Zależy jej, by stworzyć w serbskim społeczeństwie wrażenie, że współpraca z Unią jest dla tego kraju niekorzystna. – Rosja bardzo dużo zainwestowała, by pokazać, że dba o serbskie interesy. Robi to z pomocą powstałych think-tanków, organizacji pozarządowych, dziennikarzy, a także często organizowanych konferencji – wymienia ekspertka Ośrodka Studiów Wschodnich. Stąd nie dziwi skutek, że serbskie społeczeństwo ma wrażenie, że to właśnie Rosja jest największym przyjacielem Serbii, i nieistotne pozostaje fakt, że tak naprawdę wyłącznie dużo obiecuje, a faktycznie mało robi.                                                teraz odtwarzaneRosja wygrywa z Unią wojnę propagandową w Serbii",,
"Politolog: Schetyna przegrywa wszystkie wybory, które może przegrać","– Powstaje pytanie o wiarygodność Grzegorza Schetyny, który jest liderem partii, która przegrywa wszystkie wybory, jakie może przegrać – ocenił w rozmowie z „Wiadomościami” TVP politolog dr Bartosz Rydliński. Niedzielne wybory to szósta z rzędu porażka Platformy Obywatelskiej.","Seria przegranych rozpoczęła się w 2014 r. od wyborów samorządowych. PO uzyskała wtedy gorszy wynik od Prawa i Sprawiedliwości, jeśli chodzi o liczbę głosów w skali kraju. Rok później przyszły porażki w wyborach prezydenckich i parlamentarnych.W 2016 r. przewodniczącym partii został Grzegorz Schetyna. Wcześniej kierowała nią Ewa Kopacz, zaś do listopada 2014 r. Donald Tusk. Nowy lider nie zdołał jednak poprowadzić PO do żadnego zwycięstwa. Platforma przegrywała kolejno wybory samorządowe, do Europarlamentu i wreszcie do Sejmu RP.W najbliższym czasie, najprawdopodobniej w maju 2020 r., Polacy będą wybierać prezydenta Rzeczypospolitej. Jednak nie wiadomo, czy Grzegorz Schetyna będzie jeszcze wtedy szefem PO. Na początku roku odbędą się bowiem również wybory nowego szefa Platformy.",,
Wenecja zmaga się ze skutkami powodzi. Straty szacowane są na miliard euro,"Piąty dzień Wenecja zmaga się ze skutkami powodzi, która przechodzi do historii jako zjawisko nienotowane od 1872 roku. Po raz pierwszy od prawie 150 lat poziom przypływu przekroczył dwa razy w ciągu jednego tygodnia 150 centymetrów.","Plac świętego Marka nadal jest zalany, a w całym mieście, tam gdzie woda opada lub już została wypompowana, trwa wielkie sprzątanie.Spontanicznie mobilizuje się młodzież, która dotąd uczestniczyła w strajkach klimatycznych. Grupy nazywane „Aniołami acqua alta” pomagają w sprzątaniu i usuwaniu szkód w sklepach, bibliotekach i szkołach, a także w kościołach. Ratują książki i dokumenty w archiwach, suszą je i czyszczą. Ochotnicy niosą też pomoc mieszkańcom z zalanych domów w powrocie do normalnego życia.Straty w mieście odwiedzanym przez ponad 25 milionów turystów rocznie szacowane są na miliard euro. Ich usuwanie potrwa bardzo długo, szczególnie jeśli chodzi o dziedzictwo historyczne miasta.Poważnie zniszczone są środki transportu. Kilka tramwajów wodnych zatonęło lub zostało porwanych przez wody przypływu , inne wymagają gruntownej naprawy. Na ten cel potrzeba około 20 milionów euro. Ich naprawa potrwa co najmniej cztery, sześć miesięcy - wyjaśniło kierownictwo miejskiego przedsiębiorstwa komunikacji. Trwa szacowanie szkódTrwa szacowanie ogromnych szkód w weneckich kościołach. Bardzo poważnie ucierpiała zalana bazylika św. Marka a także około 70 spośród wszystkich 120 kościołów w mieście i okolicach. Częściowo zalane są też zabytki i słynne muzea na czele z Galerią Akademii i Pałacem Dożów.Zarząd nadzoru nad zabytkami podał, że na ratowanie każdego uszkodzonego, wymagającego renowacji kościoła, z których wiele to bezcenne zabytki, trzeba będzie przeznaczyć około 70 tysięcy euro.Ekipa filmowców z zakazem filmowaniaMedia informują, że burmistrz Wenecji Luigi Brugnaro zabronił włoskiej ekipie filmowej kręcenia zdjęć na zalanym i zamkniętym placu świętego Marka. Pojawili się tam w piątek znani aktorzy Stefano Accorsi i Valeria Golino. Tamtejsi sklepikarze i mieszkańcy okolicy zarzucili filmowcom, że żerują na nieszczęściu. Kazano im natychmiast wyłączyć kamery.",,
Merkel i Macron chcą solidarnie odsyłać niedoszłych azylantów,"Francja i Niemcy będą dążyły do wypracowania w Unii Europejskiej rozwiązania, polegającego między innymi na odsyłaniu osób zabiegających o azyl do państw, w których zostali zarejestrowani – ustalili we wtorek prezydent Francji i kanclerz Niemiec. Podczas spotkania w zamku Meseberg w Brandenburgii Emmanuel Macron i Angela Merkel uzgodnili, że Paryż i Berlin chcą solidarnej europejskiej odpowiedzi na kryzys migracyjny oraz wspólnego budżetu strefy euro.","Komentując projekt odsyłania osób zabiegających o azyl w państwach UE Merkel zadeklarowała po rozmowie z Macronem: „Wyznajemy obydwoje tę filozofię (...) i będziemy ją proponowali naszym partnerom”.  Prezydent Francji podkreślił, że wobec wyzwania, jakim jest kryzys migracyjny, konieczne jest „stworzenie dodatkowych mechanizmów solidarności wewnątrz i na zewnątrz granic (UE)”.  Wtorkowe rozmowy Merkel i Macrona miały służyć przygotowaniu wspólnego stanowiska Berlina i Paryża przed szczytem UE, który odbędzie się 28 i 29 czerwca. Przed spotkaniem przywódców prasa francuska pisała, że zadaniem prezydenta jest „ratowanie kanclerz Merkel”. Po spotkaniu Merkel powiedział również, że „otwiera się nowy rozdział” w reformach Unii Europejskiej. Jak wyjaśniła, że budżet strefy euro ma służyć inwestycjom oraz zmniejszaniu różnic między państwami UE. – Budżet unii walutowej ma też chronić kraje strefy przed kryzysami – dodała kanclerz. Zastrzegła jednak, że zanim taki budżet powstanie, należy zredukować ryzyko związane z kondycją europejskich banków. – Pracujemy nad tym, by sprawić, że taki budżet zostanie wykorzystany do umacniania inwestycji, a także do zwiększenia konwergencji w obrębie strefy euro (...), ponieważ wiemy, że unia gospodarcza i monetarna pozostanie nienaruszona tylko wtedy, gdy polityki ekonomiczne (krajów) będą się stawały zbieżne – dodała Merkel. Kanclerz przyznała, że uzgodnienie planu powołania budżetu strefy euro było najtrudniejszym elementem rozmów z prezydentem Francji. Agencja AFP przypomina, że to on długo zabiegał o zgodę Berlina na utworzenie takiego budżetu, który ma być „instrumentem solidarności i stabilizacji” dla 19 krajów unii walutowej. Macron powiedział, że budżet strefy euro może obowiązywać już w 2021 roku. Dodał, że pomoże on krajom pogrążonym w trudnościach, ale trzeba będzie jeszcze opracować zasady udzielania takiej pomocy.",,
„Prezydent jest jedynym podmiotem uprawnionym do powołania sędziego”,„Odsunięcie sędziego od orzekania może nastąpić wyłącznie w przypadkach wskazanych w konstytucji; okoliczności tam wskazane nie wystąpiły” – głosi stanowisko Izby Dyscyplinarnej Sądu Najwyższego w sprawie czwartkowej uchwały trzech izb tego sądu. Odczytał je rzecznik Izby Piotr Falkowski.,"Izba Dyscyplinarna SN podkreśliła też, że powstrzymanie się przez sędziów od czynności orzeczniczych „stanowiłoby naruszenie ślubowania sędziowskiego złożonego wobec prezydenta, sprzeniewierzenie się aktowi powołania i prowadziłoby do uchybienia godności sędziego”.W stanowisku tym wskazano, że prezydent RP jest jedynym podmiotem uprawnionym do powołania na urząd sędziego, a istotą tego powołania jest prawo i obowiązek sprawowania wymiaru sprawiedliwości. „Odsunięcie sędziego od orzekania może nastąpić wyłącznie w wypadkach wskazanych w artykule 180 ustęp 2 Konstytucji. Okoliczności tam wskazane nie wystąpiły” – zwrócono uwagę.Ustawa regulujeWskazany artykuł konstytucji stanowi, że „złożenie sędziego z urzędu, zawieszenie w urzędowaniu, przeniesienie do innej siedziby lub na inne stanowisko wbrew jego woli może nastąpić jedynie na mocy orzeczenia sądu i tylko w przypadkach określonych w ustawie”. W czwartek trzy izby Sądu Najwyższego – Cywilna, Karna oraz Pracy i Ubezpieczeń Społecznych – uchwaliły, że nienależyta obsada sądu jest wtedy, gdy w jego składzie znajduje się osoba wyłoniona przez KRS w obecnym składzie. Uchwała nie ma zastosowania do orzeczeń wydanych przez sądy przed dniem jej podjęcia. Wyjątkiem są orzeczenia Izby Dyscyplinarnej SN. Uchwała ma zastosowanie do orzeczeń tej Izby bez względu na datę ich wydania.W posiedzeniu nie uczestniczyli sędziowie z Izby Dyscyplinarnej i Izby Kontroli Nadzwyczajnej SN oraz siedmioro sędziów z Izby Cywilnej SN. Uchwała została podjęta przy udziale 59 sędziów; do uchwały zgłoszone zostało sześć zdań odrębnych.",,
Sondaż: coraz więcej zwolenników rządu Beaty Szydło,"Zwolennicy rządu PiS stanowią 41 proc. respondentów, przeciwnicy zaś 34 proc. – wynika z sierpniowego sondażu CBOS. Obojętnych wobec obecnego gabinetu było 24 proc. badanych. Zadowolenie z tego, że na czele rządu stoi Beata Szydło, wyraziło 46 proc. ankietowanych, niezadowolenie – 39 proc.","W porównaniu z badaniem z lipca przybyło zarówno zwolenników rządu Beaty Szydło (z 38 proc. do 41 proc.), jak i przeciwników (z 31 proc. do 34 proc.), a ubyło badanych deklarujących obojętność (z 28 proc. do 24 proc.). Swojej opinii o gabinecie PiS nie ujawniło 2 proc. respondentów.46 proc. ankietowanych jest zadowolonych z tego, że na czele Rady Ministrów stoi Beata Szydło, o 1 punkt procentowy więcej niż przed miesiącem. Niezadowolenie z tego wyraziło 39 proc. badanych, dokładnie tyle samo co w lipcu. 14 proc. nie miało na ten temat zdania.52 proc. dobrze ocenia wyniki działalności rządu premier Beaty Szydło od czasu objęcia przez nią władzy (o 1 punkt procentowy więcej niż przed miesiącem). Więcej ankietowanych widzi szanse poprawy sytuacji gospodarczejO 1 punkt procentowy - z 37 do 38 proc. - wzrósł także odsetek ankietowanych źle oceniających wyniki działalności gabinetu Szydło. 10 proc. nie wyraziło opinii w tej kwestii.Zdaniem 49 proc. badanych polityka obecnego rządu stwarza szanse poprawy sytuacji gospodarczej (o 2 punkty procentowe więcej niż w lipcu). Przeciwnego zdania jest 39 proc. ankietowanych (o 1 punkt procentowy więcej niż przed miesiącem). 12 proc. nie ujawniło, jakie ma w tej sprawie zdanie.Sondaż został przeprowadzony 17-24 sierpnia 2017 r. na liczącej 1009 osób reprezentatywnej próbie losowej dorosłych mieszkańców Polski.",,
Kukiz: PiS zajął się reformą sądów nazbyt hardkorowo,"– Ja się nie zgodzę na to, żeby walcząc o państwo prawa łamać konstytucję w taki sposób, jak łamali ją sędziowie z panią Gersdorf na czele, poprzez krzywdzenie obywateli. Skoro w konstytucji  kadencja I Prezesa SN jest określona na sześć lat,  niestety trzeba było jeszcze te dwa lata zacisnąć zęby i poczekać – ocenił w programie „Minęła 8”  Paweł Kukiz, lider ruchu Kukiz ’15.","Komisja Europejska podjęła oficjalną decyzję o skierowaniu do Trybunału Sprawiedliwości UE skargi przeciw Polsce w związku z zapisami ustawy o Sądzie Najwyższym. Bruksela domaga się trybu przyspieszonego i zawieszenia przepisów o przejściu na emeryturę sędziów SN.  Zgodnie z tymi regulacjami 27 spośród 72 czynnych sędziów SN miało przejść w stan spoczynku, włącznie z  sędzią Małgorzatą Gersdorf.– Powiem młodzieżowo: nazbyt hardkorowo PiS zajął się reformą sądów – powiedział Paweł Kukiz, wskazując na konieczność liczenia się z  międzynarodowymi instytucjami. Gość TVP Info potwierdził też wyrażane wcześniej przez siebie nadzieje, że w wyborach parlamentarnych żadne z ugrupowań nie uzyska większości umożliwiającej samodzielne sprawowanie rządów. Jak wyjaśnił, tylko w takiej sytuacji „będą potrzebowali Kukiz 15 i tylko w takiej sytuacji jesteśmy w stanie – w zamian za koalicję  – doprowadzić do podstawowych zmian ustrojowych,  które będą w interesie obywateli, a które ukróca tą taką scentralizowaną, oligarchistyczną politykę partii politycznych”.",,
"Marek Jakubiak o Nord Stream 2: Myślę, że Niemcy się z tego nie wycofają","– Myślę, że decyzje zapadły parę lat temu i Niemcy się z tego nie wycofają, bo już parę miliardów euro w to zainwestowały. Oczywiście mogą mówić o tym, że to jest biznes prywatny itd. Powinniśmy zabiegać o to, żeby Nord Stream 2 wstrzymać, natomiast założę się, że jednak powstanie – powiedział w programie „Kwadrans polityczny” poseł Kukiz’15 Marek Jakubiak.","– Nord Stream 2 nie jest tylko przedsięwzięciem komercyjnym; jest kolejnym przykładem wykorzystywania przez Rosję surowców energetycznych jako broni politycznej – oświadczyła Sandra Oudkirk z Biura Zasobów Energii Departamentu Stanu USA podczas konferencji w Brukseli. – Zgadzamy się z wieloma z naszych europejskich partnerów, że Nord Stream 2 zredukowałby możliwości dywersyfikacji źródeł energii – przyznała Oudkirk. Podkreśliła przy tym, że „bezpieczeństwo energetyczne jest istotnym czynnikiem siły i wolności Europy”.Do słów Oudkirk, a także budowy Nord Stream 2 odniósł się w „Kwadransie politycznym” Marek Jakubiak z Kukiz’15.– Interesem Niemiec jest współpracować z Amerykanami  na odległość. Póki Amerykanie są w Stanach Zjednoczonych, to jest wszystko w porządku. Natomiast Niemców musi denerwować fakt, że Amerykanie coraz większą swoją obecnością w Polsce sugerują, że to jest ich miejsce w Europie – powiedział polityk. – Już chodzi po Europie taka myśl, że Amerykanie się wycofają z Niemiec, i to by chyba był ten znak zapytania, czy warto, dlatego że to są kolosalne pieniądze, które Amerykanie zostawiają w Niemczech. I, jak wiemy, Niemcy nie chcą dopuścić, żeby Amerykanie się wycofali z terenu Niemiec – dodał.",,
Nierozerwalna przyjaźń [OPINIA],"Polska Ludowa w sojuszu ze Związkiem Radzieckim była niejako z definicji i od początku swojego istnienia. Co jednak dla wszystkich było oczywiste i naturalne, w przepisach polskiej konstytucji znalazło się dopiero w drugiej połowie rządów Edwarda Gierka. Gdy jednak w 1976 r. do ustawy zasadniczej wpisano „nierozerwalną przyjaźń polsko-radziecką”, było już, choć, jak wiemy, nie dla wszystkich, bliżej niż dalej. Jeśli jednak brać pod uwagę tylko oficjalne państwowe doktryny polityczne, wielka przyjaźń, która miała wtedy za sobą lat ponad trzydzieści, trwać miała jeszcze tylko mniej niż połowę tego czasu.","Zmiany, wprowadzone za Gierka z konstytucji PRL zniknęły szybciej, niż całość dokumentu. W kwietniu 1989 r. przywrócono Senat i urząd prezydenta, relacje ośrodków władzy na nowo zorganizowała „Mała Konstytucja” przyjęta jesienią 1992 r., całość dokumentu zniosło dopiero wejście w życie konstytucji obowiązującej do dziś w 1997 r. Tymczasem gierkowskie wtręty usunięto w grudniu 1989 r., usuwając zapisy o przewodniej roli partii i sojuszu z ZSRR. Oczywiście w wielu głowach, również najważniejszych postaci naszej polityki, oba te przepisy zachowały się na o wiele dłużej. Przewodnią rolę PZPR widzimy na listach Koalicji Europejskiej w wyborach do Parlamentu Europejskiego, a sojusz z ZSRR płynnie przeszedł w programową uległość wobec Rosji. Nie tak dawno mogliśmy przekonać się, jak wyglądały negocjacje Waldemara Pawlaka w sprawie kontraktu gazowego, teraz zaś obserwować możemy wielki front walki z przekopem Mierzei Wiślanej. Oczywiście niektórzy mówią o ekologii, jednak nie wszyscy bawią się w takie subtelności. A gdy już bawić się przestają, powtarzają w skali 1:1 narrację Rosjan albo też jako argumentu przeciw używają, jak Barbara Zdrojewska, że „PiS zostawi po sobie gigantyczne problemy na lata. Mierzeja Wiślana. Rosja ma wielkie plany”. Trochę jak z tym lotniskiem w Berlinie, które czyni nasze lotnisko niepotrzebnym – Rosja ma plany, my więc powinniśmy czym prędzej zrezygnować. – Skoro natura nie zrobiła tego przekopu, to wydaje mi się, że to nie ma sensu. Gdyby natura chciała, żeby był tam przekop, to by był – mówi tymczasem Małgorzata Kidawa-Błońska i tu możemy właściwie zakończyć temat. Wróćmy więc do konstytucji. Ludowcy mają pełne prawo czuć zmęczenie ciągłymi pytaniami o związki partnerskie, pary jednopłciowe i tęczowe sztandary. Od kilku tygodni ich głównym zajęciem jest tłumaczenie się z postulatów i działań radykalnych w sprawach obyczajowych koalicjantów i trudno się temu dziwić. Skutkuje to rozmaitymi deklaracjami, które mieszczą się na swój sposób z deklarowanej przez Pawła Rabieja strategii „etapowania”. Związki partnerskie są dla wielu ludowców akceptowalne, tak samo zresztą, jak dla wielu innych obywateli Polski, ponieważ sprowadzenie ich do paramałżeńskich związków par jednopłciowych jest propagandowym wybiegiem najradykalniejszych zwolenników (i przeciwników) takich międzyludzkich układów. Schody zaczynają się, gdy ułatwienie życia w starciu z biurokracją zmienia się w pierwszy punkt rozpisanego na czas dłuższy scenariusza, który przybliżył właśnie Paweł Rabiej, oddając kolegom wielką, acz niedźwiedzią tylko przysługę. Gdy więc przechodzimy dalej, PSL odwołuje się już do Jana Pawła II, chrześcijańskiego dziedzictwa Polski i swojej partii. „Żeby wartości były pełne, nie należy tylko o nich mówić, ale podążać za drogowskazem. Nikt tego drogowskazu lepiej nie napisał niż papież Jan Paweł II. To on mówił o UE, o wolnych urzędach, instytucjach. Mówił o powrocie Europy do swoich granic geograficznych, historycznych. Marzenie Jana Pawła II się spełniło. My jesteśmy strażnikami jego testamentu. Za jego drogowskazem będziemy podążać” – mówi na konwencji Władysław Kosiniak-Kamysz.  Tak, Europa… „Od Unii Lubelskiej od Unii Europejskiej” – rzucił kiedyś papież Jan Paweł II, dodając te słowa do wygłoszonego w maju 2003 r. wystąpienia, pełnego odwołań do europejskiej wspólnoty. Wspólnoty ducha i wartości. Czy papież Polak bezkrytycznie popierałby kierunek, w jakim później popchnęli Unię jej przywódcy wraz z armią biurokratów? Znajomość poglądów Karola Wojtyły na przemiany polityczne czy tym bardziej obyczajowe w Polsce po 1989 r., kazałaby zachować tu daleko idącą ostrożność. A jednak Kosiniak-Kamysz nie waha się wziąć papieża na zielone (złośliwi napisaliby, że już nie tyle zielone, co tęczowe, zostawmy to jednak) sztandary, by tuż przed kolejną rocznicą śmierci Jana Pawła II, zgłosić postulat wpisania obecności Polski w Unii Europejskiej do naszej konstytucji. Wpisanie do ustawy zasadniczej przynależności do UE ma być wyłącznie elementem gry z PiS i szef PSL nawet tego faktu nie ukrywa. Jest to gra ryzykowna z wielu względów. Po pierwsze ogranicza naszą suwerenność przez mocniejsze związanie z instytucją, która nie jest przecież bytem niezmiennym, a wciąż ewoluującym. Tymczasem w Unii nie musimy być na dobre i na złe, choć na razie, mimo wielu zastrzeżeń, wciąż w większości tego jako społeczeństwo chcemy. Wreszcie, poprzez taki manewr dojść może do radykalizacji eurosceptyków i eurorealistów, ponieważ historyczne analogie nasuwają się same. Wczoraj Moskwa – dziś Bruksela, również w konstytucji? Przyjaciół na całe życie wybierajmy sobie sami, w polityce zaś takich przyjaźni w ogóle nie ma. Pozostaje mieć nadzieję, że to tylko rozpaczliwe wyrwanie się przed szereg, choć niestety znajdzie zapewne swoich zwolenników. Oby tylko za chwilę nie okazało się, że dopisać trzeba jeszcze kilka innych rzeczy, a wszystkie wyłącznie na złość PiS, od przyjaźni z Niemcami do kupna caracali włącznie. I czyją uznać tym razem przewodnią rolę?  A może na początek wpiszą sobie państwo udział w Koalicji Europejskiej do statutu Stronnictwa?",,
Spada poparcie dla Macrona. Znowu zacznie uderzać w Polskę?,"Aż 62 proc. Francuzów deklaruje niezadowolenie z działań podejmowanych przez prezydenta. Zadowolonych z pracy Emmanuela Macrona jest tylko 37 proc. – wynika z sondażu pracowni Harris Interactive. Według gazety „Polska The Times”, niepopularne decyzje Macrona oraz złe notowania mogą sprawić, że prezydent będzie chciał podreperować swoją pozycję i w tym celu ponownie zwróci swoją uwagę na wschód. Wcześniej wiele razy krytykował już polski rząd, dzięki czemu zyskiwał w kampanii wyborczej.","Przed trzema miesiącami, w wyborach prezydenckich Macron pokonał swoją rywalkę, nacjonalistkę Marine Le Pen wynikiem 66,1 proc. do 33,9 proc. Teraz poparcie dla polityka porównywanego z młodym Napoleonem Bonaparte nie przekracza 40 proc. „Francuska agencja badająca opinię publiczną Ifop podkreśla, że od czasu Jacques’a Chiraca żadnemu innemu prezydentowi Francji nie ubyło aż tak wiele poparcia w tak krótkim czasie. Większe poparcie w ciągu trzech pierwszych miesięcy rządów miał nawet poprzednik Macrona François Hollande, który pod koniec rządów miał tak słabe notowania, że zrezygnował z walki o drugą kadencję” – przypomina „Polska The Times”.  Tygodnik odnotowuje popularne posunięcia prezydenta oraz jego „wpadki”. Do tych pierwszych zalicza m.in. ustawowy zakaz  zatrudniania przez polityków członków swoich rodzin. Przychylnie przyjęte posunięcia przesłoniły jednak zapowiedzi kontrowersyjne, jak ta, żeby żona prezydenta – Brigitte formalnie została pierwszą damą Francji i pełniła nie tylko funkcję publiczną, ale również polityczną.  Ponad 300 tys. Francuzów podpisało jednak petycję sprzeciwiającą się temu pomysłowi i Macron z tych planów się wycofał. Unia Europejska nie jest supermarketem  Niepopularne decyzje i złe notowania Macrona mogą sprawić, że francuski polityk dla podreperowania swojej pozycji zwróci się na wschód, zwłaszcza w kierunku Polski – uważa „Polska The Times”. Gazeta pyta: czy złe notowania prezydenta Francji odbiją się na Polsce? Dowodem napięć była przekazana przez media zapowiedź odwołania przez Paryż spotkania liderów Trójkąta Weimarskiego: Polski, Francji i Niemiec, planowanego na koniec sierpnia. Według mediów Macron miał zrezygnować z planów wskrzeszenia idei  weimarskiej z powodu planowanej przez polski rząd reformy sądownictwa.  „Paryż oficjalnie nie skomentował jednak tych doniesień, a niemiecki »Frankfurter Allgemeine Zeitung« pod koniec lipca poinformował, że rząd Macrona chce, aby szczyt Trójkąta Weimarskiego odbył się jesienią, już po niemieckich wyborach parlamentarnych. Dotąd nie ma jednak w tej sprawie oficjalnej decyzji, co może sugerować, że mimo zawetowania przez prezydenta Andrzeja Dudę dwóch z trzech ustaw o sądownictwie wciąż zgrzyta między Polską a Francją” – zauważa autor komentarza w „Polska The Times”.",,
Kaczmarek: kuszenie obywateli nie jest rolą służb,"– Z wniosku o zastosowanie podsłuchu wynikało, że jestem w zorganizowanej grupie przestępczej handlującej narkotykami, porywającej ludzi, stosującej metody rozbójnicze i jednocześnie zlecającej zabójstwa – mówił Janusz Kaczmarek w programie „Gość Poranka”, w odpowiedzi na pytanie o skierowane do sądu wnioski zezwalające na podsłuchiwanie jego rodziny.","Śledztwo w sprawie nielegalnych podsłuchów stosowanych przez CBA i ABW prowadzono od grudnia 2007 r. Afera wybuchła po wystąpieniu Janusza Kaczmarka (b. szefa MSWiA) przed Komisją ds. Służb Specjalnych. Według jego słów, nielegalnie podsłuchiwano osoby niewygodne dla ówczesnego ministra sprawiedliwości Zbigniewa Ziobry. Od samego początku śledztwo było utajnione, choć wiadomo, że przesłuchano dziennikarzy, polityków i funkcjonariuszy specsłużb. – Wniosek, który został skierowany o podsłuchanie mnie i mojej rodziny, został tak skonstruowany, że każdy sąd wyraziłby zgodę – mówił Kaczmarek. – Każdy sąd czytając taki wniosek może i powinien przetrzeć oczy i zastanowić się czy to byłoby prawdą. Każdy sąd nie mający materiału źródłowego, a posługując się tylko elementami wymyślonymi, zastosowałby podsłuch – dodał.Kaczmarek powiedział, że można domniemywać, iż wnioski o pozwolenie na podsłuchiwanie innych osób również zostały podobnie skonstruowane.Nielegalne podsłuchy i przekraczanie uprawnień– W tej sprawie głos wydała prokuratura i to dwukrotnie. pierwszy raz, kiedy oskarżyła Mariusza Kamińskiego (...) o stosowanie nielegalnych podsłuchów, o fałszowanie dokumentów, a w związku z powyższym (...) tutaj głos prokuratury był jednoznaczny, że ze strony Mariusza Kamińskiego i podległych mu służb, nastąpiło przekroczenie uprawnień – powiedział Kaczmarek. – Wiedza do nas od strony medialnej dociera bardzo skąpa. Wiemy, że może to dotyczyć pani Weroniki Marczuk, willi małżeństwa Kwaśniewskich. Opieramy się tutaj na pewnych spekulacjach medialnych – dodał. Kaczmarek stwierdził, że na podstawie aktu oskarżenia skierowanego przeciwko Mariuszowi Kamińskiemu można przypuszczać, że rzeczywiście doszło do przekroczenia uprawnień. „Nie wódź ich na pokuszenie”Według Kaczmarka, powinno się sprawdzić osoby odpowiedzialne za zakładanie podsłuchów. Były szef MSWiA uważa ponadto, że trzeba umiejętnie korzystać z przywileju, jakim jest możliwość stosowania prowokacji. – Nie jest rolą służb sprawdzanie obywatela. Istnieje możliwość wykorzystania prowokacji, ale w stosunku do grup przestępczych (…). Nie jest rolą służb w stosunku do zwykłych obywateli, kuszenie ich – podsumował Kaczmarek.CZYTAJ TAKŻE – Mariusz Kamiński usłyszy zarzuty",,
"Małgorzata Gersdorf: Myślę, że rząd dostosuje się do postanowienia TSUE","Małgorzata Gersdorf stwierdziła na antenie TVN24, że rząd dostosuje się do postanowienia TSUE w sprawie tzw. środków tymczasowych. – To jest jednak orzeczenie najwyższego sądu w Europie – oceniła i podkreśliła, że ona wraz z prezesem Naczelnego Sądu Administracyjnego się dostosowała.","Trybunał Sprawiedliwości UE zdecydował w ostatnich dniach o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym dot. przechodzenia sędziów SN w stan spoczynku. TSUE przychylił się w pełni do wniosku Komisji Europejskiej w tej sprawie. Prowadząca zapytała Małgorzatę Gersdorf, czy jej zdaniem rząd dostosuje się do postanowienia TSUE. – To jest jednak orzeczenie najwyższego sądu w Europie i myślę, że się dostosuje, w tym sensie, że jakoś będzie musiał to zaaprobować – powiedziała. – Ja musiałam się dostosować i prezes NSA też się dotosował – dodała.Pierwsza prezes Sądu Najwyższego stwierdziła, że rząd nie może się od tego odwołać. – Odwołać się nie można, bo odwołuje się do kogoś wyższego, a już nie ma nikogo wyższego – oznajmiła.",,
Korea Północna znów straszy. Pocisk przeleciał nad Japonią,"Stale rośnie napięcie w regionie. Korea Północna przeprowadziła test niezidentyfikowanego pocisku. Japoński publiczny nadawca NHK poinformował, że rakieta przeleciała nad terytorium Japonii.","Pocisk balistyczny został wystrzelony o godz. 5.57 lokalnego czasu w kierunku wschodnim z okolic stolicy Korei Północnej Pjongjangu, po czym spadł do morza. Niewykluczone, że był on krótkiego zasięgu. Zdaniem NHK pocisk rozpadł się na trzy części; jedna z nich wpadła do morza w pobliżu drugiej co do wielkości japońskiej wyspy Hokkaido.Rzecznik rządu w Tokio Yoshihide Suga poinformował, że pocisk rakietowy wpadł do wód Oceanu Spokojnego w odległości 1180 km od przylądka Erimo położonego w południowo-wschodniej części wyspy Hokkaido. Zapowiedział „podjęcie nieodzownych kroków” we współpracy z USA.Pentagon potwierdził fakt wystrzelenia rakiety „w ciągu ostatnich 90 minut”. Rzecznik Pentagonu Pułkownik Robert Manning powiedział zarazem dziennikarzom, że armia znajduje się „na etapie gromadzenia i wstępnej analizy danych”.Możliwa ewakuacjaWładze japońskie podały, że pocisk przeleciał nad północną częścią Japonii. Wcześniej za pomocą systemu J-Alert wydano ostrzeżenie dla mieszkańców północno-wschodniej części kraju. Zalecono, aby przygotowali się na ewentualną ewakuację w przypadku ataku ze strony komunistycznego reżimu.– Zrobimy wszystko, co w naszej mocy, by chronić życie obywateli – oświadczył premier Japonii Shinzo Abe bezpośrednio przed nadzwyczajnym posiedzeniem gabinetu, które zostało zwołane po otrzymaniu informacji o wystrzeleniu przez reżim Kim Dzong Una pocisku w stronę Japonii.Po kilku godzinach premier Abe poinformował, że podczas rozmowy telefonicznej z prezydentem USA Donaldem Trumpem obie strony zdecydowały zwiększyć presję wywieraną na Koreę Płn. – Stany Zjednoczone są na 100 proc. z Japonią – zapewnił Trump.",,
„Bitwa Warszawska” szturmuje Wyspy,"Owacją na stojąco nagrodziła brytyjska widownia Jerzego
Hoffmana i Nataszę Urbańską – reżysera i główną aktorkę filmu „Bitwa Warszawska 1920”. Film miał swoją zagraniczną premierę w piątek w Londynie. Teraz zobaczą go widzowie m.in. w Londynie, Liverpoolu, Glasgow i Edynburgu.","Na pierwszą zagraniczną premierę filmu przyszli m.in brytyjscy filmowcy, dziennikarze i dyplomaci. Obecni byli m.n. Anne Applebaum, prof. Norman Davies, były ambasador Wielkiej Brytanii w Warszawie Charles Crawford, publicyści Neal Ascherson i Ed Lucas, wiceminister spraw zagranicznych BeataStelmach.Na czerwonym dywanie przed Cineworld Haymarket w samym sercu Londynu pojawiły się polskie gwiazdy. Natasza Urbańska, grająca główną rolę, podkreślała, że dla niej to wielki zaszczyt być częścią produkcji. – Dla większości Brytyjczyków Europa Wschodnia jest poza świadomością. Nie wiedzą, że działy się tam ważne wydarzenia, a jeśli nawet wiedzą, to na wojnę polsko-bolszewicką patrzą przez optykę sowiecką, ponieważ po Rewolucji Październikowej brytyjskie związki zawodowe i lewica były po stronie Lenina. Dlatego ważne jest, by pokazać jak było – powiedział po premierze Norman Davies.Crawford nazwał film „bardzo dramatycznym”, choć zwierzył się, że miał niedosyt scen z udziałem Stalina.– Hoffman jest mistrzem kontrastu. Potrafi wyważyć elementy frywolne z tragicznymi, romans kawalerzysty z kabaretową piosenkarką z jednej strony z krwawą bitwą z drugiej – powiedział Michael Sarne aktor i reżyser, przyjaciel Romana Polańskiego i Jerzego Skolimowskiego.– Ten kontrast ma w sobie coś romantycznego. Główni bohaterowie nie wiedzą, co się wokół nich dzieje, a przez to są także postaciami tragicznymi – zaznaczył.W podobnym duchu ocenił film Philip Bergson krytyk filmowy BBC: – Jerzy Hoffman, już w „Ogniem i Mieczem” pokazał, że świetnie sobie radzi z dużymi, spektakularnymi scenami bitwy. I tym razem nie zawiódł. Kręcąc sceny z wielkim rozmachem nie traci przy tym z pola widzenia szczegółów drobnych ani intymnych i osobistych przeżyć – mówi.– Bitwa Warszawska jest pierwszą od XVII wieku zwycięską bitwą, stoczonąsamodzielnie przez Polaków, która zdecydowała o zwycięskiej wojnie. Pokazuje, że Polska już w 1920 r. była w Europie i że Polacy, gdy skoncentrują wysiłki na wspólnym celu wiele osiągają. Warto o tym pamiętać i mówić innym – powiedziała po obejrzeniu filmu wiceminister Stelmach.„Bitwę Warszawską” pokaże 21 brytyjskich kin, m. in. w Londynie, Liverpoolu, Glasgow i Edynburgu.",,
Zginął zamordowany przez komunistów za walkę o wolną Polskę,"Był najwyższym rangą żołnierzem AK, który padł ofiarą zbrodni sądowej okresu stalinowskiego. 124 lata temu, 20 marca 1895 r., w Krakowie urodził się Emil Fieldorf, generał i dowódca legendarnego Kedywu, którego oddziały wykonały m.in. wyroki śmierci na ponad 2 tys. agentów Gestapo. Został skazany na karę śmierci na podstawie „Dekretu o wymiarze kary dla faszystowsko-hitlerowskich zbrodniarzy”. Zginął w więzieniu mokotowskim 24 lutego 1953 r.","Już jako nastolatek Emil Fieldorf zetknął się z działalnością niepodległościową i paramilitarną, biorąc udział w zajęciach Organizacji Ćwiczebnej Uczniów Szkół Średnich. W 1912 r. wstąpił do założonego przez Józefa Piłsudskiego Związku Strzeleckiego, gdzie przeszedł przeszkolenie rekruckie i kurs podoficerski. Na początku sierpnia 1914 r. wstąpił do Legionów, a już 14 sierpnia tego miesiąca już przeszedł swój chrzest bojowy pod Brzegami. Ranny pod Łowczówkiem walczył także w kilku innych bitwach. Po kryzysie przysięgowym (1917) wcielony do armii austro-węgierskiej, we wrześniu 1918 r. przyjechał do Krakowa na urlop i udając chorobę nie wrócił na front.  W październiku wziął udział w rozbrajaniu Austriaków, w listopadzie walczył o Lwów, w kwietniu 1919 r. o Wilno. Na froncie bolszewickim służył do samego końca, do jesieni 1920 r. W czasie pokoju nadal był zawodowym oficerem.  Podczas wojny obronnej 1939 r. już jako podpułkownik walczył w 12 Dywizji Piechoty odpierając ataki broni pancernej i piechoty zmotoryzowanej nieprzyjaciela, między innymi w ciężkim boju pod Iłżą. Przez Węgry przedostał się do Francji, gdzie otrzymał przydział do sztabu gen. Kazimierza Sosnkowskiego, komendanta głównego Związku Walki Zbrojnej. Sabotaż i akcje odwetowe Żołnierze Kedywu zajmowali się m.in. uszkadzaniem linii komunikacyjnych, niszczeniem łączności, zdobywaniem broni i amunicji oraz innych środków bojowych, odbijaniem więźniów, przeprowadzaniem akcji odwetowych na funkcjonariuszach SS, Gestapo i policji, a także likwidowaniem kolaborantów i konfidentów. Oddziały Kedywu przeprowadziły 1175 akcji sabotażowych i wykolejeń pociągów, wysadziły 38 mostów, uszkodziły ponad 19 tys. wagonów, zniszczyły 1167 cystern z benzyną, spaliły ponad 270 magazynów wojskowych, zniszczyły ponad 4,3 tys. samochodów wojskowych oraz wykonały wyroki śmierci na ponad 2 tys. agentów Gestapo.  Sądy Polski Podziemnej skazały na śmierć za brutalność i szczególne okrucieństwo m.in. dowódcę SS i policji w dystrykcie warszawskim Generalnego Gubernatorstwa Franza Kutscherę, gestapowca z alei Szucha Ewalda Langego, zastępcę komendanta Pawiaka Franza Bürkla, zastępcę komendanta obozu na Gęsiówce Augusta Kretschmanna, oprawcę z Pawiaka Ernsta Weffelsa i wielu innych. Na celowniku Te ciosy w aparat terroru okupanta spowodowały, że dowódca Kedywu był jednym z najbardziej poszukiwanych przez Niemców przedstawicieli polskiego podziemia. Jednocześnie płk „Nil” już od 1943 r. tworzył „konspirację w konspiracji”: niezależną od struktur AK tajną organizację „NIE” przygotowywaną na wypadek okupacji sowieckiej. Niestety, co najmniej od czerwca 1944 r. organizacja była znana wywiadowi sowieckiemu. Ze względu na cele postawione przed „NIE” płk „Nil” nie brał udziału w Powstaniu Warszawskim, jako kolejarz Walenty Gdanicki opuścił Warszawę i udał się do Brwinowa.  28 września 1944 r. Naczelny Wódz awansował płk Fieldorfa do stopnia generała brygady i „za całokształt pracy konspiracyjnej na najbardziej eksponowanych kierowniczych stanowiskach i za wybitną postawę i gotowość podjęcia najcięższych zadań, którym zawsze podołał, odznaczył Złotym Krzyżem Orderu Virtuti Militari”. 7 marca 1945 r. przypadkowo aresztowany przez NKWD jako Walenty Gdanicki został oskarżony o spekulację (znaleziono przy nim nieco kawy i papierosów) i zesłany do Związku Sowieckiego. Gdy pracował w łagrach, komuniści w Polsce poszukiwali gen. „Nila”. Powrócił jesienią 1947 r. i choć bliscy doradzali mu ucieczkę za granicę, w lutym 1948 r. ujawnił się i złożył w MON wniosek o uznanie stopnia wojskowego i przeniesienie w stan spoczynku. Po okresie inwigilacji przez bezpiekę i Informację Wojskową 9 listopada 1950 r. na mocy nakazu wydanego przez prokurator Helenę Wolińską został aresztowany. Przewieziony do więzienia przy ul. Rakowieckiej w Warszawie został umieszczony w celi bez okna, stołu i stołka.  Mimo że go dręczono i głodzono, zeznawał tak, by nie dać pretekstu do aresztowania kolejnych osób, ujawniał nazwiska nieżyjących lub tych, którzy już byli w więzieniach. Obciążające zeznania ubecy wymusili torturami na jego dawnych współpracownikach.  Skazano go na śmierć za wydawanie „rozkazów mordowania partyzantów radzieckich, lewicowych podziemnych ugrupowań niepodległościowych i poszczególnych działaczy PPR, Gwardii i Armii Ludowej  w interesie rodzimej reakcji i hitlerowskiego państwa niemieckiego”. Egzekucję wykonano 24 lutego 1953 r.",,
Główny doradca Tuska: nie brałem udziału w przygotowaniach do rocznicy zbrodni katyńskiej,"– Nie brałem udziału w przygotowaniach do obchodów 70-lecia zbrodni katyńskiej w 2010 r. – zeznał Łukasz B., b. główny doradca premiera Donalda Tuska na procesie w sprawie organizacji lotu prezydenta Lecha Kaczyńskiego do Katynia.","W środę Sąd Okręgowy w Warszawie kontynuował proces b. szefa Kancelarii Prezesa Rady Ministrów Tomasza Arabskiego i czworga innych urzędników, oskarżonych w trybie prywatnym przez część rodzin ofiar katastrofy smoleńskiej o niedopełnienie obowiązków przy organizacji wizyty prezydenta Lecha Kaczyńskiego w Katyniu z 10 kwietnia 2010 r.37-letni Łukasz B. (dziś – szef kancelarii Tuska –   przewodniczącego Rady Europejskiej), zeznał jako świadek, że do jego obowiązków w 2010 r. należała bieżąca obsługa premiera – jak podkreślił – „przeważnie kalendarzowa”. Wymienił w tym kontekście m.in. umawianie spotkań premiera i dbałość, by miał on wszystkie potrzebne materiały. – Towarzyszyłem premierowi w większości jego aktywności, ale nie brałem udziału w większości spotkań – zeznał B., który 7 kwietnia 2010 r. był w Katyniu.Świadek zeznał, że nie brał udziału w żadnych rozmowach przygotowawczych. Pytany o spotkanie Tuska z Władimirem Putinem w Katyniu 7 kwietnia 2010 r., B. oświadczył, że z uwagi na polityczny charakter spotkania, „po raz pierwszy były nadzieje, że premier Rosji przeprosi za Zbrodnię Katyńską”. „Putin telefonicznie zaprosił Tuska do Katynia”Z ustaleń umorzonego przez prokuraturę śledztwa ws. organizacji wiadomo, że 18 stycznia 2010 r. Arabski i Łukasz B. przekazali departamentowi spraw zagranicznych KPRM, iż „jest zgoda na termin uroczystości w Katyniu w dniu 10 kwietnia 2010 r.”. Odpowiadając na pytanie w tej sprawie, B. powiedział, że zapewne sprawdzał dla departamentu spraw zagranicznych, czy 10 kwietnia jest „wolny termin” w kalendarzu premiera, który wtedy prowadził.Na 10 kwietnia w Katyniu Rada Pamięci Ochrony Walk i Męczeństwa zaplanowała główne obchody 70-lecia Zbrodni Katyńskiej – 3 lutego Putin telefonicznie zaprosił Tuska do Katynia; potem uzgodniono termin tego spotkania na 7 kwietnia. – Nie pamiętam – tak B. odpowiedział na pytanie, od kiedy Tusk planował spotkanie z Putinem.  Proces odroczono do 16 maja, kiedy sąd zacznie niejawne dla mediów i publiczności przesłuchania oficerów Biura Ochrony Rządu. 19 maja ma zeznawać m.in. b. szef BOR Marian Janicki, a 5 czerwca – b. wiceszef BOR gen. Paweł Bielawny, prawomocnie skazany na 1,5 roku więzienia w zawieszeniu za nieprawidłowości przy ochronie wizyt Tuska i Kaczyńskiego. Zeznania świadków z BOR będą niejawne z powodu konieczności zachowania tajemnicy działań ochronnych BOR. Te rozprawy odbędą się w specjalnej sali sądu, do której dziennikarze z zasady nie mają wstępu. Oskarżonym urzędnikom grożą 3 lataPełnomocnik oskarżycieli prywatnych mec. Stefan Hambura wniósł, by przed przesłuchaniem Bielawnego do dyspozycji stron były wyroki i ich uzasadnienia sądów obu instancji – na co sąd się zgodził.Prywatny akt oskarżenia złożono w 2014 r. – po tym, gdy cywilna prokuratura prawomocnie umorzyła śledztwo ws. organizacji lotów prezydenta i premiera do Smoleńska. Oskarżycielami prywatnymi są bliscy kilkunastu ofiar katastrofy, m.in. Anny Walentynowicz, Janusza Kochanowskiego, Andrzeja Przewoźnika, Władysława Stasiaka, Sławomira Skrzypka i Zbigniewa Wassermanna. W rozprawach uczestniczą dwaj prokuratorzy. Podsądni nie przyznają się do zarzutów. Pozostali oskarżeni to urzędnicy Monika B. i Miłosław K. (oboje z kancelarii premiera) oraz Justyna G. i Grzegorz C. z ambasady RP w Moskwie. Grozi im do 3 lat więzienia.10 kwietnia 2010 r. w Smoleńsku zginęło 96 osób, w tym Lech Kaczyński i jego małżonka. Śledztwo w sprawie początkowo prowadziła Wojskowa Prokuratura Okręgowa w Warszawie. Postawiła zarzuty dwóm kontrolerom lotów ze Smoleńska oraz dwóm oficerom rozwiązanego po katastrofie 36. pułku. 4 kwietnia 2016 r. śledztwo przejęła Prokuratura Krajowa z nowym zespołem śledczym, która poszerzyła zarzuty dla trzech rosyjskich kontrolerów lotu. Własne śledztwo prowadzi strona rosyjska, która wiele razy podkreślała, że przed jego zakończeniem nie zwróci Polsce wraku Tu-154 i jego „czarnych skrzynek”.",,
Co najmniej osiem ofiar śmiertelnych tornad na południu USA,"Co najmniej osiem osób zginęło, a kilkadziesiąt zostało rannych w ciągu weekendu w następstwie tornad, które przeszły przez południowe stany USA. Wśród ofiar śmiertelnych jest troje dzieci.","Prawie 90 tysięcy osób w Teksasie, Missisipi, Luizjanie, Arkansas i Georgii zostało pozbawionych prądu. Dwoje dzieci w wieku 8 i 3 lat zginęło na drodze we wschodnim Teksasie, gdy sosna spadła na samochód, którym w sobotę podróżowały razem z rodzicami w czasie nawałnicy. Do tragedii doszło w pobliżu Pollok, ok. 240 km na południowy wschód od Dallas. Według przedstawiciela biura szeryfa hrabstwa Angelina drzewo dosłownie „sprasowało samochód”. Rodzice, którzy siedzieli na przednich siedzeniach, przeżyli, unikając poważniejszych obrażeń. Większe zniszczenia zanotowano w miejscowości Alto. W tamtejszej szkole odwołano zajęcia do czasu, aż budynki zostaną uznane za bezpieczne.",,
Symulowanie zabójstwa abp. Jędraszewskiego. „Horrendalny pokaz nienawiści”,"Wydarzenie z jednego z poznańskich klubów dotyczące abpa Marka Jędraszewskiego to horrendalny pokaz nienawiści – ocenił zastępca rzecznika PiS Radosław Fogiel. Jego zdaniem, było to „absolutne kuriozum i skandal”.","W ten sposób Fogiel odniósł się w ten sposób do zdarzenia podczas sobotnich wyborów Mr Gay Poland w poznańskim klubie Punto. Na zdjęciach z wydarzenia jedna z drag queen wystąpiła z „kukłą” z wizerunkiem abpa Marka Jędraszewskiego. W trakcie występu – jak podają lokalne media – miało być „symulowane zabójstwo metropolity krakowskiego, który w ostatnim czasie krytykował ideologię środowisk lesbijek, gejów, biseksualistów i transseksualistów”.– To jakieś absolutne kuriozum i skandal. Ktoś taki używa przemocy symbolicznej w sposób absolutnie niedopuszczalny; stawia się w jednym rzędzie z tymi, którzy rzucają kamieniami, czy atakują na ulicach – powiedział Fogiel.Jak dodał, „był jakiś horrendalny pokaz nienawiści, a nie występ”. – Oczekiwałbym tego samego poziomu oburzenia po tym jak kilku narodowców powiesiło portrety posłów. Oczekuję tej samej reakcji – podkreślił Fogiel.Do sprawy odniósł się w środę Rzecznik Konferencji Episkopatu Polski ks. Paweł Rytel-Andrianik. „Z przykrością przyjęliśmy informację o manifestacji nienawiści, jaka miała miejsce w jednym z poznańskich klubów” – napisał w oświadczeniu rzecznik KEP. Przypomniał, że podżeganie do nienawiści i aktów przemocy wobec jakiegokolwiek człowieka, niezależnie od jego pozycji w społeczeństwie, nie mieści się kanonach europejskiej cywilizacji. „W każdym wrażliwym człowieku budzi jedynie niesmak i oburzenie” – dodał ksiądz.",,
"Więcej chrzczonych, mniej bierzmowanych. Kościół zbadał religijność Polaków","38,3 proc zobowiązanych katolików uczestniczyło w niedzielnej mszy w 2017 r., 17 proc. przystępowało do komunii – wynika z zaprezentowanych w Warszawie badań Instytutu Statystyki Kościoła Katolickiego. To delikatny wzrost w stosunku do poprzedniego roku.","W Polsce działa ponad 10 tys. parafii, w których pracuje 21 tys. księży diecezjalnych. 6 proc. parafii prowadzone jest przez zakony. W 2017 r. udzielono sakramentu chrztu niemal 400 tys. osobom, o 5 proc. więcej niż w 2016 r. Mniej osób przyjęło za to sakrament bierzmowania (288,9 tys.) i małżeństwa (ok. 134 tys. par). Wzrost dominicantes i communicantesW 2017 r. w niedzielnej mszy uczestniczyło średnio 38,3 proc. polskich katolików, a do komunii przystąpiło 17 proc. Badanie dominicantes i communicantes przeprowadzono w niedzielę 21 października 2017 r. W tym dniu odprawiono w Polsce 45178 mszy św. W stosunku do 2016 r. wskaźnik dominicantes wzrósł o 1,6 pkt. procentowego, a communicantes o 1 pkt. procentowy. Wskaźnik dominicantes oblicza się jako odsetek katolików uczęszczających na niedzielną mszę w odniesieniu do ogólnej liczby zobowiązanych. Communicantes – jako odsetek katolików przyjmujących komunię w trakcie niedzielnej mszy w odniesieniu do ogólnej liczby zobowiązanych. Najwyższy wskaźnik dominicantes odnotowano tradycyjnie w diecezji tarnowskiej (71,7 proc), rzeszowskiej (64,1) i przemyskiej (59,8). Najniższy w archidiecezjach szczecińsko-kamieńskiej i łódzkiej (po 24,6 proc.) oraz diecezji koszalińsko-kołobrzeskiej (25,6). W 2017 r. działalność duszpasterską prowadziły w Polsce 10392 parafie katolickie. Zdecydowana większość z nich sprawuje liturgię w obrządku łacińskim, jedynie 129 w obrządkach wschodnich. Większość parafii prowadzonych jest przez diecezje, tylko 6 proc. przez zgromadzenia zakonne oraz stowarzyszenia apostolstwa katolickiego. Najwięcej parafii ogółem i diecezjalnych występuje w diecezjach: krakowskiej, tarnowskiej i poznańskiej. Największy odsetek parafii zakonnych występuje w diecezjach krakowskiej, szczecińsko-kamieńskiej i wrocławskiej. Liczba księży inkardynowanych do diecezji wynosiła w 2017 r. niemal 25 tys. W parafiach duszpastersko zaangażowanych jest 21 tys. księży. Najwięcej księży inkardynowanych jest w diecezji tarnowskiej (1,6 tys.), krakowskiej (1,2 tys.) oraz katowickiej(1,1 tys.). Najmniejsze pod względem liczby księży są diecezje drohiczyńska (268 księży), elbląska (274) oraz Ordynariat Polowy Wojska Polskiego (52 księży). Liczba alumnów diecezjalnych wynosi 2,2 tys. Najwięcej ich przygotowuje się do święceń kapłańskich w diecezjach warszawskiej (160), tarnowskiej (150) i krakowskiej (92). W przeliczeniu na 100 księży inkardynowanych, najwięcej alumnów diecezjalnych studiuje w diecezji warszawskiej (18,9), gliwickiej (12,5) i pelplińskiej (11,4), najmniej w diecezjach bydgoskiej (4,1), płockiej (5,0) i kaliskiej (5,3). Liczba sióstr zakonnych wynosiła w 2017 r. 17,9 tys. skupionych we 2,2 tys. wspólnotach zakonnych. Najliczniejsze zgromadzenia żeńskie to służebniczki starowiejskie, elżbietanki i szarytki. W Polsce w klasztorach klauzurowych modli się 1,3 tys. sióstr w 83 domach. Liczba zakonników i członków stowarzyszeń życia apostolskiego w 2017 r. wynosiła łącznie 11,6 tys. Wśród zakonników 9,1 tys. (79 proc.) stanowili prezbiterzy (posiadający święcenie kapłańskie). Za granicą przebywa 36 proc. zakonników z polskich prowincji. Najliczniejszymi męskimi zgromadzeniami są franciszkanie, salezjanie i pallotyni. SakramentyW 2017 r. udzielono sakramentu chrztu niemal 400 tys. osobom, o 5 proc. więcej niż w 2016 r. W większości chrzest przyjmowały dzieci do 1. roku życia. Jedynie 4 proc. dzieci przyjmowało chrzest w wieku od 2. do 7. roku życia. Chrzest w wieku powyżej 7 lat przyjęło niespełna 1 proc. ochrzczonych. Do I Komunii św. przystąpiło ponad 400 tys. osób. Dla porównania w 2016 r. było to 284 tys. osób. Sakrament bierzmowania przyjęło 288,9 tys. osób, o 3 proc. mniej niż w 2016 r. Z kolei sakrament małżeństwa został udzielony ok. 134 tys. par. Rok wcześniej było to ok. 136 tys. par. W 2017 r. do sądów kościelnych pierwszej instancji wniesiono na wokandę 4,3 tys. spraw o stwierdzenie nieważności małżeństwa,  rozstrzygnięto 3,9 tys. takich spraw. W 2,8 tys. przypadków stwierdzono nieważność małżeństwa, co stanowi 71 proc. rozstrzygniętych w ciągu roku spraw. W 907 sprawach wydano wyrok przeciw nieważności. W 94 przypadkach zrzeczono się procesu. Liczba spraw wniesionych na wokandę w trybie procesu skróconego w 2017 r. wyniosła 10. Z tego osiem zakończyło się orzeczeniem nieważności małżeństwa. Pomoc rodzinieW 2017 r. działało 2,8 tys. katolickich poradni rodzinnych różnego typu, 29 domów samotnej matki, 11 katolickich ośrodków adopcyjno-opiekuńczych obejmujących pomocą niemal 5 tys. osób oraz 23 telefony zaufania. Ogólnie najwięcej poradni rodzinnych działa w diecezji koszalińsko-kołobrzeskiej, kieleckiej i katowickiej.",,
Polskie oblicze Detroit w czasach potęgi i upadku,"W czasach świetności Detroit Polacy byli najliczniejsi wśród imigrantów. Przybysze z innych krajów uczyli się podstaw polskiego, żeby porozumieć się w miejscu pracy. Teraz miasto bankrut opustoszało, ale wciąż można natrafić na polskie ślady. Wciąż działa kilka z kilkudziesięciu polskich kościołów. W sierpniu w dawnym „Motor City” będzie można trafić na festiwal pierogów.","Detroit, niegdyś drugie najbogatsze miasto USA i symbol amerykańskiej potęgi przemysłowej, ogłosiło w czwartek upadłość.  –  Za żadne skarby nie przyjechałbym tu w nocy  – mówi Frank Dmuchowski, Polonus w trzecim pokoleniu imigrantów, gdy jedzie po opustoszałych dzielnicach rozległego Detroit, jednego z najniebezpieczniejszych miast w USA. W polskich kwartałach nawschodnich obrzeżach miasta na pustych domach widać ślady po pożarach wywołanych przez wandali. Inne gmachy są prawie niewidoczne za gigantycznymi chaszczami. Rodzinnego domu matki Franka już nie ma, został rozebrany. A znajdujący się tuż obok niegdyś katolicki kościół przerobiono na meczet. Ten fragment miasta zamieszkują teraz imigranci z krajów arabskich.  Frank jest emerytowanym bankierem, ale jego ojciec całe życie przepracował w fabrykach samochodów, dzięki którym Detroit stało się najbardziej przemysłowym miastem USA, zwanym „Motor City”.  Produkcja przeniosła się do Azji, a rosnąca przestępczość sprawiła, że zamożniejsi mieszkańcy wyjechali na przedmieścia lub do pobliskich miasteczek. Uczyniła tak ogromna większość z szacowanych na 600 tys. Amerykanów polskiego pochodzenia. Wyprowadzili się, jak tylko polepszył się ich status materialny. Jednak nawet teraz w okolicy wciąż można natrafić jednak na liczne znaki obecności Polonii. Kilka z kilkudziesięciu polskich kościołów działa. Można zjeść w restauracjach „Polonia” lub „Polish village” i zrobić zakupy w „Kowalski kiełbasa”. Na parkingu przed kościołem Najsłodszego SercaMaryi Panny odbędzie się w sierpniu „Pierogi festiwal” – informujetransparent zakrywający pół fasady świątyni. Najliczniejsi wśród mniejszości  Obecnie ponad 80 proc. z 700 tys. mieszkańców Detroit to Afroamerykanie.Tymczasem jeszcze w pierwszej połowie minionego wieku, Polacy byli największą mniejszością etniczną w mieście – opowiada doktor Thaddeus Radzilowski, historyk i badacz imigracji w USA. Początkowo, od XIX wieku, Polacy przyjeżdżali do Detroit z Wielkopolski,potem także z Galicji i zaboru rosyjskiego. Wreszcie zaczęli tu zjeżdżaćpolscy imigranci z innych części USA, przyciągnięci perspektywą pracy wrozwijających się szybko fabrykach samochodowych. Dopiero gdy władze USAradykalnie ograniczyły nowe fale imigracji z Europy, do pracy w fabrykachzaczęli masowo ściągać Afroamerykanie z południa. Ale w 1930 roku, gdy byłoich w Detroit już 120 tys., polskich imigrantów wciąż było dwa razy więcej – opowiada Radzilowski. Doktor kieruje Instytutem Piast wHamtramck, miasteczku założonym w 1922 roku na wschodnich obrzeżach dawnej metropolii przez około 50 tys. polskich imigrantów.  –  Polski to była lingua franca  we wszystkich fabrykach samochodowych  – opowiada Radzilowski. Włoscy i czarnoskórzy robotnicy wspominają, że nauczyli się podstaw języka polskiego, by porozumiewać się z innymi w pracy. W licznych w Detroit fabrykach cygar imigrantki z Polski stanowiły czasem ponad 80 proc. pracowników. To polscy robotnicy byli też najaktywniejszą i najliczniejszą grupą narodową w nowo powstających związkach zawodowych w różnych gałęziach przemysłu, w tym w słynnych samochodowych związkach United Auto Workers (UAW). Walcząc o wyższe płace, brali udział w protestach, m.in. w słynnych strajkach w fabryce Forda w 1941 roku.                                                    (fot.)                                            W 1922 roku Hamtramck założyli polscy imigranci (fot. flickr.com/ Patricia Drury) Desperacja w czasach kryzysu  Po Afroamerykanach – jak opowiada Radzilowski – Polacy należeli do najmniejuprzywilejowanej grupy społecznej. Ciężkie warunki życia jednych i drugichdodatkowo pogorszyła wielka depresja z 1929 roku. Bezrobocie wśród polskiejimigracji wrosło do 50 proc. i było dwa razy wyższe niż średnia krajowa. Wraz z utratą dochodów, wiele rodzin straciło domy. Kryzys zaostrzył rywalizację o pracę i domy między Polakami a Afroamerykanami.  Te napięcia podsycali właściciele fabryk. Jak opowiada Radzilowski, jeden znajbardziej krwawych incydentów miał miejsce w 1941 roku w fabryce Forda„River Rouge” w Dearborn pod Detroit. Gdy robotnicy pikietowali pod fabryką, próbując stworzyć związki UAW, Henry Ford kazał Afroamerykanom, którzy pozostali w pracy, by wyszli i walczyli ze związkowcami. Doszło do krwawego starcia.  Afroamerykanie nie zapisywali się do związków, chętnie zajmowali natomiastmiejsca innych wyrzucanych robotników. –  Byli zdesperowani i zdeterminowani, by znaleźćjakąkolwiek pracę. Jak tylko jakieś drzwi się otwierały, to z tegokorzystali  – tłumaczy LaNesha Gale DeBardelaben, dyrektorka archiwów wmuzeum historii afroamerykańskiej „The Wright Museum”. Do konfrontacji między Polakami a Afroamerykanami dochodziło też na tleproblemów mieszkaniowych. Polacy, którzy sami mieszkali po kilka rodzin wjednym domu, źle przyjęli decyzję o wybudowaniu za środki federalne osiedla„Sjourner Truth” dla bezdomnych Afroamerykanów. Władze miasta wybrałylokalizację oddaloną od dzielnic zamieszkiwanych przez bogatszychmieszkańców, za tu tuż koło polskiego Hamtramck. W 1942 roku, gdy osiedle już wybudowano, doszło do starć, w których wzięło udział ponad tysiąc osób.Interweniowała policja, a nawet wojsko.  Polscy Amerykanie, tak jak Afroamerykanie, mieli zakaz budowania domów w lepszych dzielnicach. Radzilowski wspomina, jak będąc studentem w 1958 roku pojechał z dziewczyną na bogate przedmieście Grosse Pointe. Akurat odbywało się przyjęcie w domu Fordów. Został zatrzymany przez funkcjonariuszy. –  Policjant obejrzał moje prawo jazdy i rzucając je na pobocze powiedział: „Nie chcemy tu takich jak ty; więcej tu nie przyjeżdżaj”  – opowiada.  Dopiero na początku lat 60. sąd zniósł dyskryminujące Polaków prawo osiedlania się w Grosse Pointe. Słabe wykształcenie Polish Americans nie pomagało w walce z uprzedzeniami.Wielu, także po II wojnie światowej wybierało pracę w przemyśle, otwierającądrzwi do klasy średniej. Dopiero trzecie i czwarte pokolenie polskichimigrantów poszło na uniwersytety. Według Instytutu Piast, w 1970 roku tylko 16 proc. członków Polonii w Detroit ukończyło college. –  Gdybym mógł cośzmienić w historii Polonii, to chciałbym, by więcej ludzi postawiło na naukę  – mówi Frank Dmuchowski. On miał szczęście. Kiedy zmarł mu ojciec, matka, mimo presji otoczenia, nie wysłała go do fabryki, ale na studia. Dziś na emeryturze, z zamiłowaniem i pasją współredaguje „Tygodnik Polski”.                                                    (fot.)                                            Michigan Central Train Station – ogromny dworzec w Detroit, w XX wieku wielu imigrantów tu rozpoczynało nowy etap życia (fot. wikipedia.org/Albert duce)",,
Niemcy nie radzą sobie w walce z rasizmem i antysemityzmem,"Atak na synagogę w Halle wywołał debatę na temat wzrostu liczby neonazistów w Niemczech. Z danych tamtejszego Urzędu Ochrony Konstytucji w kraju tym działa 24,1 tys. neonazistów. Ponad połowa z nich jest w każdej chwili gotowa użyć przemocy.","Eksperci do spraw bezpieczeństwa uważają, że walka z ideologią neonazistowską jest nieskuteczna. Przewodnicząca CDU Annegret Kramp-Karrenbauer przyznaje, że w Niemczech istnieje „zakorzeniona sieć neonazistów”. Jej zdaniem państwo konstytucyjne, jakim są Niemcy, musi zacząć skuteczniej zwalczać ideologię neonazistowską.  Szef MSW Horst Seehofer zapewnił, że rząd zrobi wszystko, aby zagwarantować bezpieczeństwo Żydów. O lepszej ochronie Żydów mówiła także minister sprawiedliwości Christine Lambrecht. – Politycy, sądy, urzędy bezpieczeństwa muszą zacząć działać konsekwentnie i powinny się zobowiązać do lepszej ochrony Żydów w Niemczech – powiedziała Lambrecht w telewizji ARD.  Premier Saksonii-Anhalt Reiner Haseloff przyznał, że w walce z neonazistami należy się posunąć nawet do pewnych ograniczeń praw obywatelskich.",,
Nie żyje amerykański miliarder David Koch,"W wieku 79 lat zmarł David Koch, filantrop wspomagający konserwatywne środowiska. W ostatnich latach znalazł się na liście najbogatszych ludzi na świecie. Był współwłaścicielem rodzinnej firmy „Koch Industries”. O jego śmierci poinformował starszy brat Charles.","„Z ciężkim sercem ogłaszam przejście mojego brata Davida. Ktokolwiek pracował z Davidem z pewnością doświadczył jego ogromnej osobowości i pasji do życia” – napisał w oficjalnym komunikacie Charles Koch. Jak podaje CNN, powołując się na źródła, w ostatnich tygodniach stan zdrowia miliardera pogarszał się. Już w zeszłym David Koch zrezygnował ze stanowiska wiceprezesa rodzinnego przedsiębiorstwa. Biznesmen angażował się też w politykę. W 1980 r., z ramienia Partii Libertariańskiej kandydował na stanowisko wiceprezydenta Stanów Zjednoczonych. Później został członkiem Partii Republikańskiej. David jak i jego bracia byli znani z krytyki prezydentury Baracka Obamy. Miliarder nie popierał też Donalda Trumpa. W 2016 r. w prawyborach wspierał jego kontrkandydatów. Sprzeciwiał się protekcjonizmowi gospodarczemu oraz walce z imigracją. Jak zaznacza CNN, bracia Koch byli znani z finansowania fundacji i ugrupowań politycznych w celu rozpowszechniania ich wolnorynkowego przekazu.",,
Papież: Kościół za późno zajął się sprawą pedofilii,"Papież Franciszek powiedział, że Kościół zbyt późno zajął się sprawą pedofilii w swoich szeregach. W przemówieniu do członków Papieskiej Komisji ds. Ochrony Nieletnich mówił, że sumienia uśpiła praktyka przenoszenia sprawców takich czynów.","W czasie audiencji w Watykanie w związku z posiedzeniem Komisji ds. Ochrony Nieletnich papież oświadczył, że w sprawie pedofilii „świadomość Kościoła nadeszła trochę późno; a kiedy to się dzieje, środki rozwiązania problemu też przychodzą późno”.– Jestem świadom trudności, ale taka jest rzeczywistość i ja mówię tak: spóźniliśmy się – ocenił Franciszek. – Być może stara praktyka przenoszenia ludzi, by nie stawić czoła problemowi, uśpiła trochę sumienia – przyznał papież zwracając się do Komisji, którą powołał w 2014 r.",,
Kreml szykuje pułapkę na Zełenskiego. Pokój w Doniecku może okazać się klęską Kijowa,"Nowe ukraińskie władze, z prezydentem  Wołodymyrem Zełenskim na czele, są zdeterminowane, by zakończyć wojnę w Doniecku, a przy tym gotowe, by pójść na duży kompromis wobec Rosji. Moskwa liczy tymczasem na zgarnięcie całej puli i wykorzystuje w naciskach na Kijów Niemcy i Francję, które dążą do jak najszybszego resetu z Kremlem. Warunki, na których uda się uzyskać pokój w Doniecku, mogą zdeterminować sytuację Ukrainy na lata. Mogą również negatywnie odbić się na sytuacji geopolitycznej Polski i bezpieczeństwie naszego regionu.","Na jak wiele są gotowi zgodzić się Ukraińcy, by Rosja zakończyła trwający od 2014 r. konflikt w Doniecku, w których zginęło już około 13 tys. ludzi? Chociaż Moskwa przekonuje, że jest to konflikt wewnątrzukraiński i ona nie ma na niego żadnego wpływu, to w rzeczywistości  jest odpowiedzialna za wybuch konfliktu i jego podtrzymywanie. O tym, że ekipa Wołodymyra Zełenskiego jest zdeterminowana, by jak najszybciej doprowadzić do unormowania konfliktu, świadczą m.in. wypowiedzi ukraińskiej dyplomacji Wadyma Prystajki, który po spotkaniu roboczym z 2 września w Berlinie, przed planowanymi rozmowami formatu normandzkiego (Ukraina, Rosja, Niemcy i Francja), powiedział, że Kijów zdaje sobie sprawę, że aby zakończyć wojnę, będzie musiał pójść na „bolesne kompromisy”. Pytanie, na jak „bolesne kompromisy” mogą zgodzić się władze w Kijowie i jak „bolesne kompromisy”  zaakceptuje społeczeństwo. Ukraiński prezydent chciałby zakończenia konfliktu do końca roku, a spotkania grupy normandzkiej, której ostatnie miało miejsce przed trzema laty, jeszcze w tym miesiącu. Nie ulega wątpliwości, że dojście do władzy Zełenskiego, który cieszy się bardzo wysokim poparciem (70 proc. obywateli ocenia pozytywnie jego działalność, a 57 proc. uważa, że sprawy w kraju idą w dobrym kierunku), wpłynęło na aktywizację tematu uregulowania konfliktu w Donbasie. Prezydent wielokrotnie powtarzał, że Ukraina nie może sobie pozwolić na akceptowanie obecnego stanu rzeczy w tym regionie – perspektywy trwającego przez dalsze lata konfliktu zbrojnego. Podobnie myśli, jak wynika z badań, dwie trzecie Ukraińców, dla których zakończenie wojny jest sprawą priorytetową. Pytanie jednak, na co są gotowi zgodzić się mieszkańcy tego kraju. Wychodząc naprzeciw tym tendencjom, prezydent oświadczył, że Kijów wypracował „mapę drogową” zakończenia wojny, chociaż nie przedstawił dotychczas żadnych szczegółów. Podstawą mają być porozumienia mińskie, które w wielu swoich zapisach są dla Ukrainy niekorzystne. W swojej analizie Ośrodek Studiów Wschodnich podkreśla, że po dojściu do władzy Zełenskiego, ukraińska dyplomacja zaktywizowała kontakty z Niemcami i Francją – kluczowymi partnerami procesu pokojowego w Doniecku, a także z USA, które poza formatem normandzkim wspierają Kijów, zarówno politycznie, jak i militarnie. Dlatego też Moskwa może czekać. Kijów nie. Mający tego świadomość Kreml zapewne wystawi za zgodę na pokój ekipie Zełenskiego bardzo wysoki rachunek.  „Kluczową dla Rosji sprawą jest zagwarantowanie w konstytucji Ukrainy specjalnego i niezmiennego statusu tego regionu w ramach państwa ukraińskiego. Autonomia Donbasu miałaby być częścią procesu decentralizacji państwa ukraińskiego. Towarzyszyłaby temu legitymizacja kontrolowanych przez Moskwę separatystów poprzez zorganizowanie w regionie wyborów pod nadzorem międzynarodowym (tzw. plan Steinmeiera). W istocie oznaczałoby to, że Moskwa de facto utrzymałaby kontrolę nad Donbasem i w ten sposób mogłaby wpływać na politykę Ukrainy” – podkreśla ekspert OSW Wojciech Konończuk. Moskwa przygotowuje już grunt pod rozmowy. Zgodziła się niedawno na wymianę z Kijowem części więźniów politycznych – w tym 24 marynarzy zatrzymanych po incydencie w Cieśninie Kerczeńskiej, a także reżysera Ołeha Sencowa. Z drugiej strony o tym, na jak duże ustępstwa jest gotowa pójść ekipa Zełenskiego, świadczy to, że w zamian przekazała Kremlowi, jak donosiły media, m.in. Wołodymyra Cemacha – separatystę tzw. Donieckiej Republiki Ludowej, prawdopodobnie powiązanego z zestrzeleniem boeinga nad Donbasem. Jak zwraca uwagę Wojciech Konończuk – w ostatnich tygodniach widoczna jest również zmiana w przekazie propagandowym kontrolowanych przez Rosję tzw. Donieckiej i Ługańskiej Republik Ludowych, gdzie zaczęto podkreślać, że przyszłością obu samozwańczych „republik” jest zjednoczenie z Ukrainą. Za sukces propagandy Kremla należy uznać, że z debaty w ogóle wypadł temat Krymu. Kijów i Zachód oczywiście powtarzają, że należy on do Ukrainy i że Rosja musi go zwrócić, ale, zauważmy, że  anektowany półwysep nie jest tematem negocjacji. Można założyć, że jeśli dojdzie do porozumienia w sprawie Doniecka i podpisania pokoju, to Krym nie stanie się przeszkodą w zniesieniu sankcji wobec Rosji. Moskwa już teraz podbija stawkę. Domaga się podpisania przez Kijów zgody na zatwierdzenie podczas spotkania tzw. formuły Steinmeiera, która gwarantuje przyznanie specjalnego statusu Donbasowi. Zaproponowana przez byłego ministra spraw zagranicznych, a obecnie prezydenta Niemiec formuła Franka-Waltera Steinmeiera przewiduje przyznania Donbasowi specjalnego statusu – początkowo tymczasowo, a  następnie poprzez przeprowadzone tam wybory. Rosja chce, by do głosowania doszło zanim zostaną stamtąd wycofane siły rosyjskie (których według oficjalnych wypowiedzi Moskwy tam nie ma) i separatystów. Kijów chciałby, by „specjalny status” był czymś tymczasowym i obawia się, że Rosja utrzymałaby jego stan ponad wyznaczone ramy czasowe i poprzez rozległą autonomię tego regionu naciskałaby na władze w Kijowie. To zaś mogłoby doprowadzić do ich paraliżu i zahamowało nie tylko reformy, ale także proces wychodzenia z rosyjskiej strefy wpływu i zbliżania z Zachodem. Wspomniany wcześniej ukraiński minister spraw zagranicznych Wadym Prystajko zapewnia, że Ukraina nie przewiduje specjalnego statusu dla Donbasu i takiego zapisu w tym dokumencie nie ma. Tłumaczy również, że Kijów zaproponuje drugiej stronie, aby skorzystała z prowadzonej decentralizacji tak, jak inne regiony Ukrainy. - To maksimum, które proponujemy – podkreśla szef MSZ Ukrainy. Jego słowa wsparł na wspólnej konferencji prasowej 14 września specjalny wysłannik Stanów Zjednoczonych do spraw Ukrainy Kurt Volker. Podkreślił on, że wybory w Donbasie mogą zostać przeprowadzone jedynie wtedy, gdy zapewnione tam zostaną warunki bezpieczeństwa. Oznacza to ni mniej ni więcej jak wycofanie sił rosyjskich i separatystów. W wywiadzie dla ukraińskiej stacji telewizyjnej 1 plus 1 Volker powiedział, że międzynarodowi partnerzy nie będą namawiać Ukrainy do przeprowadzenia wyborów na terenach okupowanych w Donbasie, dopóki pozostają tam podporządkowane Rosji siły. - Często rozmawiam ze swoimi francuskimi i niemieckimi kolegami i wiem, że nie widzą oni możliwości przeprowadzenia wyborów lokalnych w warunkach, gdy teren ten kontrolują siły rosyjskie – powiedział. Inne zdanie – co do postawy Niemiec i Francji – ma jednak m.in. były prezydent Ukrainy Leonid Kuczma, który przewodniczy ukraińskiej delegacji na rozmowy o Donbasie. Powiedział on, że podczas spotkania czwórki normandzkiej będzie on „sam jeden przeciwko trójce”. Jego zdaniem kraj te proszą Zełenskiego, „by realizował wszystkie zachcianki Moskwy”. – Ciągle trwają rozmowy o tym, by przeprowadzić wybory w Donbasie. Ale o jakich wyborach mówimy, skoro tam ludzie chodzą z bronią? Wybory można przeprowadzać, gdy wojska rosyjskie pójdą z Ukrainy precz, kiedy wycofany zostanie sprzęt, pojawi się tam ukraińska władza, gdy będą mogli przyjechać dziennikarze – oświadczył Kuczma. Amerykański wysłannik powiedział również, że jeśli doszłoby do uregulowania sytuacji w Donbasie, to USA rozważają złagodzenie sankcji wobec Rosji, jednak wciąż utrzymają restrykcje nałożone na nią za okupowanie Krymu. Niemcy i Francja nie wypowiadają się jednak w tej sprawie jednoznacznie. W krajach tych wciąż narastają głosy, by jak najszybciej doprowadzić do resetu relacji z Moskwą i znieść restrykcje. To wpływa na postawę tych państw w stosunku do Kijowa. Berlin i Paryż mogą chcieć przyspieszyć ten proces, nawet jeśli długofalowo będzie on niekorzystny dla Ukrainy. To zaś sytuacja bardzo niebezpieczna także dla Polski i całej Europy Środkowo-Wschodniej, która obawia się agresywnej polityki prowadzonej przez Kreml. Pokój w Doniecku może się okazać w rzeczywistości pyrrusowym zwycięstwem Ukrainy, profity będzie bowiem czerpać jedynie Moskwa. Kreml będzie mógł wzmacniać swoją presję na ten kraj, zniesione zostaną sankcje, Władimir Putin znów trafi na salony, a państwa ostrzegające przed Moskwą będą pacyfikowane na arenie międzynarodowej. Petar Petrović Autor jest dziennikarzem Polskiego Radia.",,
"„Celowo, z pełną premedytacją wybrano sobie Polaków jako chłopców do bicia”","– Jest w Unii Europejskiej atmosfera przyzwolenia na tego rodzaju wystąpienia w stosunku do Polski – stwierdziła Elżbieta Królikowskiej-Avis, wieloletnia korespondentka w Wielkiej Brytanii komentując słowa, jakie Emmanuel Macron wypowiedział na temat Polski. – Media we Francji uważają że pan prezydent Macron ma swego rodzaju fiksum dyrdum na punkcie Polaków i Polski – stwierdził Stanisław Janecki, z tygodnika „Sieci”.","Prezydent Francji Emmanuel Macron ostro skrytykował w piątek polski rząd za odmowę zaostrzenia dyrektywy dotyczącej pracowników delegowanych. Zarzucił Polsce, że „zdecydowała się wystąpić przeciwko Europie w wielu sferach polityki unijnej”. Spór na linii Paryż – Warszawa komentowali goście „Salonu dziennikarskiego”. – Celowo, z pełną premedytacją wybrano sobie Polaków jako chłopców do bicia czego społeczeństwo francuskie nie podziela. Media we Francji uważają że pan prezydent Macron ma swego rodzaju fiksum dyrdum na punkcie Polaków i Polski – stwierdził Stanisław Janecki, z tygodnika „Sieci”. – On raczej przejdzie do historii prezydentów Francji, którym bliżej jest raczej do Louisa de Funès niż de Gaulle’owi – stwierdził wydawca książek, Tadeusz Zysk.",,
Z Przylądka Nadziei do Watykanu. Polskie dzieci chore na raka spotkają się z papieżem,Dwadzieścioro polskich dzieci walczących z rakiem szykuje się do podróży. W środę o świcie jadą do papieża Franciszka.,"To podopieczni wrocławskiego centrum onkologii, którzy wierzą, że spotkanie z Ojcem Świętym doda im sił do walki z chorobą. – Dostaliśmy zaproszenie do apartamentów papieskich, z czego dzieci niesamowicie się cieszą. Od momentu, w którym się o tym dowiedzieliśmy, klinika żyje tylko wyjazdem – mówi prof. Alicja Chybicka, kierownik kliniki Przylądek Nadziei. Dzieci zabiorą ze sobą figurki aniołków. Pobłogosławione przez papieża trafią do wszystkich podopiecznych kliniki.",,
Papież: nie można traktować ubogich i bezdomnych jak psy,"Papież Franciszek powiedział w wywiadzie dla mediolańskiego miesięcznika sprzedawanego przez bezdomnych, że nie można traktować ubogich „jak psy” i rzucać im jałmużny nie patrząc w oczy. Opowiedział o spotkaniu Jana Pawła II z bezdomnym, kolegą z seminarium.","Wywiad dla pisma „Tenisówki” opublikowany został w związku z zapowiedzianą na 25 marca wizytą papieża w Mediolanie. To już trzeci wywiad, jakiego papież udzielił gazecie redagowanej przez bezdomnych i ubogich. Wcześniej rozmawiał z pismami z Argentyny i Holandii.– Bardzo trudno postawić się w sytuacji innych, bo często jesteśmy niewolnikami naszego egoizmu – podkreślił papież.– Można patrzeć na kogoś takiego jak na osobę albo tak, jak na psa. A oni zdają sobie sprawę z tego różnego sposobu patrzenia – zauważył papież mówiąc o postawach wobec bezdomnych. Opowiedział o bezdomnym Polaku z Rzymu, który nie rozmawiał z nikim, nawet z wolontariuszami Caritasu, przynoszącymi mu jedzenie. Dopiero po długim czasie opowiedział im, że jest księdzem i był razem w seminarium z Janem Pawłem II. Ludzi nie można traktować jak psyWspomniał, że pod kurią arcybiskupią w Buenos Aires mieszkali na chodniku bezdomni. – Nigdy nie myślałem o tym, że trzeba ich przegonić. Ktoś mówił mi: „brudzą kurię”, ale brud był w środku – powiedział. Tych ludzi „nie można traktować jak psy” – podkreślił.Zdaniem papieża nie można bezdomnym i ubogim rzucać pieniędzy, nie patrząc im w oczy, bo „to nie jest chrześcijański gest”.Franciszek mówił też w wywiadzie o migrantach, podkreślając, że uciekają do Europy przed wojną i głodem.– Mają prawo emigrować i mają prawo być przyjęci i otrzymać pomoc. Ale to trzeba czynić z chrześcijańską cnotą, którą powinni mieć rządzący, czyli z rozwagą – uważa Franciszek.Powtórzył, że należy przyjąć tylu migrantów, ile faktycznie można. To – wskazał – wymaga też refleksji nad tym, jak ich przyjmować.Pytany o to, czego mu brakuje, odparł: „możliwości wyjścia i chodzenia po ulicach”.",,
Kamil Stoch bezkonkurencyjny w Lahti. Fantastyczne skoki Polaka!,"Kamil Stoch wygrał konkurs indywidualny Pucharu Świata w skokach narciarskich w fińskim Lahti. Polak wyprzedził drugiego Japończyka Ryoyu Kobayashiego o 17,2 pkt, a trzeciego Norwega Roberta Johanssona o 20,8 pkt. Piotr Żyła był dziesiąty, a Jakub Wolny czternasty.","Stoch odniósł 33. zwycięstwo w karierze w zawodach Pucharu Świata i w klasyfikacji wszech czasów awansował na piąte miejsce, które dzieli z Niemcem Jensem Weissflogiem.Już w pierwszej serii trzykrotny mistrz olimpijski pokazał, że ma dobry dzień. Oddał najdłuższy skok – 132,5 m, a do tego bardzo dobry technicznie. Wszyscy sędziowie ocenili go na 19 pkt. Była to najdłuższa i najwyżej oceniona próba w całym konkursie. Po pierwszej serii Stoch prowadził z przewagą prawie 10 pkt nad Austriakiem Stefanem Kraftem i 11,4 pkt nad trzecim Johanssonem. Tuż za czołową trójką plasował się Austriak Michael Hayboeck (126 m) i lider Kobayashi (124 m). Do serii finałowej obok Stocha awansowali także Dawid Kubacki, który był dziewiąty po skoku na odległość 124,5 m, dziesiąty Jakub Wolny (121,5 m) oraz trzynasty Piotr Żyła (121 m). Z rywalizacji odpadli 33. Maciej Kot (111 m) i 43. Paweł Wąsek (103 m). W finale lider potwierdził klasę. Wylądował na 129 m i zapewnił sobie drugie z rzędu i 33. w karierze zwycięstwo w Pucharze Świata. Stochowi pogratulowali na Twitterze prezydent Andrzej Duda i premier Mateusz Morawiecki. – W sobotę miałem problemy ze swoją techniką, nie byłem zadowolony, gdyż byłem wolniejszy od rywali na progu. Wraz z trenerem Horngacherem dokonaliśmy analizy błędów i dzisiaj już wszystko było dobrze, czerpałem radość ze skakania. Choć lądowanie także nie było perfekcyjne, to jednak mogę się tylko cieszyć ze zwycięstwa. To był dla mnie super dzień – podsumował Stoch. Na 10. pozycji zawody ukończył Żyła, który po pierwszej próbie był 13., a w finale osiągnął 120 m. Wolny nie utrzymał wysokiej 10. lokaty po pierwszej serii, w finale doleciał do 121. metra i był 14. Problemy w finale miał również Kubacki. W drugiej próbie uzyskał tylko 103 m i ostatecznie został sklasyfikowany na 28. pozycji. Konkurs rozegrano w dobrych, równych dla wszystkich warunkach wietrznych. Szkoda tylko, że Lahti, „Mekka” fińskich skoczków, skąd pochodzi m.in. Janne Ahonen, nie było zbyt zainteresowane zawodami. Trybuny świeciły pustkami. Honor fanów skoków narciarskich ratowała jedynie nieliczna grupka Polaków z biało-czerwonymi flagami.W klasyfikacji generalnej PŚ prowadzi Kobayashi, drugi Stoch traci do niego 431 pkt. W Pucharze Narodów Polska prowadzi i ma 378 pkt przewagi nad Niemcami.",,
Na spotkanie z premierem Morawieckim kanclerz Merkel przyjedzie z 14 ministrami,"2 listopada do Polski przybędzie kanclerz Niemiec. Angela Merkel spotka się w Warszawie na konsultacjach międzyrządowych z premierem Mateuszem Morawieckim i jego ministrami. Jak ustalił portal tvp.info, na prośbę strony niemieckiej w spotkaniu weźmie udział 14 niemieckich ministrów, czyli praktycznie cały rząd Federalny Niemiec (15 ministrów).","Ostatnia wizyta kanclerz Angeli Merkel w Polsce miała miejsce 19 marca. W trakcie jednodniowej wizyty kanclerz spotkała się z prezydentem Andrzejem Dudą i premierem Mateuszem Morawieckim. Była to druga – po Francji – wizyta zagraniczna Merkel od jej wybrania przez Bundestag na czwartą kadencję na stanowisko kanclerza Niemiec. Spotkanie premierów Polski i Niemiec odbędzie się w ramach 15. polsko-niemieckich konsultacji międzyrządowych. Zazwyczaj przy takiej okazji kanclerz Niemiec zabiera ze sobą kilku ministrów. Jak dowiedział się portal tvp.info, tym razem przyjedzie prawie z całym rządem – z 14 z 15 ministrów.Konsultacje międzyrządowe Polsko-niemieckie konsultacje międzyrządowe odbywają się na przemian w obu krajach od 1997 r. Ostatnia, 14. runda konsultacji miała miejsce 21 czerwca 2016 r. w Berlinie. Polskę reprezentowało na niej 13 ministrów i pięciu sekretarzy lub podsekretarzy stanu, z premierem Beatą Szydło na czele. Niemiecka reprezentacja pod przewodnictwem kanclerz Angeli Merkel miała w składzie 10 ministrów i sześciu sekretarzy stanu. Delegacja polska na 12. międzyrządowe konsultacje polsko-niemieckie w Berlinie (16 listopada 2012 r.) pod przewodnictwem premiera Donalda Tuska miała w składzie 10 ministrów. Stronie niemieckiej przewodniczyła naturalnie Angela Merkel. Na żadne z tych spotkań kanclerz Niemiec nie brała tak dużej delegacji, jak na zbliżającą się 15. rundę konsultacji.Siedmiogodzinna rozmowa Merkel z Kaczyńskim Od czasu zmiany władzy w Polsce Angela Merkel dużą wagę przykłada do bezpośrednich relacji z polskimi władzami. Gdy w lutym 2017 r. na zaproszenie premier Beaty Szydło kanclerz Niemiec odwiedziła Warszawę, odbyła cały szereg spotkań. Spotkała się wówczas z prezydentem Andrzejem Dudą, premierem Beatą Szydło, a także z prezesem Prawa i Sprawiedliwości Jarosławem Kaczyńskim oraz szefami Platformy Obywatelskiej i Polskiego Stronnictwa Ludowego.  Wcześniej, latem 2016 r. kanclerz Niemiec przyjęła prezesa PiS w zamku nieopodal Berlina. Podczas tego tajnego, kilkugodzinnego spotkania politycy rozmawiali o kryzysie imigracyjnym, rosyjskiej agresji na Ukrainę i brexicie. Skład niemieckiej delegacji na konsultacje międzyrządowe w Warszawie 2 listopada 2018 r.:Kanclerz Angela MerkelMinister Żywności i Rolnictwa Julia KloecknerSekretarz stanu w Ministerstwie Pracy i Spraw Społecznych Björn BöhningKoordynator ds. niemiecko-polskiej współpracy międzyspołecznej i transgranicznej Dietmar WoidkeMinister sprawiedliwości i ochrony konsumentów Katarina BarleyMinister spraw zagranicznych Heiko MaasPełnomocnik ds. kultury i mediów Monika GrüttersMinister edukacji i badań Anja KarliczekMinister transportu i infrastruktury cyfrowej Andreas ScheuerMinister spraw wewnętrznych i budownictwa Horst SeehoferSekretarz stanu w Ministerstwie Gospodarki i Energii Klaudia Dörr-VoßMinister środowiska, ochrony przyrody i bezpieczeństwa reaktorów atomowych Svenja SchulzeMinister obrony Ursula von der LeyenMinister finansów Olaf Scholz",,
"Papież: Dzięki Duchowi Świętemu Kościół rośnie, ponad grzechy i skandale","Papież Franciszek powiedział wiernym, iż Duch Święty „sprawia, że Kościół rośnie i pomaga mu wyjść poza ludzkie ograniczenia, grzechy i wszelkie skandale”. Podczas audiencji generalnej mówił Polakom o znaczeniu procesji organizowanych w Boże Ciało.","Franciszek nawiązał do obchodzonej niedawno uroczystości Zesłania Ducha Świętego i stwierdził, że jest On „budowniczym komunii” i „artystą pojednania”, który potrafi usunąć bariery i tworzy wspólnotę wierzących. Papież położył nacisk na modlitwę podkreślając, że daje ona „oddech uczniom wszystkich czasów”. – Bez modlitwy nie można być uczniem Jezusa. Bez modlitwy nie możemy być chrześcijanami; jest ona powietrzem, płucami chrześcijańskiego życia – dodał. Zwracając się do Polaków obecnych na placu Świętego Piotra Franciszek powiedział: „Uroczystość Najświętszego Ciała i Krwi Chrystusa, którą będziemy obchodzić, jest szczególną sposobnością do ożywienia naszej wiary w rzeczywistą obecność Pana w Eucharystii”. – Celebracja mszy świętej, adoracja eucharystyczna i procesje ulicami miast i wsi niech będą świadectwem naszej czci i przylgnięcia do Chrystusa, który daje nam swoje Ciało i Krew, aby karmić nas swoją miłością i uczynić nas uczestnikami Jego życia w chwale Ojca. Niech Jego błogosławieństwo stale wam towarzyszy – powiedział papież polskim pielgrzymom.",,
Lech Wałęsa w swoim stylu komentuje program PiS. Internauci zareagowali natychmiast...,Wicepremier Beata Szydło podczas wystąpienia na kongresie Prawa i Sprawiedliwości przedstawiła m.in. nowy program „Mama plus”. Były prezydent Lech Wałęsa skrytykował ten pomysł nazywając program „Księżyc plus”. Internauci nie pozostawili na nim suchej nitki.,"Lech Wałęsa skomentował na Twitterze zapowiedź nowego programu wpisem: Wicepremier Beata Szydło w przemówieniu podczas warszawskiej konwencji przedstawiła rozwiązania z zakresu polityki prorodzinnej przygotowane w ramach kierowanego przez nią Komitetu Społecznego Rady Ministrów. Jak mówiła, projekty komitetu zaadresowane są m.in. do matek. – Nazwijmy je sobie dzisiaj Mama plus – zaproponowała.   Propozycje te - dodała Szydło - obejmują m.in. zabezpieczenie emerytalne matek, które wychowały co najmniej czworo dzieci, oraz premie za „szybkie urodzenie drugiego dziecka”. – Moi synowie urodzili się w ciągu dwóch lat, więc spełniam wymogi – zażartowała wicepremier.   Wśród rozwiązań wypracowanych wspólnie z minister rodziny, pracy i polityki społecznej Elżbietą Rafalską Szydło wymieniła także „dodatkowe, bezpłatne urlopy wychowawcze oraz gwarancje miejsc w żłobku, w przedszkolach”.   – Ale chcemy też wprowadzić dużo udogodnień dla młodych mam, dla mam-studentek – zapowiedziała b. premier. Jak doprecyzowała, mają one dotyczyć m.in. organizacji toku studiów, ułatwień w dostępie do urlopów dziekańskich oraz wprowadzenia dedykowanych młodym matkom programów stypendialnych.   – No i wreszcie, jeśli chodzi o mamy, wszystkim nam zależy, żeby mamy w czasie ciąży były zdrowe i żeby dzieciaki rodziły się zdrowe. W związku z tym wprowadzamy program darmowych leków dla kobiet w ciąży – oświadczyła Szydło.",,
Amerykanie boją się zamachów w Turcji i każą wracać dyplomatom,"Departament Stanu USA nakazał w sobotę rodzinom pracowników konsulatu generalnego w Stambule opuścić Turcję ze względu na nasilone ryzyko ataków terrorystycznych. Jak zaznaczono w oświadczeniu, placówka dyplomatyczna będzie funkcjonować bez zmian.","W wydanym w sobotę oświadczeniu Departament Stanu USA podał, że otrzymane dotąd informacje dotyczące bezpieczeństwa wskazują, iż działające w Turcji grupy ekstremistyczne wciąż prowadzą „agresywne starania”, by zaatakować przebywających na terenie Stambułu bądź w jego okolicach amerykańskich obywateli. Zarządzenie Departamentu Stanu dotyczy tylko konsulatu generalnego w Stambule. Nie obejmuje innych placówek dyplomatycznych USA na terenie Turcji. W oświadczeniu ponownie ostrzeżono obywateli USA przed podróżami do Turcji. Zalecono też szczególnie unikanie wyjazdów na południowy wschód kraju, w pobliże granicy z Syrią. Podobne ostrzeżenie Departament Stanu wystosował pod koniec sierpnia.",,
Legendarny holenderski piłkarz użył na antenie nazistowskiego pozdrowienia,"W Holandii głośno o skandalu, który wywołał legendarny zawodnik piłkarskiej reprezentacji Marco van Basten. Były piłkarz, obecnie ekspert sportowy i komentator, w przedmeczowym studiu ligi holenderskiej użył nazistowskiego pozdrowienia „sieg heil”. Myślał, że ma wyłączony mikrofon, ale się mylił.","W weekend na holenderskich stadionach rozgrywana była 14. kolejka Eredivisie. Ajax Amsterdam podejmował na swoim boisku Heracles Almelo. Przed meczem prezenter telewizyjny Hans Kraay przeprowadził wywiad z niemieckim szkoleniowcem Heraklesu Frankiem Wormuthem. Po jego zakończeniu z telewizyjnego studnia można było usłyszeć głos Marco van Bastena mówiącego „sieg heil”. Oglądający transmisję kibice natychmiast wychwycili słowa legendarnego piłkarza, a w mediach społecznościowych zawrzało. Zwrot „sieg heil” jednoznacznie kojarzy się z nazizmem – skandowano je podczas przemówień Adolfa Hitlera czy używano jako nazistowskiego pozdrowienia, alternatywne dla „Heil Hitler”.Van Basten tłumaczył, że nie chciał „zaszokować widzów”. – Chciałem jedynie zaśmiać się z Hansa i jego znajomości niemieckiego, za co przepraszam – powiedział.",,
"Podsłuchy w siedzibie PSL. „Nie wiemy, kto to zrobił”","„Super Express” ustalił, że kilka dni temu w głównej siedzibie ludowców w Warszawie znaleziono dwa podsłuchy. Informację tę potwierdza dziennikowi bliski współpracownik i doradca szefa PSL Władysława Kosiniaka-Kamysza, poseł PSL-UED Michał Kamiński.","Jak twierdzi cytowany w gazecie Kamiński, informację tę podał mu szef PSL. „Podsłuchy znaleziono w żyrandolach. Jedna pluskwa była w gabinecie Kosiniaka-Kamysza, a druga w gabinecie posła Piotra Zgorzelskiego” – ujawnił „Super Expressowi”.„Nie wiemy, kto to zrobił” – powiedział Kamiński „SE”. „To niesłychane i to skandal, że podsłuchuje się partię polityczną PSL” – zaznaczył.Według informacji ustalonych przez dziennik „wśród ludowców już od dłuższego czasu narastało przekonanie, że należy sprawdzić budynek centralny pod kątem podsłuchów”. Jak zauważył w rozmowie z gazetą Kamiński, „tyle się słyszy teraz o nagrywaniu. Ostatni przykład to choćby nagranie prezesa Kaczyńskiego w siedzibie jego partii”. „Sprawdzamy sprawę” – dodał.Jak podał „SE”, szef PSL nie potwierdził tej informacji, natomiast poseł Piotr Zgorzelski powiedział, że „niczego nie potwierdza”.",,
Były więzień: Ich krzyk słyszę w mojej podświadomości,"– Pojednanie bez prawdy historycznej i przebaczenia będzie tylko mostem bez poręczy między brzegami przepaści; będzie można przechodzić, ale nie bez obawy – mówił w Oświęcimiu były więzień obozu Auschwitz-Birkenau Stanisław Zalewski.","Prezes Polskiego Związku Byłych Więźniów Politycznych Hitlerowskich Więzień i Obozów Koncentracyjnych Stanisław Zalewski przypomniał słowa Benedykta XVI, który odwiedził Miejsce Pamięci w 2006 r. Papież mówił o trudnym do zrozumienia „zezwoleniu” Boga na tak wielkie zło. – Nie potrafimy przeniknąć tajemnicy Boga. Widzimy tylko jej fragmenty i błądzimy, gdy chcemy stać się sędziami Boga i historii – powiedział wówczas papież.  Jak podkreślił były więzień Auschwitz-Birkenau, słowa te stały się dla niego „wskazaniem”. – Nie wolno grzebać w sumieniach ludzi, którzy przeżyli czas, kiedy człowiek celowo zapomniał o prawie drugiego człowieka do życia – podkreślał.  Wśród jego obozowych wspomnień szczególnie żywe są te dotyczące wożenia samochodami ciężarowymi z baraku do komory gazowej żywych, nagich kobiet. – Ich krzyki słyszę w mojej podświadomości, kiedy wracam myślami do tych wydarzeń – wspomniał.",,
Od północy obowiązuje cisza wyborcza. Także w internecie,"O północy rozpoczęła się cisza wyborcza, która potrwa do końca głosowania w niedzielę. Za jej złamanie grozi nawet 1 mln zł grzywny; zabronione jest publikowanie sondaży, agitowanie na rzecz konkretnych kandydatów i list. Zakaz obowiązuje też w internecie.","Wybory do Sejmu i Senatu odbędą się w niedzielę 13 października w godz. 7.00-21.00. Cisza wyborcza rozpoczyna się na 24 godziny przed dniem głosowania (w piątek o północy) i trwa do jego zakończenia.Jeśli żadna z obwodowych komisji wyborczych nie przedłuży głosowania, cisza wyborcza zakończy się w niedzielę o godz. 21.00.Głosowanie może zostać przedłużone w wyniku nadzwyczajnych wydarzeń, np. powodzi, zalania lokalu wyborczego, katastrofy budowlanej, komunikacyjnej czy konieczności dodrukowania kart do głosowania. Chodzi o przeszkody, które utrudniają bądź paraliżują pracę obwodowej komisji wyborczej i wykluczają lub w poważnym stopniu ograniczają dotarcie wyborców do lokalu wyborczego. Naruszenie ciszy wyborczej  Ciszę wyborczą narusza każdy element czynnej agitacji wyborczej, czyli publicznego nakłaniania lub zachęcania do głosowania w określony sposób. Nie wolno zwoływać zgromadzeń, organizować pochodów i manifestacji, wygłaszać przemówień czy rozpowszechniać materiałów wyborczych. Plakaty rozwieszone przed rozpoczęciem ciszy wyborczej nie muszą być zrywane. Nie wolno jednak jeździć pojazdami oklejonymi plakatami wyborczymi, oklejony pojazd może natomiast stać. Agitować nie wolno także w internecie.Komisja podkreśla, że zabroniona jest także agitacja w lokalu wyborczym polegająca m.in. na eksponowaniu symboli, znaków i napisów kojarzonych z kandydatami i komitetami wyborczymi. Kary za złamanie zakazu agitacji  Za złamanie zakazu agitacji wyborczej grozi grzywna. Najwyższa grzywna, od 500 tys. zł do 1 mln zł grozi za publikację sondaży w czasie ciszy wyborczej. Chodzi zarówno o sondaże przedwyborcze dotyczące przewidywanych zachowań wyborców, wyników wyborów, jak i sondaże prowadzone w dniu głosowania.PKW zaznacza jednocześnie, że o tym, czy coś stanowi złamanie zakazu agitacji wyborczej, mogą decydować tylko organy ścigania i sądy, a wyborca, który uzna, że naruszono ciszę wyborczą, powinien to zgłosić bezpośrednio policji lub do prokuratury.W niedzielnych wyborach parlamentarnych wybierzemy 460 posłów i 100 senatorów.",,
Posłowie KO udzielili poparcia rządowi. Teraz się tłumaczą,"We wtorek Sejm udzielił wotum zaufania nowemu gabinetowi premiera Mateusza Morawieckiego. Wniosek poparło 237 posłów, w tym dwóch posłów Koalicji Obywatelskiej. Oboje tłumaczą, że to pomyłka.","Podczas głosowania na sali plenarnej było 454 posłów. Większość bezwzględna wynosiła 228. Za wotum zaufania dla rządu głosował cały klub Prawa i Sprawiedliwości (235 posłów) i dwóch posłów Koalicji Obywatelskiej (Marek Hok i Gabriela Lenartowicz). Poseł Jacek Protas się wstrzymał, reszta klubu (129 posłów) była przeciwna.  Zarówno Hok, jak i Lenartowicz twierdzą, że doszło do pomyłki. „Problemy z nową karta do głosowania. Nie tylko moje, jak się okazało. Zdarzało się też w poprzedniej kadencji, ale nie dotyczyło tak newralgicznych głosowań” – napisała na Twitterze Gabriela Lenartowicz.",,
"5,5 tys. euro na koncie. Zbiórka pieniędzy dla rodzin górników","Ponad 140 tys. koron, czyli ok. 5,5 tys. euro zgromadzono do soboty na dwóch kontach, gdzie zbierane są pieniądze dla rodzin ofiar czwartkowej katastrofy w czeskiej kopalni Stonava k. Karwiny. W styczniu zapadnie decyzja, jak długo konta będą otwarte i kiedy pieniądze trafią do poszkodowanych.","W czwartkowej katastrofie w kopalni CSM w Stonawie koło Karwiny zginęło 13 górników – 12 z nich to Polacy. Dwaj ranni górnicy są w szpitalu w Ostrawie. Stan jednego z nich, który trafił do szpitala z ciężkimi poparzeniami, jest krytyczny.  Jeden z rachunków założył Związek św. Barbary, który od 2004 roku pomaga sierotom po górnikach. Przewodnicząca Związku Monika Nemcova powiedziała, że wpłaty napłynęły dotąd od 80 darczyńców.   Co najmniej dziesięcioro dzieci  Związek jest w trakcie ustalania precyzyjnych danych dotyczących członków rodzin ofiar katastrofy, do których mają trafić gromadzone na koncie środki. Już teraz wiadomo, że wśród bliskich ofiar jest co najmniej 10 dzieci.  Monika Nemcova oceniła, że zebrana od początku zbiórki kwota jest dobrym sygnałem, świadczącym o solidarności Czechów z osobami dotkniętymi tragedią. Zaznaczyła, że z powodu weekendu i zbliżających się świąt, kiedy banki nie pracują, trudno  podać precyzyjny stan konta pomocowego. – Zaraz po świętach sprawdzę stan konta i podam, ile pieniędzy udało nam się zgromadzić – zadeklarowała.  Na zamknięte w okresie świątecznym banki zwróciła uwagę także Karolina Preisingerova z Fundacji OKD, która również rozpoczęła zbiórkę środków dla rodzin ofiar. – Fundacja, wspólnie z Ostrawsko-Karwińskimi Kopalniami (OKD), założyła rachunek bankowy, z którego środki trafią do rodzin wszystkich ofiar – powiedziała. Jak podała, pomoc otrzymają wszystkie rodziny, nie tylko te, w których osierocone zostały dzieci. Rodziny zmarłych górników mogą liczyć nie tylko na solidarność ze strony darczyńców, ale także na wypłaty wynikające z umowy zbiorowej obowiązującej w czeskim przemyśle wydobywczym. Przewiduje ona, że w przypadku śmierci górnika zatrudnionego w kopalni OKD, firma wypłaci wdowie i uczącym się dzieciom (do 26. roku życia) odszkodowanie. Mogą je dostać także rodzice zmarłego, pod warunkiem, że prowadzili wspólne gospodarstwo domowe. Odszkodowanie wynosi 240 tys. koron, czyli ok. 9,4 tys. euro.  Jeszcze przed wypłaceniem odszkodowań – zaraz po świętach – rodziny ofiar dostaną zapomogi w wysokości do 10 tys. koron, czyli poniżej 400 euro.  Umowa zbiorowa jest wiążąca dla pracowników zatrudnianych na umowę o pracę przez OKD. Polscy górnicy takich umów nie mieli – byli zatrudniani przez polską firmę Alpex, która powinna wypłacać odszkodowania. Postanowiono jednak, że rodziny polskich ofiar dostaną świadczenia na takich samych zasadach jak Czesi.  – Spółka OKD jest przygotowana – we współpracy z firmą Alpex – zrealizować wypłaty odszkodowań na tych samych zasadach, jakie dotyczą rodzin naszych własnych pracowników – potwierdził rzecznik OKD Ivo Czelechovsky.  Premier Czech Andrej Babisz uznał takie rozwiązanie za sprawiedliwe i podczas piątkowej wizyty w kopalni CSM zapowiedział, że jeżeli OKD nie będzie mogła wypłacić odszkodowań, zrobi to państwo, które jest właścicielem górniczej spółki.  Do zapalenia i wybuchu metanu w kopalni CSM doszło w czwartek o godz. 17.16. Górnicy znajdowali się ok. 800 metrów pod ziemią. Zginęło 13 osób, w tym 12 Polaków i jeden Czech. Ciała 12 ofiar nadal znajdują się pod ziemią.",,
„Oni zawsze demonstrują przeciw katolicyzmowi”. Politycy o Paradach Równości,"– Do takich sytuacji dochodzi nagminnie, gdy demonstruje tzw. inna orientacja seksualna. Oni zawsze demonstrują przeciwko katolicyzmowi. Nie demonstrują tego, że chcą być wolni, równi, że chcą, żeby ich poważano. Oni chcą pokazać, co myślą o katolikach, o księżach, o Kościele – mówił w programie „Gość Wiadomości” Kosma Złotowski z PiS. – Wydaje mi się, że to jest za daleko idące stwierdzenie – zaprotestowała Urszula Pasławska. Posłanka z PSL przyznała jednak, że „w Polsce nie ma polityków, którzy oceniliby to pozytywnie”. Rozmowa dotyczyła m.in. sobotniego „nabożeństwa ekumenicznego” w wykonaniu Szymona Niemca.","Niemiec w sobotę, przed warszawską Paradą Równości zorganizował „nabożeństwo ekumeniczne”. – Żaden z kościołów Polskiej Rady Ekumenicznej nie ma nic wspólnego z Szymonem Niemcem – powiedział w niedzielę prezes Rady biskup Jerzy Samiec. Wcześniej zaniepokojenie w związku z „nabożeństwem ekumenicznym” wyraził m.in. rzecznik Konferencji Episkopatu Polski ks. Paweł Rytel-Andrianik. „Z wielkim niepokojem dowiadujemy się o kolejnych faktach i miejscach, w których dochodzi do obrażania Boga i ludzi wierzących” – napisał. – Do takich sytuacji dochodzi nagminnie, gdy demonstruje tzw. inna orientacja seksualna. Oni zawsze demonstrują przeciwko katolicyzmowi. Nie demonstrują tego, że chcą być wolni, równi, że chcą, żeby ich poważano. Oni chcą pokazać, co myślą o katolikach, o księżach, o Kościele, bo nie dostaje się innym wyznaniom. To ma miejsce w Polsce, ale też w całej Europie, gdzie takie parady się odbywają – ocenił w programie „Gość Wiadomości” Złotowski. – Wydaje mi się, że to jest za daleko idące stwierdzenie. W pana środowisku są również osoby, które nazywały się tęczowymi. Chociażby pan Piotr Guział, który był kandydatem na wiceprezydenta Warszawy, kiedy kandydował pan Patryk Jaki – oponowała Pasławska. W odpowiedzi usłyszała, że w dyskusji nie są krytykowane „środowiska tęczowe jako takie, tylko to, co robią”. – Nie tylko homoseksualiści biorą udział w tych marszach – zauważył Złotowski.  – Każda  skrajność, nierespektowanie prawa, upokorzenie kogokolwiek nie przystoi – oceniła posłanka PSL. Jak zauważyła, „pani Aleksandra Dulkiewicz dwa tygodnie temu wypowiedziała się bardzo krytycznie co do incydentów, które miały miejsce na marszu”. 25 maja, podczas piątego Trójmiejskiego Marszu Równości, w którym wzięła udział i objęła patronatem prezydent miasta, uczestnicy wędrowali z planszą, na której rysunek waginy zastąpił Najświętszy Sakrament. Prezydent Gdańska faktycznie skrytykowała prowokację, ale zrobiła to kilka dni po wydarzeniu. Na pytanie, czy prezydent Warszawy Rafał Trzaskowski powinien przeprosić za „ekumeniczną mszę” posłanka odparła: „Powinien się w jakiś sposób odnieść. Nie ma – myślę – w Polsce polityków, którzy oceniliby to pozytywnie”.",,
Korwin-Mikke podżegał do gwałtu? Twój Ruch zawiadomił prokuraturę,"Prokuratura Okręgowa w Warszawie wszczęła we wtorek śledztwo ws.
domniemanego podżegania do gwałtu oraz pochwalania pedofilii przez prezesa Kongresu Nowej
Prawicy Janusza Korwin-Mikkego.","Rzecznik Prokuratury Okręgowej w Warszawie Przemysław Nowak poinformował, że wpłynęło do nich zawiadomienie Anny Kubicy z Twojego Ruchu opopełnieniu przez lidera Nowej Prawicy dwóch przestępstw. Pierwsze miało polegać na publicznympodżeganiu do gwałtu. W jednym z programów telewizyjnych lider Nowej Prawicy na pytanie, czykobiety chcą być gwałcone, powiedział: – Gdyby pan znał się na kobietach, to by pan wiedział, żezawsze się troszeczkę gwałci. (...) One zawsze trochę udają, że się stawiają. Trzeba wiedzieć, kiedymożna, a kiedy nie można. Kobiety zawsze udają, że stawiają jakiś opór.W artykule pochwalał pedofilię?– Drugie zawiadomienie dotyczy publicznego pochwalania zachowań o charakterze pedofilskim, w związku z artykułem Korwin-Mikkegoz roku 2011 umieszczonym na jego stronie – zaznacza Przemysław Nowak.  Pytany o wybór Korwin-Mikkego do Parlamentu Europejskiego, który gwarantuje mu immunitet odchwili zaprzysiężenia, prok. Nowak odpowiedział, że immunitet jest przeszkodą prawną w postawieniuzarzutów, a nie we wszczęciu śledztwa. CZYTAJ TAKŻE  Trzy największe zaskoczenia eurowyborów, czyli drużyna Korwina",,
Waszczykowski o fundacji Kramka: Powinna być zawieszona,– Działania przeciwko demokratycznym państwom powinny być karane – powiedział w „Kwadransie politycznym” Witold Waszczykowski.  Były minister spraw zagranicznych skomentował w ten sposób doniesienia brytyjskiego dziennika „The Sunday Times” ws. antypaństwowej działalności Fundacji „Otwarty Dialog”.,"Brytyjski tygodnik „The Sunday Times” informuje, że szkockie firmy i znana w Polsce fundacja Ludmiły Kozłowskiej i Bartosza Kramka miały prowadzić działalność antypaństwową w Mołdawii.  – Program, który napisała Fundacja Otwarty Dialog, to lista sabotażu – powiedział. Przypomniał, że  domagano się przejęcia sejmu, wyłączenia prądu, zastopowania funkcjonowania administracji państwowej. – A to są działania zmierzające do przejęcia władzy w sposób niedemokratyczny – ocenił były szef polskiej dyplomacji.  Waszczykowski liczy na refleksję w tej sprawie w Niemczech, Brukseli, gdzie spotykano się z przedstawicielami tej fundacji. – I ktoś pójdzie po rozum do głowy i uzna, że tego typu trollowanie, agentura wpływu, nie może być akceptowana w demokratycznych państwach – stwierdził.  Waszczykowski podkreślił, że działania przeciwko demokratycznym państwom powinny być karane. Jego zdaniem fundacja powinna być zawieszona.– Ta sprawa powinna zostać podjęta przez polski wymiar sprawiedliwości na podstawie wiarygodnych materiałów przekazanych przez służby – powiedział.",,
Sąd Najwyższy odrzucił wniosek rodziny gen. Franco o zablokowanie ekshumacji,"Sąd Najwyższy Hiszpanii odrzucił wniosek rodziny generała Francisco Franco o zablokowanie ekshumacji i przeniesienia jego szczątków poza Dolinę Poległych (Valle de los Caidos), podmadryckie mauzoleum wojny domowej. Wciąż nieznane jest miejsce nowego pochówku Franco.","W werdykcie sąd oznajmił, że nie istnieją przesłanki do zatrzymania uruchomionej 8 listopada procedury administracyjnej, która ma na celu ekshumację Franco i złożenie jego szczątków w innym miejscu. Według rządu w Madrycie w wyniku decyzji Sądu Najwyższego istnieje możliwość ekshumacji Franco w styczniu 2019 r. Na początku listopada premier Pedro Sanchez poinformował, że ekshumacja i przeniesienie zwłok Franco będzie opóźnione. Dotychczas socjalistyczny gabinet zapowiadał, że ponowny pochówek generała odbędzie się najpóźniej do Bożego Narodzenia. Deklaracja szefa socjalistycznego rządu była trzecią zmianą terminu przeniesienia Franco poza mauzoleum wojny domowej w Dolinie Poległych. Wcześniej rząd wyznaczał maksymalną datę kolejnego pochówku na wrzesień, a następnie na 24 grudnia. Pochowaniu generała w Almudenie niechętny jest tymczasem rząd Sancheza. Socjalistyczny gabinet próbował wpłynąć na arcybiskupa Madrytu, aby ten zakazał pochówku Franco w stołecznej katedrze. Kardynał Carlos Osoro twierdzi jednak, że nie może tego zabronić, gdyż rodzina Franco ma własny grobowiec w krypcie tej świątyni. 13 września Kongres Deputowanych Hiszpanii wyraził zgodę na ekshumację i przeniesienie zwłok Franco poza Dolinę Poległych, gdzie generał został pochowany w 1975 r. Głosowanie odbyło się na podstawie sierpniowego dekretu gabinetu Sancheza. Rządzący od czerwca krajem socjaliści uznali przeniesienie generała za jeden ze swoich priorytetów. Według premiera pozostawanie na terenie mauzoleum w Dolinie Poległych ciała dyktatora, który zapoczątkował wojnę domową z lat 1936-1939, uwłacza pamięci ofiar tego konfliktu. Zapowiedź ekshumacji Franco spowodowała wzrost liczby zwiedzających Dolinę Poległych w tym roku. Władze mauzoleum szacują, że od stycznia do listopada 2018 r. przybyło tam łącznie ponad 340 tys. osób, czyli o 57,3 tys. więcej niż w całym 2017 r. Rekordowy był sierpień, kiedy do Valle de los Caidos przybyło 60 tys. osób.",,
Papież Franciszek: Martwi mnie homoseksualizm wśród księży i zakonników,"Papież Franciszek powiedział, że martwi go homoseksualizm wśród księży i zakonników. W wywiadzie-rzece „Siła powołania”, który ukaże się wkrótce w wielu krajach, ocenił, że Kościół nie podszedł w odpowiedni sposób do tej sprawy.","Odnosząc się do kwestii homoseksualizmu wśród duchowieństwa Franciszek, cytowany w piątek przez włoskie media, stwierdził: „To coś, co mnie martwi, bo może w pewnym momencie sprawa ta nie została dobrze rozwiązana”.– Na etapie formacji musimy bardzo troszczyć się o dojrzałość ludzką i uczuciową – dodał papież w rozmowie przeprowadzonej przez hiszpańskiego misjonarza, klaretyna Fernando Prado. Dodał, że niezbędny jest proces „rozeznania”. Bez niego, ostrzegł, „problemy rosną”.– Zdarza się, że na początku nie są widoczne, ale potem się ujawniają – zaznaczył Franciszek.Następnie stwierdził: „Sprawa homoseksualizmu jest bardzo poważna i wymaga odpowiedniego rozeznania wśród kandydatów od samego początku”.– Musimy być wymagający. W naszych społeczeństwach wydaje się wręcz, że homoseksualizm jest modny, a ta mentalność w pewien sposób oddziałuje także na życie Kościoła – oświadczył Franciszek. Opowiedział, że był u niego „zgorszony” biskup z wielkiej diecezji, który zdał sobie sprawę z tego, że są w niej księża-homoseksualiści i że musiał interweniować.– To jest rzeczywistość, której nie możemy zaprzeczyć – zauważył papież i dodał, że wiele podobnych przypadków jest też w życiu zakonnym. Jak ujawnił, od jednego z przełożonych zakonów usłyszał kiedyś, że „nie jest to poważna sprawa”. Tę postawę Franciszek uznał za „błąd”.W wywiadzie-rzece papież skrytykował też klerykalizm i ocenił, że można dostrzec go na przykład u osób, które „mają muchy w nosie”.– To ci, którzy zachowują się jak arystokraci w stosunku do innych  –  ocenił Franciszek. Zauważył, że ktoś taki „jest zawsze ponad resztą świętego ludu Bożego”. Zdaniem Franciszka, kiedy jest klerykalizm, „arystokratyzm” i „elitaryzm”, nie ma ludu Bożego.",,
B. prezes TS: byłem przeciwny wideoloteriom,"Były prezes Totalizatora Sportowego twierdzi, że sprzeciwiał się wprowadzeniu wideoloterii na rynek polski, gdyż nie było ku temu przesłanek ekonomicznych.  Mirosław Roguski zeznaje przed sejmową komisją do zbadania afery hazardowej.","Przesłuchiwany świadek podkreślił, że za jego kadencji przeprowadzano analizy dotyczące opłacalności wideoloterii dla budżetu państwa i Totalizatora Sportowego. Ich założeniem miały być ogromne kumulacje i – dotąd niespotykane w naszym kraju – wygrane.On sam sprzeciwiał się ich wprowadzeniu na polski rynek.  Mirosław Roguski twierdzi, że nie było ku temu przesłanek ekonomicznych. Jak wyjaśnił, było to bezcelowe przy miliardowych inwestycjach w gry liczbowe. Jak zaznaczył, wprowadzenie wideoloterii oznaczałoby inwestycję rzędu 2 miliardów złotych, przy negatywnych konsekwencjach – o 50 procent mniejszych wpływach z podatków i o 100 procent mniejszych wpływach z dopłat.  –  Kontrola nad wideoloteriami oznacza kontrolę globalnych firm –   nie ma wątpliwości były prezes Totalizatora.Podobnego zdania był  szef klubu PO Zbigniew Chlebowski. Już po wybuchu afery hazardowej  stwierdził, że stawką w całej sprawie nie były dopłaty do automatów hazardowych, lecz właśnie wprowadzenie wideoloterii. Jego zdaniem, wprowadzenie ich na polski rynek oznaczałoby, że automaty do hazardu można by było postawić praktycznie wszędzie. Mirosław Roguski był szefem Totalizatora Sportowego od listopada  2001 r. do stycznia  2006 r. W mediach określany jest jako „człowiek Leszka Millera”. Krytykowany za zachowawczość został odwołany, mimo że po wygranych przez PiS wyborach deklarował wsparcie finansowe toruńskiej uczelni ojca Rydzyka.Wiesław Kaczmarek, były minister skarbu, oskarżył go o „ubeckie intrygi” i zbieranie haków, m.in. na niego. Inny członek zarządu TS zarzucił mu łamanie prawa i indolencję. Przed komisją hazardową miał dzisiaj stanąć także prezes GTech Polska Jacek Kierat, ale przesłał zwolnienie lekarskie. W oświadczeniu złożonym komisji napisał, że jego stan zdrowia nie pozwala na składanie zeznań.",,
"Najpierw emeryturę zmarłego inkasował syn, potem wnuk. Za pomocą kart płatniczych","Mężczyznę, który posługując się kartami płatniczymi nieżyjącego od czterech lat dziadka oraz zmarłego w kwietniu br. ojca wypłacił ponad 8 tys. zł, zatrzymali funkcjonariusze z Jeleniej Góry – poinformowała w czwartek podinsp. Edyta Bagrowska, oficer prasowy jeleniogórskiej policji.","Jak ustalili funkcjonariusze, 42-latek w okresie od 25 kwietnia do 1 lipca br. 28 razy wypłacił z bankomatu gotówkę, posługując się kartami zmarłych ojca i dziadka. Łącznie mężczyzna wypłacił ponad 8 tysięcy złotych.  Policjanci prowadząc czynności w tej sprawie ustalili, że dziadek 42-latka zmarł cztery lata temu i od tego czasu do 1 lipca br. na jego konto wpływała emerytura.  Po śmierci dziadka, w listopadzie 2015 roku, kartę przejął ojciec podejrzanego, który od tego czasu korzystał z wpływających na konto zmarłego pieniędzy. Mężczyzna zmarł w kwietniu br. Od tego czasu do 1 lipca br. kartami zarówno zmarłego ojca, jak i dziadka, posługiwał się 42-latek.  Mężczyzna będzie odpowiadał za kradzieże z włamaniem (bo tak jest kwalifikowane posługiwanie się cudzą kartą płatniczą), za co grozić mu może nawet do 10 lat pozbawienia wolności.",,
Atak nożownika w Ravensburg. Kilka osób ciężko rannych,Młody mężczyzna zaatakował nożem przechodniów w miejscowości Ravensburg w Badenii Wirtembergii (Niemcy). Ranił kilka osób. Policja ujęła nożownika.,"Do tragedii doszło w centrum Ravensburga. Mody mężczyzna z nieznanych do tej pory powodów ranił nożem kuchennym ludzi na ulicy. Troje z nich odniosło ciężkie obrażenia, jedna osoba walczy w szpitalu o życie. Policja zaraz po ataku zatrzymała sprawcę. W tej chwili nie ma dowodów no to, by był to atak terrorystyczny. – Wszystko wskazuje na to, że sprawca działał samodzielnie - powiedział szef policji w Revensburgu Armin Rau. Policja nie ujawnia w tej chwili żadnych szczegółów zdarzenia, nie podano ani nazwiska, ani narodowości nożownika.",,
„Po raz kolejny: nie było tajnych więzień CIA”,"– Proszę pamiętać, że inaczej mówi się o pewnych sprawach teraz, a inaczej wtedy, kiedy od szybkości podjęcia decyzji zależy los setek, a nawet setek tysięcy ludzi – powiedział szef SLD Leszek Miller, który w okresie, kiedy funkcjonowanie tajnych więzień CIA miało mieć miejsce na terenie Polski, był szefem rządu.","Europejski Trybunał Praw Człowieka odtajnił rozpoznawanie skargi Saudyjczyka Abd al-Rahima al-Nashiriego, który miał być więziony w domniemanym więzieniu CIA w Polsce. Decyzja zapadła prawdopodobnie 22 stycznia. Adwokaci al-Nashiriego zaskarżyli do Strasburga „przewlekłość i nieefektywność polskiego śledztwa” w 2011 r.Miller, pytany przez Danutę Holecką, czy ma wiedzę na temat istnienia tajnych więzień CIA na terenie naszego kraju, po raz kolejny odpowiedział „nie”. Sam fakt skarżenia się na przewlekłość polskiego śledztwa skomentował tak: – (…) Sprawa ta wynika z faktu, że morderca i terrorysta – poprzez swoich sowicie opłacanych prawników – skarży się, że w Polsce przewleka się postępowanie prokuratorskie. Chciałby, by polski wymiar sprawiedliwości pracował tak, jak to sobie wyobraża. Mam nadzieję, że będzie on pracował tak, jak wynika to z naszych ustaw i procedur.Szef SLD zaznaczył w TVP Info, że zarówno byli prezydenci – Aleksander Kwaśniewski i Lech Kaczyński, jak i byli premierzy – Kazimierz Marcinkiewicz i Jarosław Kaczyński wiedzieli o współpracy naszego kraju z Centralną Agencją Wywiadowczą. Na ten temat „wypowiadali się ludzie z różnych brzegów naszej polskiej sceny politycznej”.– Nie jest tajemnicą, że służby specjalne w sojuszniczych krajach Unii Europejskiej czy NATO ściśle ze sobą współpracują. Natężenie tej współpracy jest różne i wynika z oceny zagrożenia terrorystycznego – wskazał Miller.– Mówimy o okresie po 11 września 2001 r. (atak na wieże WTC w Nowym Jorku – red.), kiedy zamordowano 2,5 tysiąca niewinnych ludzi; pamiętamy sceny, kiedy mężczyźni i kobiety skakali z płonących wież; pamiętamy huk ciał uderzających o beton; pamiętamy nasze wyrazy solidarności i współczucie z narodem amerykańskim, a potem hiszpańskim. Tam zginęli również Polacy. W tamtym okresie współpraca z USA była ścisła – powiedział szef Sojuszu.Miller wskazał jednocześnie, że to amerykańskie sądy powiedziały: najważniejszy jest interes obywatela i interes Stanów. – Tak powinno być wszędzie. Tak powinno też być u nas. Jeśli ktoś tego nie rozumie, stoi po stronie terrorystów i morderców. Każdy musi sobie na to odpowiedzieć – dodał.– Proszę pamiętać, że inaczej mówi się o pewnych sprawach teraz, a inaczej wtedy, kiedy od szybkości podjęcia decyzji zależał los setek, a nawet setek tysięcy ludzi. Polski rząd zareagował właściwie na te rewelacje płynące ze Strasburga. To, co Trybunał zrobił, to sygnał dla polskiego rządu, że chce jak najszybciej polski wątek całej sprawy zakończyć – uważa Miller.– Trybunał mówi: odtajnimy wszystko, co nam przyślecie. Wie, że polski rząd nic nie wyśle, że nie będzie narażał bezpieczeństwa własnych obywateli. Tylko w przypadku rozpadu polskiego państwa można byłoby na to liczyć – tłumaczy. .Gość TVP Info, proszony o odniesienie się do słów senatora Józefa Piniora, który twierdzi, że widział dokument z podpisem Leszka Millera, pozwalający na istnienie tajnych więzień na terenie Polski, powiedział: – Jeśli mówi, że widział dokument, że istnieje on z moim podpisem, po prostu kłamie. Al-Nashiri nie był jedynym więźniem?Jak dowiedziała się „Panorama” TVP2, 28 stycznia br. została złożona do ETPC wstępna skarga pełnomocników Abu Zubaidy, drugiego z Saudyjczyków, który ma status pokrzywdzonego w polskim śledztwie ws. tajnych więzień CIA w Polsce. Zubaida utrzymuje, że był w Polsce przetrzymywany i torturowany. CIA przyznała, że na nim wypróbowywano wszystkie rodzaje wzmocnionych technik przesłuchań.Amerykanie uznają al-Nashiriego za sprawcę ataku terrorystycznego na okręt amerykańskiej marynarki wojennej USS Cole w 2000 r. w Jemenie. Został on schwytany w Dubaju dwa lata po zamachu. Według doniesień AP w grudniu 2002 r. był w tajnym więzieniu w Polsce – zaledwie kilka dni po jego otwarciu. Al-Nashiri miał być przetrzymywany na terenie Polski w okresie 5 grudnia 2002 r. – 6 czerwca 2003 r. W trakcie przesłuchań prowadzonych w tym okresie dochodzić miało do sytuacji naruszających prawa mężczyzny. W toku prowadzonego od sierpnia 2008 r. tajnego śledztwa w sprawie domniemanych więzień CIA w Polsce prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm.",,
Pinkas: Papierosy powinny być ekstremalnie drogie,"Musimy być krajem pryncypialnym i doprowadzić do sytuacji, żeby Polska w 2030 r. była wolna od tytoniu – powiedział główny inspektor sanitarny. Jarosław Pinkas ocenił, że papierosy powinny być ekstremalnie drogie, a podwyższona akcyza to najlepszy podatek na zdrowie.","Główny inspektor sanitarny wraz ze specjalistami spotkał się z dziennikarzami z okazji Światowego Dnia Rzucania Palenia, który przypada co roku w trzeci czwartek listopada.– To bardzo ważny dzień, w którym inspirujemy Polaków do tego, żeby rzucili zgubny nałóg. Palenie papierosów jest zgubnym nałogiem – 70 tys. zgonów w ciągu roku, ogromne koszty systemu opieki zdrowotnej na leczenie chorób odtytoniowych. Nie stać nas na to, żeby wydawać ogromne pieniądze na to, co sami sobie zapracowaliśmy. Nie musimy chorować na choroby odtytoniowe. Musimy być krajem pryncypialnym i doprowadzić do sytuacji, żeby Polska w 2030 r. była wolna od tytoniu. Wiele europejskich krajów idzie tą drogą i mam nadzieję, że 2030 r. rzeczywiście będzie rokiem, w którym z przestrzeni publicznej znikną papierosy – podkreślił Pinkas. Z prowadzonych co dwa lata badań dotyczących palenia tytoniu wynika, że spada odsetek regularnych palaczy – w 2011 r. paliło 31 proc. Polaków, a obecnie 21 proc. Pikas zaznaczył, że ciągle za dużo Polaków pali, ale na szczęście zachowany jest trend spadkowy. – Widać, że idziemy dobrą drogą. Ten trend musi zostać zachowany i w istotny sposób przyspieszony. Na 80 proc. chorób pracujemy sami, m.in. poprzez palenie tytoni – dodał główny inspektor sanitarny. Pinkas powiedział, że jest zwolennikiem podwyższenia akcyzy na papierosy, bo cena jest istotnym elementem ograniczającym dostęp do tego typu substancji.– Alkohol powinien być znacznie droższy, papierosy powinny być ekstremalnie drogie, już nie mówiąc, że wszystkie inne substancje zawarte w różnych elementach zastępczych typu e–papierosy powinny być również bardzo wysoko opodatkowane. To jest dla zdrowia Polaków. To nie jest tak, że to jest łupienie społeczeństwa, to jest najlepszy podatek na zdrowie – przekonywał. „wstrzymaj palenie, zacznij chodzenie” Prezes Polskiego Towarzystwa Chirurgii Naczyniowej prof. Arkadiusz Jawień podkreślił, że choroby odtytoniowe w poważnym stopniu są przyczyną chorób naczyń obwodowych, które dotyczą nóg. – Na świecie co 30 sekund wykonywana jest amputacja kończyny dolnej, m.in. z powodu palenia papierosów i cukrzycy. Jako Towarzystwo promujemy maksymę „wstrzymaj palenie, zacznij chodzenie”. Ta maksyma pokazuje, że jeśli ograniczylibyśmy palenie od minimum, to nie tylko lepiej będziemy funkcjonować, lepiej chodzić, ale my jako chirurdzy będziemy dokonywali dużo mniej amputacji – mówił. Prezes Polskiego Towarzystwa Kardiodiabetologicznego płk prof. Leszek Markuszewski podał statystyki, z których wynika, że 50 proc. Polaków umiera z powodu chorób układu sercowo–naczyniowego, co roku 120 tys. interwencji w ostrych zespołach wieńcowych dokonywanych jest w 170 pracowniach hemodynamicznych i 90 tys. Polaków umiera z powodu zawału serca. – Naprawdę jest o co walczyć. Palenie tytoniu jest jednym ze znanych, chyba najlepiej rozpoznanych czynników ryzyka chorób układu sercowo–naczyniowego, ale na szczęście jest to czynnik modyfikowalny, zależny od nas – mówił. Przewodniczący Sejmowej Komisji Zdrowia Tomasz Latos podkreślił, że przed laty posłów połączyła idea przyjęcia dobrej i nowoczesnej ustawy, której skutkiem było ograniczenie palenia tytoniu – Polska dołączyła do krajów, które wprowadziły strefy wolne od tytoniu. Wskazał, że po latach warto przyjrzeć się funkcjonowaniu ustawy i może zastanowić się nad rozwiązaniami dalszego ograniczania czy w przyszłości wyeliminowania palenia.",,
„Oskarowe kostiumy Barbary Ptak”,"Znamy ją z takich filmów jak „Faraon” Jerzego Kawalerowicza, czy „Noce i dnie” Jerzego Antczaka. Barbara Ptak jest jedną z najsłynniejszych polskich scenografek i twórczynią zjawiskowych kostiumów. W Katowicach inaugurację Muzeum Barbary i Stanisława Ptaków (mąż artystki był znanym śpiewakiem) uświetniła premiera filmu dokumentalnego poświęconego pani Barbarze.","Pracowała z największymi – Andrzejem Wajdą, Romanem Polańskim, Jerzym Antczakiem, czy Kazimierzem Kutzem. Stworzyła kostiumy do ponad 70 filmów i blisko 130 inscenizacji teatralnych w Polsce i za granicą. Pytana o swój najważniejszy film, odpowiada: „Ziemia obiecana”. – Andrzej Wajda studiował na ASP i porozumienie pomiędzy nami było błyskawiczne i pozwalał mi na wszystko, w związku z czym mogę powiedzieć, że w tym filmie spełniły się moje wszystkie zamierzenia plastyczne – podkreśla Barbara Ptak.To ona ubierała Barbarę Niechcic w „Nocach i dniach”, czy aktorki w „Królowej Bonie”. Część z tych kostiumów, a także osobiste drobiazgi państwa Ptaków, zebrano w katowickim muzeum ich imienia. To ich dawne mieszkanie. – To jest dla ludzi najciekawsze - zobaczyć, jak ci ludzie mieszkali - jakie mieli łóżko, jakie mieli krzesło – podkreśla Jadwiga Lipońska-SajdakMuzeum powstawało dwa lata. Dokładnie tyle, ile dokument w reżyserii Krzysztofa Korwin-Piotrowskiego. „Oskarowe kostiumy Barbary Ptak” to film, w którym bohaterami są dzieła wybitnej kostiumolożki. – Ciągle mówi się o reżyserach, scenografach, kompozytorach, a zapomina się o autorach kostiumów – uważa Korwin-Piotrowski.W filmie, o współpracy z Barbarą Ptak opowiadają reżyserzy i aktorzy. – Uchodziłam za bardzo bogatą osobę dzięki tym kostiumom, dlatego że ludzie sobie nas utożsamiają z rolą, jak zobaczyli mnie w stroju koronacyjnym, a to wszystko było robione w Jablonexie, to myśleli że ja jestem multimilionerką! – powiedziała Anna Dymna.Dziś dokument zobaczą goście benefisu, premierę telewizyjną zaplanowano na luty przyszłego roku. Oczywiście w telewizyjnej Dwójce.",,
„Poprzednik Tuska był przykładem polityka bezstronnego”,"– Do tej pory przed Donaldem Tuskiem mieliśmy tylko jednego przewodniczącego Rady Europejskiej, był to Herman Van Rompuy, były premier Belgii. Polityk bardzo szanowany. Podczas pełnienia tej funkcji nie angażował się w sprawy wewnętrzne Belgii, ponieważ uważał, że to mu nie przystoi. Van Rompuy był bardzo dobrym przykładem polityka, który potrafił w sposób rzetelny i bezstronny wypełniać swoje funkcje – skomentowała dla portalu tvp.info Dominika Ćosić, korespondentka TVP w Brukseli.","Nie milkną echa środowej rezolucji przegłosowanej m.in. głosami europosłów Platformy Obywatelskiej. Donald Tusk postanowił skrytykować polski rząd za pomocą Twittera, pisząc „Alarm! Ostry spór z Ukrainą, izolacja w Unii Europejskiej, odejście od rządów prawa i niezawisłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie”. Dominika Ćosić zwróciła uwagę na piastowane przez Donalda Tuska stanowisko. – Ten wpis zdumiał mnie, ponieważ funkcja przewodniczącego Rady Europejskiej z natury rzeczy cechuje się bezstronnością. Każda osoba, która sprawuje tę funkcję, powinna być przede wszystkim bezstronna i neutralna politycznie, co oznacza, że nie powinna się angażować w wewnętrzne sprawy krajów  członkowskich, a najbardziej kraju z którego pochodzi – powiedziała.",,
"„Wszędzie odmowy, absolutnie bezprawne”. Nawalny pozywa Putina","Sąd w Moskwie zarejestrował w piątek pozew opozycjonisty Aleksieja Nawalnego przeciwko prezydentowi Władimirowi Putinowi. Nawalny skarży się w pozwie na masowe zakazywanie wieców jego zwolenników i ocenia, że działania te koordynuje administracja prezydenta.","Pozew zarejestrowano w piątek i „zostanie on rozpatrzony w trybie przewidzianym przez prawo” – przekazały służby prasowe sądu rejonu Twerskiego w Moskwie.Według Nawalnego jego zwolennicy stykają się z systematycznym odrzucaniem wniosków o przeprowadzenie wieców z jego udziałem. Opozycjonista wskazał, że łączna liczba odmów przekroczyła już 770. Nawalny argumentuje, iż odmowy te naruszają jego prawa konstytucyjne i że prezydent Rosji, który jest gwarantem konstytucji, nie wywiązuje się ze swoich zobowiązań.",,
„Ten wybór będzie miał pozytywne skutki dla Polski”,"Pozytywne dla Polski, choć nie radykalnie zmienne  – skutki wstępnego wyboru socjalisty Francois  Hollande’a na prezydenta Francji przewiduje były ambasador strefy francuskojęzycznej i wykładowca Akademii Finansów dr Janusz Mrowiec. Jak ocenił, polityka Hollande'a  stwarza szanse zahamowania Unii dwóch prędkości oraz powrót do koncepcji integracji, którą prezentuje Polska. – Należy się liczyć również ze wzmocnieniem Trójkąta Weimarskiego – powiedział.","– Myślę, że między Polską a Francją będzie dobry klimat. Hollande wywodzi się zgrupy lewicowej, w której było kilku wpływowych polityków, którzy w jakiśsposób byli związani z Polską. Należał do niej na przykład Lionel Jospin,którego żona ma korzenie polskie – mówił dr Mrowiec. Zauważył, że wizyta Hollande’a w Polsce z  9 marca była bardzo satysfakcjonująca.– Hollande miał spotkanie z prezydentem  Bronisławem Komorowskim,szefem SLD Leszkiem Millerem, w siedzibie jednej z gazet  prowadziłdyskusję z Aleksandrem Kwaśniewskim; w spotkaniu tym uczestniczył ministerfinansów Jacek Rostowski i były premier Tadeusz Mazowiecki. Wprawdzieniektórzy w Polsce zgłaszali zarzuty, że nie przyjął go premier Donald Tusk,ale Hollande jest na tyle doświadczonym politykiem, że chyba w pełnizrozumiał to, że niezręcznie byłoby Tuskowi go przyjmować – zaznaczył. Socjaliści bliscy POMrowiec zwrócił uwagę, że programy francuskiej Partii Socjalistycznej i Platformy Obywatelskiej niewiele się różnią, poza sferą społeczną prawegoodłamu PO. W kwestiach gospodarczych różnice są znikome, więc nie będąstanowiły żadnego problemu w relacjach. – Zadaniem Polski będzie teraz poszukiwanie elementów wspólnych, które będziemożna razem realizować – powiedział. – Wybór socjalisty na prezydenta Francji może spowodować pewien zwrot w lewo wcałej Unii Europejskiej. Jeśli chodzi o relację Francji z Niemcami, wydaje misię, że bardzo szybko kanclerz Angela Merkel nawiąże współpracę z Hollandem.Zresztą Hollande zapowiadał, że pierwszą wizytę złoży w Niemczech. Myślę też,że znacznie poprawią się stosunki pomiędzy Francją a Wielką Brytanią – ocenił, dodając opinię, że rządy Hollande’a zapowiadają się na „zdecydowanie bardziej wyważone” niż  prezydenta Sarkozy'ego. –  Sarkozy nie zaprezentował się jako mążstanu. Dał się poznać jako człowiek arogancki, co we Francji i za granicąjest nieakceptowane. Nie pomógł mu na pewno kryzys, a jego wysiłki, żebypodnieść warunki funkcjonowania gospodarki kraju, okazały sięniewystarczające  – argumentował.",,
10 kwietnia nie zmienił polskiej polityki,"Po katastrofie Tu-154M z 10 kwietnia polska polityka się w ogóle nie zmieniła – uważa 64 proc. ankietowanych przez CBOS. 31 proc. badanych dostrzega jednak jakiekolwiek zmiany: zarówno na lepsze, jak i na gorsze. Polacy odpowiedzieli również na pytania m.in. o relację Kościół-państwo, podatki, prywatyzację oraz stosunek do demokracji.","Spośród 31 proc. respondentów, które oceniły, że po katastrofie smoleńskiej zmieniło się coś na polskiej scenie politycznej, 1 proc. uważa, że „wiele zmieniło się na lepsze”, 20 proc. uznało, że „trochę zmieniło się na lepsze”, 7 proc. oceniło, że „trochę zmieniło się na gorsze”, 3 proc. – że „wiele zmieniło się na gorsze”.Katastrofa smoleńska – jak wynika z sondażu – wywarła również stosunkowo niewielki wpływ na stosunek ankietowanych do polityki. Zdaniem 60 proc. katastrofa, w ogóle nie wpłynęła na ich stosunek do polityki, 22 proc. uznało, że miała wpływ, ale w niewielkim stopniu, 9 proc. badanych stwierdziło, że wpłynęła ona na to w dość dużym stopniu. Bardzo duży wpływ katastrofa wywarła na stosunek 5 proc. respondentów do polityki, a 4 proc. nie wyraziło swej opinii.CBOS badał też, co stało się z wyborcami, którzy w 2005 r. głosowali w wyborach prezydenckich na Lecha Kaczyńskiego, czy w tegorocznych wyborach oddali oni swój głos na brata zmarłego prezydenta, szefa PiS Jarosława Kaczyńskiego. Większość elektoratu Lecha Kaczyńskiego z II tury wyborów 2005 r. – 70 proc. – oddała głos na J. Kaczyńskiego, a większość wyborców Donalda Tuska z wyborów sprzed 5 lat (69 proc) w tegorocznym głosowaniu poparła Bronisława Komorowskiego.Pozostała część elektoratu Tuska, głosowała głównie na szefa SLD Grzegorza Napieralskiego, jedynie niewielka grupa (4 proc.) na kandydata PiS. Z kolei 13 proc. wyborców Lecha Kaczyńskiego z II tury wyborów 2005 r. oddało głos w I turze tegorocznych wyborów na Komorowskiego, a 7 proc. na kandydata SLD.CBOS badał też, czym kierowali się wyborcy, wybierając kandydata, na którego oddadzą głos. Na wybór istotny wpływ ma m.in. autoidentyfikacja na osi lewica-prawica.18 proc. badanych określiło swoje poglądy jako lewicowe, 30 proc. odnajduje się po prawej stronie skali. Najwięcej osób – 33 proc. – deklaruje poglądy centrowe (w tej grupie są jednak zarówno ci, którzy rzeczywiście mają poglądy centrowe, jak i osoby nieodnajdujące się na osi lewica-prawica i wybierające wartość ze środka skali).Respondenci określali też miejsce na osi lewica-prawica obu kandydatów z II tury – obaj: Komorowski i Kaczyński uznawani są za kandydatów prawicowych, choć prezes PiS uznawany jest za bardziej prawicowego niż jego konkurent.W kwestii prywatyzacji większość respondentów opowiada się za pozostawieniem znacznej liczby przedsiębiorstw w rękach państwa (70 proc. wybiera punkty na skali od 6 do 10, podczas gdy tylko 15 proc. wskazuje na przedział od 0 do 4). Kościół powinien być oddzielony od państwaRównież w kwestii roli Kościoła w Polsce respondenci są stosunkowo jednomyślni – 83 proc. jest zdania, że Kościół powinien być oddzielony od państwa i nie powinien zajmować się polityką, w tym ponad dwie trzecie (68 proc.) wybiera wartość 0, a więc zdecydowanie zgadza się z tym stwierdzeniem.Respondenci są bardziej podzieleni, jeśli chodzi o kwestię podatków: 55 proc. opowiada się za większymi podatkami dla osób lepiej zarabiających, a 32 proc. uważa, że wszyscy powinni płacić taki sam podatek. Po obu stronach znaczna liczba respondentów wybiera odpowiedzi skrajne (odpowiednio 34 proc. dla wartości 0 i 21 proc. dla wartości 10).Bardzo zadowolonych ze sposobu, w jaki demokracja funkcjonuje w naszym kraju jest 3 proc. ankietowanych, raczej zadowolonych jest 46 proc.; raczej niezadowolonych jest 32 proc., bardzo niezadowolonych jest 10 proc. 8 proc. badanych nie wyraziło opinii, 1 proc. odmówił odpowiedzi.34 badanych (28 raczej, a 6 zdecydowanie) uważa, że niekiedy rządy niedemokratyczne mogą być bardziej pożądane niż rządy demokratyczne. Ze stwierdzeniem, że czasem rządy niedemokratyczne mogą być bardziej pożądane nie zgadza się 40 proc. badanych (w tym 10 proc. zdecydowanie).Odpowiadając na pytanie, czy dla ludzi takich jak oni nie ma w gruncie rzeczy znaczenia, czy system jest demokratyczny, czy też niedemokratyczny, w większości (53 proc.) ankietowani nie zgodzili się z tym stwierdzeniem. 37 proc. uważa natomiast, że nie ma znaczenia, czy rządy są demokratyczne czy niedemokratyczne.CBOS przeprowadził sondaż w dniach 8-14 lipca 2010 r. na liczącej 899 osób reprezentatywnej grupie dorosłych mieszkańców Polski.",,
Scheuring-Wielgus: Chciałabym postawić Kościół rzymskokatolicki przed Trybunałem w Hadze,"Chciałabym doprowadzić do postawienia Kościoła rzymskokatolickiego przed Trybunałem w Hadze. Dlatego rozważam start w wyborach do PE. Chciałabym w tym uczestniczyć – powiedziała posłanka partii Teraz! Joanna Scheuring-Wielgus, pytana o jej ewentualny start w wyborach do Parlamentu Europejskiego. Dzień wcześniej lider tej partii Ryszard Petru ujawnił, że „większość posłów jego partii wystartuje do PE”. Wynika z tego, że będzie to co najmniej dwóch kandydatów.","W środę posłanka Scheuring-Wielgus, prezes fundacji „Nie lękajcie się” Marek Lisiński oraz stołeczna radna Agata Diduszko-Zyglewska spotkali się z papieżem Franciszkiem i przekazali mu raport o zaniechaniach i braku reakcji polskiego Kościoła na przypadki pedofilii wśród księży.– To jest bardzo symboliczne. Są w Kościele osoby, które nie są głuche na wołanie o pomoc – mówiła w TOK FM Sheuring-Wielgus o spotkaniu z papieżem. – Teraz piłka jest po stronie papieża Franciszka. W Chile dostał podobny raport i zareagował. Liczę na to, że reakcja w którymś momencie nastąpi – mówiła.Sheuring-Wielgus, która obok lidera partii Ryszarda Petru i posłanki Joanny Schmidt tworzą Teraz!, oznajmiła, że chce postawić Kościół rzymskokatolicki przed Międzynarodowym Trybunałem Sprawiedliwości w Hadze. – Dlatego rozważam start w wyborach do PE. Chciałabym w tym uczestniczyć – zaznaczyła przy tym.Z kolei sam Petru w radiu RMF FM zdradził, że większość z posłów Teraz! wystartuje w wyborach do PE.",,
„Newsweek” ma sprostować „polskie obozy”. RAŚ radzi skargę do Trybunału Praw Człowieka,"Ruch Autonomii Śląska zaapelował do „Newsweeka”, aby – po odmowie przyjęcia do rozpoznania przez Sąd Najwyższy skargi kasacyjnej – wystąpił do Europejskiego Trybunału Praw Człowieka. Chodzi o skargę dotyczącą nakazu sprostowania przez tygodnik informacji, że w Polsce znajdowały się polskie obozy koncentracyjne.","Jerzy Gorzelik, przewodniczący Ruchu Autonomii Śląska, rozesłał oświadczenie, w którym zaznaczył m.in., że „orzeczenie Sądu Najwyższego, nakazujące redakcji »Newsweeka« sprostowanie rzekomo fałszywej informacji o funkcjonowaniu od 1945 r. polskich obozów koncentracyjnych, wyczerpuje procedurę przed wymiarem sprawiedliwości Rzeczypospolitej”.„Oznacza też wyniesienie historycznego kłamstwa do rangi prawa, co nie może pozostać bez reakcji nie tylko śląskich środowisk, ale wszystkich, którym drogie są prawda i wolność słowa. Po raz kolejny – podobnie jak w sprawie Stowarzyszenia Osób Narodowości Śląskiej, któremu odmówiono rejestracji – Sąd Najwyższy wystąpił w uwłaczającej powadze tej instytucji roli pacynki polskiego nacjonalizmu” – ocenił lider RAŚ.„Do redakcji »Newsweeka« apelujemy, by nie ulegała presji przebranego w sędziowską togę łgarstwa i by upominała się o prawo do prawdy przed Europejskim Trybunałem Praw Człowieka. Mieszkańców Górnego Śląska i innych regionów Rzeczypospolitej wzywamy do udziału w przyszłorocznych obchodach 75. rocznicy Tragedii Górnośląskiej” – wezwał Gorzelik. „Stwórzmy wspólnotę wspartą na fundamencie tych wartości, stając w miejscach, gdzie funkcjonariusze Polski Ludowej zadawali cierpienie niewinnym ludziom, którzy nie pasowali do wizji jednolitego narodowo społeczeństwa. Upomnieć się o niezatrutą toksyną prymitywnego nacjonalizmu pamięć – to właściwy sposób uczczenia ofiar represji” – dodał. Przypomnijmy – o decyzji Sądu Najwyższego poinformowała we wtorek fundacja Reduta Dobrego Imienia, której prezes Maciej Świrski w styczniu 2018 r. wygrał sprawę z redaktorem naczelnym Newsweek.pl. Chodziło o sprostowanie wskazujące, że nieprawdziwa jest informacja o tym, że w Polsce znajdowały się polskie obozy koncentracyjne, utworzone przez Polaków. Sporny okazał się artykuł Pauli Szewczyk o książce „Mała Zbrodnia” Marka Łuszczyny, zatytułowany „Po wyzwoleniu nazistowskich obozów Polacy ponownie je otworzyli? »Mała zbrodnia« Marka Łuszczyny”, opublikowany w styczniu 2017 r. na portalu Newsweek.pl. Chodzi o podległe Ministerstwu Bezpieczeństwa Publicznego obozy, w których tuż po zakończeniu II wojny światowej przetrzymywano osoby uznawane za „zbrodniarzy faszystowsko-hitlerowskich”, podejrzewane o wrogi stosunek do władzy. Więźniowie byli przetrzymywani na terenie byłych niemieckich obozów koncentracyjnych, działających np. w Jaworznie czy Świętochłowicach-Zgodzie.Świrski wystąpił początkowo o opublikowanie przez Newsweek.pl oświadczenia punktującego „błędy historyczne” zawarte w artykule. Zażądał określenia, że działające podczas II wojny światowej na terenie Polski nazistowskie obozy koncentracyjne były obozami niemieckimi. Wniósł o zaznaczenie w sprostowaniu, że nieprawdziwa jest informacja, jakoby w Polsce znajdowały się polskie obozy koncentracyjne utworzone przez Polaków – Rosjanie na terenie Polski stworzyli komunistyczne obozy pracy. Domagał się też wskazania, że filię obozu w Auschwitz-Birkenau po II wojnie światowej otworzyli Sowieci. Newsweek.pl odmówił publikacji sprostowania, przez co sprawa trafiła do sądu. RDI relacjonowała następnie, że od wyroku ze stycznia 2018 r. redaktor naczelny Newsweek.pl odwołał się, jednak w maju 2018 r. sąd apelacyjny orzekł, że ma on opublikować sprostowanie. We wrześniu ub. roku pozwany złożył skargę kasacyjną do Sądu Najwyższego, a w październiku Świrski złożył pismo z wnioskiem o odmowę przyjęcia przez SN skargi do rozpoznania lub o oddalenie skargi. „Sąd Najwyższy postanowieniem z dnia 12 lipca 2019 r. podzielił argumentację Świrskiego, odmawiając przyjęcia skargi kasacyjnej do rozpoznania” – napisano w informacji RDI. Marsze na Zgodę są jednym z głównych elementów obchodów przypadającego w ostatnią niedzielę stycznia Dnia Pamięci o Tragedii Górnośląskiej 1945.Obóz w Świętochłowicach-Zgodzie, będący wcześniej filią hitlerowskiego obozu koncentracyjnego Auschwitz, otwarto ponownie w 1945 r., gdy radzieccy żołnierze wkroczyli na Górny Śląsk. Od lutego do listopada 1945 r., gdy obóz służył komunistycznemu Urzędowi Bezpieczeństwa Publicznego, przeszło przez niego ok. 6 tys. osób. Minimalna liczba śmiertelnych ofiar szacowana jest na ok. 1,7 tys. osób, inne opracowania mówią o ponad 2 tys., a nawet 3 tys. osób. Część z nich, w tym wiele kobiet i dzieci, zginęła w lipcu 1945 r., gdy w obozie wybuchła epidemia tyfusu. Komendantem obozu był funkcjonariusz aparatu bezpieczeństwa PRL Salomon Morel, który zmarł w 2007 r. w wieku 87 lat w Izraelu, gdzie wyjechał na początku lat 90. W 1996 r. został oskarżony przez polską prokuraturę m.in. o doprowadzenie do śmierci co najmniej 1538 więźniów; nie został osądzony.Do obozu trafiały osoby podejrzewane o wrogi stosunek do władzy, do których zaliczano m.in. Ślązaków, obywateli II RP, którzy podpisali w czasie okupacji tzw. volkslistę, a także żołnierzy Armii Krajowej. Decyzja o osadzeniu zależała od UBP i NKWD i nie była poparta orzeczeniami sądów czy prokuratur; więźniowie trafiali tam bez wyroków, często na podstawie fałszywych donosów. Gdy w listopadzie 1945 r. obóz likwidowano, część osób zwolniono, inne przeniesiono do Centralnego Obozu Pracy w Jaworznie.Badania naukowe poświęcone Tragedii Górnośląskiej od kilkunastu lat prowadzi Instytut Pamięci Narodowej. Do 1989 r. wydarzenia określane tym mianem były ze względów politycznych tematem zakazanym; w ostatnich latach powstaje coraz więcej inicjatyw związanych z ich badaniem i upowszechnianiem wiedzy na ten temat.",,
Epidemia koronawirusa: Dyrektor generalny WHO uda się do Chin,"Dyrektor generalny Światowej Organizacji Zdrowia (WHO) Tedros Adhanom Ghebreyesus poinformował w niedzielę, że pojedzie do Pekinu, aby porozmawiać z chińskimi urzędnikami i ekspertami ds. zdrowia na temat epidemii nowego koronawirusa. Groźny wirus zabił do tej pory 56 osób.","Szef WHO Ghebreyesus na Twitterze napisał, że chce „wzmocnić partnerstwo” z Chinami, aby „zapewnić dalszą ochronę” w sprawie epidemii. Kolejny, czwarty przypadek koronawirusa z Wuhan został wykryty w niedzielę w Stanach Zjednoczonych. Poinformowała o tym służba zdrowia w hrabstwie Los Angeles, a zarażona jest osoba, która wróciła z chińskiego Wuhan, gdzie przed Nowym Rokiem wybuchła epidemia. W niedzielę rząd Chin ogłosił, że przedłuży przerwę świąteczną związaną z witaniem księżycowego Nowego Roku o trzy dni, do 2 lutego. Do tego dnia pozamykane będą wszystkie przedsiębiorstwa i instytucje. Nie będą pracować także szkoły, ale data powrotu uczniów do ław szkolnych nie została jeszcze ustalona przez chińskie ministerstwo edukacji.  Pomoc Chinom w walce z koronawirusem zaoferował Tajwan, który z Pekinem ma napięte stosunki polityczne. Wiceprezydent elekt Tajwanu William Lai napisał na Facebooku, że zarówno jego kraj, jak i Chiny mają wspólnych wrogów, w tym choroby zakaźne i katastrofy. Podkreślił, że koronawirus stanowi okazję do współpracy i wezwał Pekin do „otwartego podejścia” w kwestii przyjmowania pomocy międzynarodowej.  Tajwan, który zgłosił cztery przypadki zarażenia koronawirusem, już wcześniej podjął decyzję o niewpuszczaniu na swoje terytorium wycieczek z Chin, a w niedzielę wprowadził zakaz wjazdu na wyspę osobom z chińskiej prowincji Hubei, gdzie znajduje się główne ognisko epidemii. Na Tajwan mają być wpuszczane z Chin jedynie osoby zaangażowane walkę z wirusem lub niosące pomoc humanitarną oraz niektórzy przedstawiciele biznesu pod warunkiem, że zgodzą się na monitorowanie swojego stanu zdrowia przez dwa tygodnie po dotarciu na wyspę. W Hongkongu, gdzie od kilku miesięcy dochodzi do antyrządowych demonstracji, często brutalnie tłumionych przez policję, setki osób w niedzielę zablokowało drogi prowadzące do budynku, który władze planują wykorzystać jako miejsce kwarantanny na wypadek pojawienia się kolejnych przypadków koronawirusa w tym mieście.  Do tej pory w Hongkongu zanotowano sześć przypadków zarażenia. 107 osób poddano kwarantannie, w przypadku 77 kolejnych osób zarażenie jest koronawirusem jest podejrzewane. „Jesteśmy niezadowoleni z faktu, że rząd wybrał to miejsce na kwarantannę, ponieważ jest ono bardzo blisko dzielnicy mieszkalnej i szkoły podstawowej” – mówił jeden z mieszkańców miasta.  W pewnym momencie do budynku wtargnęła grupa zamaskowanych osób, która wrzuciła do środka koktajl Mołotowa. Na miejsce incydentu przybyła straż pożarna oraz oddziały prewencyjne. Aresztowano jedną osobę.  Wcześniej władze Hongkongu ogłosiły zawieszenie części połączeń z Chinami kontynentalnymi, w tym lotów oraz szybkich połączeń kolejowych. Szkoły pozostaną zamknięte do 17 lutego. Następnie wydano zakaz wjazdu do Hongkongu mieszkańcom prowincji Hubei, w której wybuchła epidemia. Zakaz obejmuje osoby, które były w tej w prowincji w ciągu ostatnich 14 dni, ale nie obejmuje obywateli Hongkongu. Kolejnym chińskim miastem, które wprowadziło zawieszenie dalekobieżnych połączeń autokarowych, jest Szanghaj. Wcześniej na podobny krok zdecydowały się władze kilku innych wielkich metropolii, m.in. Pekinu, Tiencinu i Xi'an.  Pojawiło się także więcej szczegółów na temat pierwszego, wstępnie potwierdzonego przypadku koronawirusa w Kanadzie. Tamtejsze służby zdrowia poinformowały, że osoba zarażona miała niepokojące objawy już podczas podróży samolotem z Wuhan do Toronto.  Zarażony to ponad 50-letni mężczyzna, który obecnie leczony jest w szpitalu i przebywa w izolatce o ciśnieniu niższym niż w sąsiadujących pomieszczeniach. Podczas lotu nie zgłaszał obsłudze samolotu żadnych problemów zdrowotnych, dopiero w Toronto poczuł się dużo gorzej i wtedy jego rodzina zawiadomiła pogotowie.  W niedzielę także francuska minister zdrowia Agnes Buzyn poinformowała, że w połowie tygodnia, za zgodą chińskich władz, odbędzie się ewakuacja drogą powietrzną wszystkich obywateli Francji z Wuhan.  Koronawirus do tej pory zabił w Chinach 56 osób. Obecnie na całym świecie zarażonych jest ponad 2000 osób. Poza Chinami wirus wykryto również w Tajlandii, Wietnamie, Singapurze, Korei Płd., Tajwanie, Nepalu, Malezji, Australii, Kanadzie, Francji i być może w Wielkiej Brytanii.",,
KAS przerwała kolejny nielegalny proceder w obrocie paliwami,Krajowa Administracja Skarbowa przerwała kolejny nielegalny proceder w obrocie paliwami. Budżet państwa mógł stracić nawet 47 mln zł.,"W nielegalny proceder zaangażowane były podmioty działające na rynku paliw. Z uwagi na skalę strat skonfiskowano majątek o wartości ok. 25 mln zł. Zajęto m.in. 93 samochody osobowe, ciężarowe, ciągniki siodłowe i naczepy ciężarowe należące do kontrolowanego podmiotu. Zabezpieczono też pompy LPG, zbiorniki paliw, dystrybutory oraz pojazdy specjalistyczne. Zablokowano pieniądze na firmowych rachunkach bankowych.„Funkcjonariusze i pracownicy Izby Administracji Skarbowej w Warszawie prowadzą systematyczne i dobrze skoordynowane działania związane z likwidacją »szarej strefy«. Ścisła współpraca w tym obszarze pozwala na szybką wymianę informacji i zdecydowaną reakcję” – powiedział cytowany w komunikacie dyrektor Izby Administracji Skarbowej w Warszawie Robert Antoszkiewicz.",,
Sześcioraczki z Krakowa skończyły miesiąc. Przebywają w inkubatorach,"Pierwsze polskie sześcioraczki, które urodziły się w Szpitalu Uniwersyteckim w Krakowie, w czwartek skończyły miesiąc. Dzieci mają się lepiej – powiedział kierownik Oddziału Neonatologii prof. Ryszard Lauterbach.","Filip, Tymon, Zosia, Kaja, Malwina i Nela przyszli na świat 20 maja. Ciążę lekarze rozwiązali w 29. tygodniu przez cesarskie cięcie. Najmniejsze z dzieci ważyło przy urodzeniu 890 g, największe ok. 1300 g. Każde z nich przybrało już na wadze o ok. 300 g.– Sześcioraczki nie zjadają jeszcze tyle, ile byśmy chcieli, ale jesteśmy zadowoleni. Dzieci otrzymują mleko z Banku Mleka, uzupełnione dodatkowymi substancjami, niezbędnymi, by nadrobić to, czego nie zdążyły pobrać, będąc w łonie matki. Były też intensywnie żywione pozajelitowo – mówił prof. Ryszard Lauterbach.Dodał, że w życiu płodowym każde z dzieci otrzymało jedną szóstą tego, co powinno, a dodatkowo ciąża zakończyła się 11 tygodni przed terminem, a właśnie w ostatnim trymestrze organizm matki przekazuje najwięcej substancji potrzebnych do rozwoju.Noworodki przebywają w inkubatorach. Troje z nich oddycha w pełni samodzielnie, dwoje wymaga niewielkiego wspomagania, a jedno jest podpięte do respiratora. Jedno z nich ma obecnie infekcję. – Jesteśmy ostrożni, ale mamy nadzieję, że wszystko ułoży się dobrze. Pięcioraczki, które przyszły na świat w naszym szpitalu w 2008 r. ważyły o wiele mniej: od 570 do 800 g, a po 11 latach dziś mają się znakomicie. Liczymy, że podobnie będzie z sześcioraczkami – mówił prof. Lauterbach.Według lekarzy dzieci będą mogły opuścić szpital najwcześniej na przełomie lipca i sierpnia.– Czasem wydaje się, że jesteśmy już na prostej i widać już metę, ale zdarza się, że musimy pokonać jeszcze kilka zakrętów – powiedział kierownik Oddziału Neonatologii Szpitala Uniwersyteckiego w Krakowie.Dodał, że w każdej chwili rodzice mogą otrzymać wsparcie psychologów, pomoc dla nich deklarują też różne instytucje. Rodzice sześcioraczków Klaudia i Szymon Marcowie są z Tylmanowej. Na rodzeństwo czeka w domu ich 2,5-letni brat.",,
"Poszukiwania 2,5-latka w stumetrowej studni trwają już 12. dobę. Wkroczyły w decydującą fazę","Już dwunastą dobę trwają poszukiwania 2,5-letniego Julena, który wpadł do ponadstumetrowej dziury po odwiercie w okolicach Malagi na południu Hiszpanii. Akcja poszukiwawczo-ratownicza wkracza w decydującą fazę. Pod ziemię zeszli górnicy, którzy będą kopać tunel, by dostać się do malca.","Odkąd Julen wpadł do studni, nie dawał żadnych oznak życia. Ratownicy drążą tunel, by dotrzeć do malca. – Członkowie Górniczej Brygady Ratunkowej wysłani z Asturii właśnie weszli do pionowego tunelu, by rozpocząć kopanie kolejnego tunelu, w poszukiwaniu Julena – powiedział w czwartek przedstawiciel miejscowych władz Alfonso Celis.Górnicy, pracujący rotacyjnie, przy użyciu kilofów i młotów mają wydrążyć czterometrowe, poziome przejście, by połączyć odwiert, gdzie wpadł malec, z tunelem, którym weszli pod ziemię. Prace górników rozpoczęły się w czwartek wieczorem i mają potrwać 24 godziny. Do tej pory drążenie ziemi było utrudnione ze względu na obfity deszcz i twarde skały, przez które ciężki sprzęt często nie może się przebić. Sąd Najwyższy Andaluzji poinformował też, że wszczęte zostało dochodzenie w sprawie wypadku z udziałem Julena. Będzie ono prowadzone przed sądem w Maladze.Z dotychczasowych ustaleń śledczych wynika, że chłopiec wpadł do niezabezpieczonego otworu wydrążonego podczas poszukiwań wody. Otwór został wykonany 18 grudnia, prawdopodobnie w sposób nielegalny.",,
Sąd Najwyższy: Stanowiska prezesów Izby Pracy i Izby Karnej są obsadzone,Stanowiska prezesów Izby Pracy i Ubezpieczeń Społecznych oraz Izby Karnej Sądu Najwyższego są obsadzone; zwołanie zgromadzeń mających wyłonić kandydatów na te funkcje było bezprzedmiotowe – uznały zgromadzenia ogólne tych Izb. Poinformował o tym sędzia SN Krzysztof Rączka.,"Jak powiedział sędzia Rączka, „po dyskusji, która była spójna”, podjęto dwie uchwały. W pierwszej Izba Pracy i Ubezpieczeń Społecznych uznało za bezprzedmiotowe zwołanie zgromadzenia Izby w kwestii wyboru trzech kandydatów na stanowisko prezesa Izby, „ponieważ stwierdza, że stanowisko prezesa Izby Pracy jest obsadzone”.              Rączka poinformował, że także zgromadzenie sędziów Izby Karnej – mając na względzie treść postanowienia SN z 2 sierpnia – uznało za bezprzedmiotowe zwołanie zgromadzenia izby w celu wyboru trzech kandydatów na stanowisko prezesa Izby Karnej, ponieważ stanowisko prezesa tej Izby jest obsadzone.",,
Schetyna podjął decyzję. Zwyciężyła opcja histeryczna,"W Koalicji Obywatelskiej wygrywa opcja histeryczna. Szwadrony Grzegorza Schetyny, „uzbrojone” we wściekłe spektakle Klaudii Jachiry, a może i laleczki voodoo Marii Nurowskiej, pójdą na parlament z błogosławieństwem starego Wałęsy, wieszczącego wojnę domową. Histerycy i frustraci mogą się dzisiaj Koalicji przydać. Jednak jutro przewodniczącemu Schetynie może być ciężko nad nimi zapanować. Nic to, w końcu można ich szybko zamienić innymi. W odwodzie pozostają choćby naukowiec Hartman i aktywistka Podleśna.","Trzeba przyznać, że przywódca Koalicji Obywatelskiej jest konsekwentny w czynach. Od początku w walce z PiS postawił na emocje i tego się trzyma. Z drugiej strony nie ma nic innego, za co mógłby się złapać. Grzegorz Schetyna mówi wprawdzie, że zrozumiał wcześniejsze błędy, że za bardzo opierał się na krytyce PiS–u, ale w rzeczywistości musi z każdym ruchem coraz bardziej zanurzać się w emocjach czy wręcz histerii. Dlatego podczas poniedziałkowego przedstawiania list KO do Sejmu posłał specjalne podziękowania dla Klaudii Jachiry, warszawskiej kandydatki do Sejmu z list KO, słynącej z płomiennych wystąpień emitowanych w sieci. Jej chwyty nie są wybredne – fejkowe teczki TW Jarosława Kaczyńskiego, wbijanie szpilek w gumową kaczkę czy nabijanie się z modlitwy, a wszystko to w podniosłym tonie i z szaleństwem w oczach. Tan rodzaj przekazu jest bliski innemu autorytetowi opozycji. Pisarka Maria Nurowska również słynie z wbijania igieł, ale już nie w gumowe zabawki, ale „profesjonalne” laleczki voodoo. Zafundowała taką prokuratorowi Stanisławowi Piotrowiczowi. „(...) jestem za laleczką voodoo, nie musi od razu zabijać, wystarczy mały wylew i paraliż” – uspokajała na swoim facebookowym profilu. Wpis zyskał rozgłos, a sama autorka zapewniała później: „Pewnie, że było to śmieszne. To wszystkich inteligentnych ludzi rozśmieszyło, tylko nie rozśmieszyło tych prostaków”. To jeden z delikatniejszych epitetów, jakie Nurowska stosuje wobec wyborców PiS. Na listach, mimo wcześniejszych obaw, nie zabraknie obecnego posła Piotra Misiły, kandydującego z ostatniego miejsca w Szczecinie. Polityk, znany choćby z wchodzenia na krzesło i  rzucania kartkami podczas posiedzenia Komisji Sprawiedliwości, świetnie czuje się w chaosie. Z powodzeniem wzmocni flankę zadymiarzy. Nie przeszkodzi mu w tym ostanim wyjście przed szereg, podczas którego opublikował znak Polski Walczącej na tle flagi LGBT. Jego polityczni koledzy poczekali chwilę na odzew społeczny, ten okazał się być krytyczny, więc zgodnie go wówczas skrytykowali. W tej bitwie może się jednak przydać, bo podobnie jak wspomniane wcześniej aktywistki ma swoją grupę wyznawców. Do łask wraca również najbardziej nieszczęśliwy żartowniś w PO, czyli były poseł Robert Węgrzyn, słynny z koneserskiego podejścia do wdzięków lesbijek. Szczery żarcik przed kamerą – o tym, jak to dałby sobie spokój z gejami, ale na lesbijki to chętnie by popatrzył – doprowadził do załamania jego politycznej kariery osiem lat temu. Na banicję skazał go  ostatecznie Donald Tusk, ale Schetyna wyciąga sfrustrowanego polityka z niebytu i może na niego liczyć, jak na „mielone z mizerią”, którymi według Węgrzyna miał się zajadać w jego pensjonacie lider PO. Komentatorem walki KO o miejsca w parlamencie mógłby zostać Tomasz Zimoch, przedstawiony przez Schetynę jako ofiara prześladowań PiS–owskich mediów. Programem i dotychczasowym jedynym politycznym osiągnięciem dziennikarza sportowego była jego niechęć do obecnego rządu, równie emocjonalna jak jego relacje z meczów. To wystarczyło, by dostać „jedynkę” w Łodzi, o którą, jak mówi, nawet nie zabiegał. Grzegorz Schetyna zebrał sporo ludzi, którzy gromadzą elektorat rozemocjonowany, sfrustrowany i lubujący się w twardym hejcie. Przydadzą mu się w walce o Sejm. Co się jednak stanie, gdy ci poczują się z jakiegoś powodu rozczarowani? Żywiołowi ludzie potrafią nienawidzić z taką samą pasją również tych, z którymi dotychczas się utożsamiali. Schetyna miał już tego próbkę w postaci zachowania Joanny Hartwich. Przesunięta na dalsze miejsca wyborczej listy, natychmiast obwieściła w mediach, że Platforma ją oszukała i jest to zniewaga dla całej społeczności, którą ona reprezentuje. Schetyna szybko zgodził się więc na warunki rozkrzyczanej kandydatki.Czy zawsze będzie tak robił. Z pewnością nie. Histerycznych bojowników o nową wolność i demokrację nie brakuje. W odwodzie pozostają choćby prof. Jan Hartman promujący tezę, zgodnie z którą Polska sama jest sobie winna, że Armia Czerwona w 1920 r. oblegała Warszawę. Jest też aktywistka Elżbieta Podleśna, która napaść na dziennikarkę TVP traktuje na równi z happeningiem lub działacze Obywateli RP, którzy potrafili wyładowywać swoją agresję nawet na wiekowym Kornelu Morawieckim.",,
„Daliśmy się nabrać w zapewnienia Tuska”,"Stanisław Wziątek, Marek Siwiec, Krystyna Łybacka Anna Bańkowska oraz Bogusława Liberadzki to zdaniem szefa SLD Grzegorza Napieralskiego kandydaci na objecie resortów obrony narodowej, spraw zagranicznych, edukacji, polityki społecznej oraz infrastruktury. Za finanse miałby odpowiadać „prawdziwy guru w tej dziedzinie”, którego nazwiska lider SLD nie chciał jednak ujawnić.",,,
PGNiG i Lotos zacieśniają współpracę w Norwegii,"PGNiG Supply&Trading, spółka zależna Polskiego Górnictwa Naftowego i Gazownictwa, będzie wyłącznym odbiorcą gazu ziemnego wydobywanego w Norwegii przez firmę Lotos Exploration&Production, która działa na Norweskim Szelfie Kontynentalnym – podało w środę PGNiG.","„Na podstawie umów zawartych między spółkami obu Grup zakupy gazu będą realizowane od 1 października 2019 roku do 1 października 2021 roku, z opcją przedłużenia do 1 października 2025 roku. Wolumen dostarczanego błękitnego paliwa uzależniony będzie od wydobycia zrealizowanego przez Lotos Norge” – napisano w komunikacie.„Norwegia, ze względu na ogromny potencjał wydobycia gazu i ropy, to jeden z kluczowych kierunków rozwoju PGNiG” – powiedział, cytowany w komunikacie, wiceprezes PGNiG ds. handlowych Maciej Woźniak. Jak dodał, dla PGNiG Grupa Lotos to strategiczny odbiorca gazu w Polsce.„Cieszymy się, że możemy rozszerzyć naszą współpracę handlową o rynek norweski. Jako PGNiG realizujemy strategię dywersyfikacji dostaw gazu ziemnego i przygotowujemy się do sprowadzania gazu norweskiego do Polski. W 2022 roku po uruchomieniu gazociągu Baltic Pipe rozpoczniemy bezpośrednie i niezakłócone dostawy gazu z Norwegii do Polski na konkurencyjnych warunkach. Realizacja tego projektu otworzy także możliwości pogłębienia współpracy Lotos i PGNiG” – dodał Woźniak.",,
Sensacyjny sondaż. PO z przewagą nad PiS,Nieoczekiwany zwrot w preferencjach politycznych Polaków. W najnowszym sondażu TNS dla „Wiadomości” TVP1 PO ma 9-punktową przewagę nad PiS. Na partię Donalda Tuska chciałoby głosować 41 proc. pytanych. To 11-punktowy wzrost w stosunku do poprzedniego badania. PiS z poparciem 32 proc. stracił 7 punktów procentowych.,"Do Sejmu wszedłby jeszcze Sojusz Lewicy Demokratycznej z 11 proc. poparciem oraz Twój Ruch, który z 5 proc. poparciem balansuje na granicy progu wyborczego. SLD straciło w stosunku do poprzedniego badania 3 punkty procentowe, a Twój Ruch 1 punkt. Poza Sejmem znalazłoby się PSL (3 proc.), Nowa Prawica (3 proc.), Solidarna Polska (2 proc. i PJN (1 proc.).– PiS porzucił rolę gospodarczego recenzenta rządu i wrócił do badania przyczyn katastrofy smoleńskiej. To się nie opłaca – mówi portalowi tvp.info dr Olgierd Annusewicz, politolog z Uniwersytetu Warszawskiego. – Mamy teraz bardzo duży elektorat niezdecydowany, „pływający” między partiami.. PiS traci tych których wcześniej zyskał – dodajeGdyby jednak te preferencje polityczne Polaków się utrzymały Platforma mogłaby rządzić samodzielnie lub w koalicji z SLD. – Dwadzieścia lat po upadku komunizmu Polacy nie wykluczają koalicji partii o rodowodzie postsolidarnościowym z SLD. Na pewno Leszek Miller takiej koalicji bardzo by chciał, bo dawałaby mu ona pewien polityczny oddech – tłumaczy Annusewicz.Podstawą procentowania są osoby, które planują wziąć udział w wyborach i wiedzą, na kogo będą głosować. Wśród ogółu 22 proc. badanych deklaruje, że nie poszłoby na wybory, a kolejne 42 proc. nie wie, na kogo zagłosować.Badanie przeprowadzono w dniach 22-24 października.",,
Tomasz Gollob otrzyma specjalną rentę z budżetu państwa,"4 tys. zł specjalnej renty będzie otrzymywał co miesiąc były żużlowy mistrz świata Tomasz Gollob, który po tragicznym wypadku jest sparaliżowany. Rentę żużlowcowi przyznała Beata Szydło - była to jedna z jej ostatnich decyzji w roli szefowej rządu. Sportowiec będzie też miał w Bydgoszczy ulicę swojego imienia. Taką decyzję podjął wojewoda kujawsko-pomorski Mikołaj Bogdanowicz.","Teraz decyzja Beaty Szydło czeka jeszcze na podpis nowego premiera Mateusza Morawieckiego. O pomoc dla Golloba apelował m.in. jego wieloletni przyjaciel – prezes PZPN Zbigniew Boniek. Tomasz Gollob miał prawo ubiegania się o pomoc bo ta przysługuje osobom mającym duże zasługi dla kraju, a które z powodu wydarzeń losowych znalazły się w trudnym położeniu. Nazwanie ulicy nazwiskiem żużlowca to z kolei efekt niewykonania ustawowego obowiązku przez Radę Miasta Bydgoszczy o tzw. dekomunizacji nazw. Wojewoda wydał zarządzenie zastępcze, zmieniając nazwy 13 ulic. Ulica Golloba zastąpi dotychczasową ulicę Tomasza Duracza.",,
Największemu na świecie prywatnemu producentowi banknotów grozi bankructwo,"Największy na świecie prywatny producent banknotów, brytyjska firma De La Rue, poinformowała, że istnieje ryzyko jej upadku, jeśli plan naprawczy się nie powiedzie. De La Rue drukuje m.in. funty szterlingi, a w przeszłości wytwarzała także polskie banknoty.","Oświadczenie zostało wydane po tym, gdy firma wstrzymała wypłatę dywidendy i ogłosiła, że w pierwszej połowie tego roku finansowego poniosła stratę w wysokości 12,1 mln funtów, wobec zysku 7,1 mln funtów w analogicznym okresie zeszłego roku. W oświadczeniu stwierdzono, że istnieją „poważne wątpliwości co do zdolności grupy do kontynuowania działalności”. Wprawdzie dodano, iż to ostrzeżenie wydano w oparciu o najgorszy scenariusz, a cały czas prowadzone są działania na rzecz uzdrowienia sytuacji finansowej firmy, ale nie uspokoiło to akcjonariuszy. We wtorek kurs akcji De La Rue spadł o 23,5 proc. Na problemy firmy złożyło się kilka spraw. W zeszłym roku straciła ona wart 400 mln funtów kontrakt na produkcję nowych brytyjskich paszportów (w kolorze ciemnoniebieskim i bez napisu „Unia Europejska”) na rzecz konkurencyjnej, francusko-holenderskiej firmy. Jak podaje brytyjska stacja BBC, ok. 11 proc. spośród 171 mld banknotów, wyprodukowanych na całym świecie w 2017 r., zostało wydrukowanych przez kilka firm prywatnych. Założona w 1821 r. De La Rue jest największą i najbardziej znaną z nich. Drukowanie banknotów zaczęła w 1860 r. dostarczając je władzom Mauritiusu. Dziś oprócz funtów szterlingów produkuje banknoty dla ok. 140 banków centralnych (choć nie w przypadku każdego z nich jest wyłącznym producentem). Większość państw świata nie wytwarza banknotów u siebie, lecz z racji kosztów i lepszych zabezpieczeń przed ich podrabianiem, zleca produkcję za granicą. W przeszłości De La Rue produkowało także polskie banknoty. Z brytyjskiej firmy pochodziły banknoty, które weszły do obiegu po przeprowadzonej w 1994 r. denominacji złotego. De La Rue wytwarzało je do 1997 r., po czym ich produkcję przejęła Polska Wytwórnia Papierów Wartościowych.",,
Wyciekły adresy ponad tysiąca celebrytów. Wśród nich - Eltona Johna,"Adresy ponad 1000 osób, które w Nowy Rok otrzymają od królowej Elżbiety II tytuły i odznaczenia, zostały opublikowane przez pomyłkę na stronie brytyjskiego rządu. Na liście znalazło się wielu polityków, policjantów i celebrytów, m.in. Elton John – podaje BBC.","Plik z listą odznaczonych wraz z dokładnymi, prywatnymi adresami, pojawił się na oficjalnej stronie brytyjskiego rządu gov.uk. Według przedstawicieli rządu był widoczny przez około godzinę. Brytyjski dziennik „The Guardian” podaje z kolei, że można go było pobrać od godz. 22.30 w piątek (23.30 czasu polskiego) do wczesnych godzin porannych w sobotę.  Jak podaje BBC, nie wiadomo, dlaczego plik trafił na stronę internetową. Przedstawiciele rządu zapowiedzieli, że będą ustalać przyczynę pomyłki.  Oprócz adresu Eltona Johna na liście znalazły się adresy m.in.  krykiecisty Bena Stokesa, byłego lidera Partii Konserwatywnej Iaina Duncana Smitha, aktorki i piosenkarki Olivii Newton-John czy prezenterki telewizyjnej Nadiyi Hussain, a także wielu sportowców, pracowników administracji, polityków i policjantów. Jak podaje BBC, brakowało jedynie adresów sześciu osób odznaczonych za zasługi dla obrony.",,
„Wraz z chrztem Polska pojawiła się na mapach Europy”,"Po raz pierwszy obchodzimy narodowe Święto Chrztu Polski. Upamiętnia ono początek polskiej państwowości, związany z chrztem Mieszka I, który odbył się 14 kwietnia 966 roku. – Polska zaistniała wraz z chrztem i wraz z chrztem pojawiła się na mapach Europy – mówi ksiądz profesor Waldemar Chrostowski.","„Chrzest Polski to kluczowe wydarzenie w dziejach naszego Narodu i Państwa. Poza wymiarem religijnym miał również wymiar strategiczny i polityczny” – czytamy w uzasadnieniu przyjętej 22 lutego bieżącego roku ustawy.Ksiądz profesor Waldemar Chrostowski powiedział Polskiemu Radiu, że chrzest określał polską państwowość i tożsamość. – Polski innej niż chrześcijańska po prostu nie było, Polska zaistniała wraz z chrztem i wraz z chrztem pojawiła się na mapach Europy – powiedział. Zwrócił uwagę na ponad 1050-letnią historię Polski, która bez Kościoła „byłaby radykalnie inna”. – Kto wie, czy w ogóle byśmy zaistnieli i kto wie, czy byśmy przetrwali – powiedział ksiądz Chrostowski. Podkreślił, że w naszej historii było wiele różnych kryzysów, z których wychodziliśmy w dużej mierze dzięki wierze chrześcijańskiej i zasadom. Dodał, że wiele zawdzięczamy Kościołowi, który konsolidował scalał naród w trudnych okresach historii.",,
Nicole Kidman: Katolicyzm mnie prowadzi,"Katolicyzm mnie prowadzi – wyznała słynna australijska aktorka
Nicole Kidman w rozmowie z amerykańskim czasopismem „Vanity
Fair”. Twierdzi, że wielu znajomych wyśmiewa się z niej ze względu na jej wiarę, bo jest praktykująca i chodzi do kościoła z rodziną.","Kidman powróciła do wiary katolickiej w 2006 r. Obecnie mieszkaw Nashville w stanie Tennessee. Uczestnictwo we mszy jest dla niej ważną częścią życia rodzinnego. – Tak samo wychowujemy nasze dzieci. Chociaż mój mąż Keith ma własną wiarę, chodzi do kościoła razem z nami. Miałam bardzo katolicką babcię i wychowałam się na modlitwach, które miały na mnie wielki wpływ – powiedziała aktorka.Przed ślubem z muzykiem country Keithem Urbanem studiowałateologię w Kalifornii, aby lepiej zrozumieć swoje katolickiekorzenie. – Katolicyzm mnie prowadzi. Naprawdę mam silną wiarę, staram się regularnie chodzić do kościoła, do spowiedzi. W tym sensie jestem uduchowiona, że absolutnie wierzę w Boga. Zawsze podobał mi się pomysł zostania zakonnicą – wyznała Kidman, która wcześniej była żoną Toma Cruisa i, podobnie jak on, należała do sekty scjentologów .Aktorka opuściła jednak sektę; pomogła jej w tym rodzina i przyjaciel domu, ks. Paul Coleman, australijski kapłan. Jej małżeństwo z Cruisem zostało unieważnione. Z Keithem Urbanem ma dwójkę dzieci: Sunday Rose i Faith Margaret.",,
Nagroda dla fikcyjnego Timmermansa,"Niewątpliwie po utrąceniu Fransa Timmermansa jako kandydata na szefa Komisji Europejskiej w kilku krajach unijnych,  m.in. w Polsce i na Węgrzech, zapanowała dość powszechna radość. Czy jego wysunięcie, a następnie utrącenie, nie było z góry ukartowanym zabiegiem?","Zbyt bolesne i napięte były dotychczasowe relacje między obydwoma krajami a Fransem Timmermansem, aby nie czerpać z jego wyeliminowania z kandydowania na szefa KE pełnej satysfakcji. – Uf! Udało się – możemy sobie wyobrazić westchnienie ulgi, z jakim przyjęli odrzucenie Fransa Timmermansa Mateusz Morawiecki  i Victor Orban. Nie tylko te dwa kraje odetchnęły z satysfakcją. Prawdopodobnie odsunięcie Timmermansa z zadowoleniem przyjęły także Czechy i Słowacja, Włochy, Chorwacja, Estonia. Łotwa, Bułgaria, Rumunia.  A jeśli taki właśnie przebieg zdarzeń zaplanowany został przez głównych rozgrywających obecnie w Unii Europejskiej – Niemcy i Francję? Angelę Merkel i Emmanuela Macrona. Czy można to wykluczyć? Wiele rzeczy wskazuje na wielką mistyfikację, o której wiedzieli tylko wtajemniczeni. W tym główny bohater, który rozpalał emocje – Frans Timmermans.Taką oryginalna hipoteza pojawiła się w przestrzeni publicznej kilka dni po szczycie brukselskim. Jednym  z jej zwolenników jest wybitny specjalista spraw europejskich, wiceszef Centrum Europejskiego Uniwersytetu Warszawskiego dr Kamil Zajączkowski. Zanim przedstawię nieco szczegółów związanych z tym na poły sensacyjnym pomysłem, popatrzmy na przebieg zdarzeń, widziany oczami zwykłych odbiorców wiadomości, płynących z Brukseli. Polska była tym krajem, który w sposób najbardziej aktywny zabiegała o zablokowanie kandydatury Fransa Timmermansa. Mateusz Morawiecki podkreślał w swoich wystąpieniach negocjacyjnych, iż  Frans Timmermans nie jest kandydatem kompromisu – jak forsował to pierwotnie przewodniczący Rady Europy Donald Tusk. Zdaniem obecnego polskiego premiera jest akurat odwrotnie. Frans Timmermans jest kandydatem, który dzieli Europę i z całą pewnością nie rozumie Europy centralnej, która wydobywa się z zapóźnień, zafundowanych przez narzucony jej przemocą komunizm.  Niezwykle ważną rzeczą, twierdzono już po skutecznym wyeliminowaniu Timmermansa,  było utrzymanie jedności Grupy Wyszechradzkiej w wyrażeniu protestu przeciwko holenderskiemu politykowi. Nie można było przeforsować kandydatury Fransa Timmermansa na szefa KE wbrew regionowi, jak określa się popularnie Grupę Wyszehradzką, czyli zrzeszenie czterech państw Europy Środkowej – Polski, Czech, Słowacji i Węgier. Wyjątkowo skonsolidowaną postawę Grupy Wyszechradzkiej podkreślali nawet przedstawiciele Francji, wyrażając stanowisko swojego prezydenta Emmanuela Macrona. Uzasadniali to tym, że zignorowanie tego protestu byłoby zgubne politycznie, gdyż groziłoby ciągłymi trudnościami, a nawet konfliktami wewnątrz Unii. Upozorowanie wystawienia Fransa Timmermansa jako poważnego kandydata,  wcale nie jest tak nowym i oryginalnym zabiegiem w negocjacjach. W takich ukartowanych przypadkach, na przynętę wystawia się kandydata, o którym z góry wiadomo, że jest nie do zaakceptowania, co ma wywołać sztuczny kryzys.  Cały zamysł zmierza do tego, by kolejny kandydat przerwał zaplanowany  impas i zyskał poparcie, kończąc tym samym spory. Dzięki temu podstępowi, większość uczestników negocjacji, szczególnie tych walczących o odrzucenie „złego” kandydata, jest gotowa szybko zaakceptować nowego, pojawiającego się rzekomo  niespodziewanie na miejsce zdyskwalifikowanego.      W ten sposób, niczym królik z kapelusza scenicznego maga, na miejsca Fransa Timmermansa pojawiła się niemiecka minister obrony Ursula von der Leyen. Jedną z oznak takiego właśnie ukartowanego scenariusza – mówią zwolennicy tej tezy – jest fakt nadzwyczaj spokojnego pogodzenia się ze swoją porażką Fransa Timmermansa, człowieka znanego z nieposkromionego temperamentu i dość wojowniczej osobowości. Ten spokój jest potwierdzeniem udziału Timmermansa w zaplanowanym fortelu. Stanowisko wiceszefa Komisji Europejskiej, aczkolwiek niewspółmiernie niższej rangi niż przewodniczącego, przyjął tak, jakby się tego spodziewał. Czyżby to miała być nagroda pocieszenia za zgodę na rolę „zająca” w biegu do fotelu szefa KE. Wkrótce dowiemy się, czy układanka wcześniej rozpisana, zostanie zatwierdzona w głosowaniach przez Parlament Europejski.",,
Budżet Pentagonu przyjęty. Polska w centrum uwagi,"Prezydent USA Donald Trump podpisał ustawę o budżecie Pentagonu, która przewiduje zwiększenie wydatków na siły zbrojne. Stany Zjednoczone wydadzą na obronność 716 mld dolarów w roku finansowym 2019, około 40 mld więcej niż w poprzednim.","– Mam nadzieję, że będziemy na tyle silni, że nigdy nie będziemy musieli tego użyć – powiedział prezydent, odnosząc się do nowego wyposażenia dla armii, które zostanie nabyte dzięki podwyższeniu wydatków na siły zbrojne USA. – Jesteśmy najwięksi, jesteśmy najsilniejsi, jesteśmy najbardziej inteligentni (...). Ameryka znów idzie do przodu i nie cofniemy się. Ameryka jest znów poważana – dodał Trump.Ustawa podpisana w bazie wojskowej w Fort Drum, na północy stanu Nowy Jork, w hołdzie umierającemu na raka mózgu republikańskiemu senatorowi Johnowi McCainowi, nazwana została „Ustawą o autoryzacji wydatków na obronę narodową im. Johna McCaina” (John McCain National Defense Authorization Act – NDAA).Zgodnie z opublikowaną w styczniu „Narodową strategią obronny” (2018 National Defense Strategy), w której Rosja obok Chin jest wymieniona jako jeden z „najgroźniejszych rywali Stanów Zjednoczonych”, ustawa przewiduje zwiększenie wydatków na szereg inicjatyw w celu powstrzymania agresywnych poczynań Kremla. Zakłada m.in. zwiększenie wydatków na siły amerykańskie stacjonujące w Europie i na zwiększenie obecności amerykańskiej na wschodnich rubieżach Sojuszu. Odstraszanie wrogich zakusów KremlaWśród szeregu postanowień ustawy NDAA zmierzających do odstraszania wrogich zakusów Kremla, negocjatorzy Izby Reprezentantów i Senatu zachowali w formie niezmienionej poprawkę zobowiązującą szefa resortu obrony wspólnie z sekretarzem stanu do przedstawienia nie później niż do 1 marca 2019 roku odpowiednim komisjom obrony Kongresu raportu oceniającego „wykonalności i zasadności stałego stacjonowania w Rzeczypospolitej Polskiej sił zbrojnych Stanów Zjednoczonych”.Poprawka zawiera drobiazgową listę uwarunkowań decyzji o rozmieszczeniu na stałe „brygadowej (liczącej ok. 3,5 tys. żołnierzy – przyp. red.) grupy bojowej wojsk amerykańskich w Polsce”, jakie powinny być zanalizowane w tym raporcie, w tym m.in. wpływ takiej ewentualnej decyzji na poczynania Rosji, na wewnętrzną dynamikę NATO, gotowość polskich władz do wspierania sił stacjonujących w Polsce i czy taka decyzja jest zgodna z celami Narodowej Strategii Obronnej Stanów Zjednoczonych.Ustawa NDAA zakłada kontynuowanie pomocy wojskowej dla Ukrainy. Przewiduje też 69 mld dolarów na prowadzone obecnie operacje wojskowe w Afganistanie, Syrii, Iraku, Somalii i innych krajach. Rekordowe środki przeznaczono również na modernizację marynarki wojennej, lotnictwa i systemu obrony antyrakietowej terytorium USA. Ustawa NDAA przewiduje także wzrost wynagrodzeń członków sił zbrojnych o 2,6 proc.Kongres USA zaaprobował tę ustawę na początku sierpnia.",,
"Birgfellner zeznał, że nie wie ile nagrał i co","Z zeznań austriackiego biznesmena Geralda Birgfellnera wynika, że nie pamięta on okoliczności dotyczących nagrywanych rozmów w sprawie projektu budowy wieżowców przez spółkę Srebrna. Ze źródeł zbliżonych do postępowania PAP dowiedziała się, że przedsiębiorca nie wie ile nagrał i co.","Według nieoficjalnych informacji PAP Birgfellner, choć miał przyznać, że nagrywał, nie pamięta szczegółów samego nagrywania. Kiedy nagrywał? Zeznał, że nie pamięta. Nie pamięta także, na jakim sprzęcie były rejestrowane rozmowy ani gdzie znajdują się oryginały nagrań. Stwierdził też, że nie wie, ile nagrał i co.Jak mówi osoba zbliżona do postępowania, Birgfellner w sprawie nagrań „pomija istotne fakty, które pozwoliłyby zweryfikować wiarygodność jego zeznań”. Według rozmówcy kluczowa w tej w tej kwestii jest wiarygodność samych nagrań, którą można określić na postawie oryginałów. Tych natomiast nie dostarczono do prokuratury. Dostarczył tylko kopieRzecznik Prokuratury Okręgowej w Warszawie Łukasz Łapczyński nie chce komentować informacji z postępowania. Mówi jednak, że austriacki biznesmen dostarczył nośnik z nagraniami do prokuratury dopiero podczas drugiego przesłuchania, do czego zobowiązał go prokurator. Dodał, że są to kopie.– Na pierwsze przesłuchanie nagrania nie zostały dostarczone. Nośnik z nagraniami został dostarczony dopiero dzisiaj (w środę) na wyraźne zobowiązanie prokuratora. Nie są to oryginały, ale jakieś kopie. Trudno powiedzieć na tym etapie postępowania, co to jest – przyznaje Łapczyński.Jeden z pełnomocników Brigfellnera, mecenas Jacek Dubois, przekonuje, że nikt nie zobowiązywał jego klienta do przedstawienia oryginału. – Zrobił to, o co został poproszony – dodaje Dubois. Na pytanie, czy jego klient zasłania się niepamięcią w sprawie okoliczności dotyczących nagrań, Dubois odparł: „Nic nie wiem, żeby się zasłaniał. Pan Brigfellner przekazuje całą wiedzę, jaką posiada”.",,
"„Mówił, że zabiłby Polaków, udawał, że strzela”. Hans G. skazany","Na karę 20 tys. zł grzywny Sąd Rejonowy w Wejherowie skazał niemieckiego przedsiębiorcę Hansa G., oskarżonego o obelżywe znieważanie pięciu pracowników jego firmy działającej w woj. pomorskim. Za groźby karalne wobec jednego z nich orzekł karę ośmiu miesięcy więzienia w zawieszeniu na dwa lata.","Wyrok nie jest prawomocny.Według prokuratury oskarżony używał wobec pracowników takich zwrotów jak: „jesteście idioci”, „Polaczki”, „Scheisse Polaken”. Dochodziło do tego od czerwca 2015 do stycznia 2016 r. w Dębogórzu w siedzibie firmy Hansa G. Niemieckiemu biznesmenowi zarzucono też grożenie jednej z pokrzywdzonych - Natalii Nitek - popełnieniem przestępstwa przeciwko życiu.O wyroku sądu Nitek-Płażyńska poinformowała na Twitterze.",,
Zniszczono pomnik w Jedwabnem,Nieznani sprawcy zniszczyli w Jedwabnem pomnik upamiętniający mord dokonany 70 lat temu na Żydach przez ich polskich sąsiadów – podała podlaska policja.,"Zniszczenia są na pomniku oraz na ogrodzeniu z kamiennych bloczków.Ogrodzenie stoi na obrysie dawnej stodoły, w której 10 lipca 1941 rokuspalono Żydów.Zniszczenia zauważył patrol policji. Na samym pomniku zamalowano farbą napisy w języku polskim i hebrajskim. Na elementach okalających obelisk napisano natomiast „Nie przepraszam za Jedwabne” oraz „Byli łatwopalni”. Są też swastyki i symbole SS.Śledztwo w tej sprawie prowadzi Komenda Wojewódzka Policji w Białymstoku,która zajmuje się także wyjaśnianiem innych incydentów o charakterzerasistowskim, do których doszło w ostatnim czasie w województwie.Chodzi m.in. o zamalowanie litewskich nazw miejscowości na 28 tablicach w gminie Puńsk na Suwalszczyźnie licznie zamieszkiwanej przez mniejszość litewską, faszystowskie napisy na synagodze w Orli czy podpalenie Centrum Kultury Muzułmańskiej w Białymstoku.Pomnik w Jedwabnem ustawiono 10 lat temu przed uroczystościami w 60. rocznicę tragicznych wydarzeń w Jedwabnem. Ówczesny prezydent RP Aleksander Kwaśniewski przeprosił za tę zbrodnię. Sprawa Jedwabnego wywołała bardzo szeroką dyskusję społeczną.Napis na pomniku w Jedwabnem w języku polskim, hebrajskim i jidysz głosi:„Pamięci Żydów z Jedwabnego i okolic, mężczyzn, kobiet, dzieci, współgospodarzy tej ziemi, zamordowanych, żywcem spalonych w tym miejscu 10lipca 1941 roku. Jedwabne 10 lipca 2001 roku”.Według śledztwa IPN mordu co najmniej 340 Żydów w Jedwabnem 10 lipca 1941roku dokonała grupa ich polskich sąsiadów. IPN przyjął, że to polska ludność miała w tej zbrodni – jak to określono – „rolę decydującą”, ale „można założyć”, że jej inspiratorami byli Niemcy.",,
Były marszałek Senatu oburzony słowami Grodzkiego o Kaczyńskim,"– Ja liczyłem na wysoki poziom, na kulturę osobistą również; profesora, lekarza, który powinien wykazywać się empatią. Lekarz nie powinien takich rzeczy mówić. Marszałek Senatu nie powinien takich rzeczy mówić. Ta wypowiedź bardzo mnie dotknęła – powiedział były marszałek Senatu Stanisław Karczewski w polskim radiu w „Sygnałach Dnia”.","Były marszałek odniósł się do słów o stanie zdrowia Jarosława Kaczyńskiego, które marszałek Senatu Tomasz Grodzki wypowiedział w poniedziałek. „Jak się bierze silne leki przeciwbólowe, (to) naprawdę umysł człowieka reaguje trochę inaczej” – mówił  Grodzki w Radiu Zet.– Przez cały miesiąc ja milczałem. Nic nie mówiłem, bo obserwowałem i czekałem na to w jaki sposób będzie funkcjonował pan marszałek Tomasz Grodzki. Jakich będzie używać słów. Również mnie epitetował – powiedział były marszałek Stanisław Karczewski. – Ja przez cztery lata nie epitetowałem swojego poprzednika, pana marszałka Borusewicza. Mieliśmy świetne relacje przez cztery lata. Choć się kłóciliśmy, wspieraliśmy się – dodał.",,
"„Naćpana hołota” i „Goodbye, Lenin”. Czas na polityczne pojednania?","Czy można by się spodziewać jakiejkolwiek współpracy między SLD a Twoim Ruchem? Pomiędzy liderami partii dochodziło do wymiany ostrych słów. Leszek Miller nazwał partię Palikota „naćpaną hołotą”, Palikot z kolei skwitował wyborczą porażkę SLD trzy lata temu słowami „Goodbye, Lenin”. Dzisiaj współpraca nie jest wykluczona. Właściwie, gdyby nie ambicje liderów, o wiele łatwiejsze powinno być pojednanie na prawicy. Kłopot zawsze jest ten sam. Przychodzi moment, że ktoś musi być górą. I jakoś ciężko się zgodzić kto.","Porozumienie o współpracy ma dotyczyć na razie wyłącznie aferypodsłuchowej, a konkretnie wniosków o odwołanie ministrówSienkiewicza i Sikorskiego, a także ewentualnych komisji śledczych.Jest raczej za wcześnie, by mówić o jakiejkolwiek szerszejwspółpracy SLD i Twojego Ruchu. Tym bardziej, że historia relacji obu partii jest skomplikowana.  CZYTAJ TAKŻE  SLD i Twój Ruch jednym głosem ws. afery podsłuchowej?",,
"Miller: Nie zaszkodziłoby, gdyby Zandberg i Biedroń przeprosili SLD","– Skoro Czarzasty ich przeprasza za to, co mówił, to oni mówili najgorsze rzeczy o SLD, więc nie zaszkodziłoby, żeby popadli w taką refleksję, że może warto byłoby coś miłego SLD powiedzieć – odpowiedział były premier Leszek Miller zapytany, czy Adrian Zandberg i Robert Biedroń powinni przeprosić SLD. Miller był gościem RMF FM.","Rozmowa dotyczyła m.in. sytuacji na lewicy. Miller odniósł się do uwagi prowadzącego, że Zandberg nazywał go „takim samym establishmentem jak PO i PiS”. – Teraz, jak rozumiem, mu to nie przeszkadza – odpowiedział były premier. Przypomniano mu również słowa Biedronia, który mówił, że SLD to „partia post-PZPR-owców i karierowiczów”. – Ja to wszystko pamiętam, nie mam zamiaru im za to odpłacać. Natomiast zwróciłem uwagę, że Włodzimierz Czarzasty wygadywał rozmaite nieprzyjemne rzeczy czy nawet głupoty o Wiośnie i Razem i jemu jest teraz przykro i on za to przeprasza. Otóż to bardzo miłe, tylko zastanawiam się właśnie, dlaczego nasi partnerzy  nie przeprosili SLD, idąc tropem Włodzimierza Czarzastego – stwierdził Miller.",,
Tusk zwołuje nadzwyczajny unijny szczyt. W związku z tragedią na Morzu Śródziemnym,"– Tragiczna sytuacja na Morzu Śródziemnym jest nie do zaakceptowania – mówi szef Rady Europejskiej i zwołuje na czwartek nadzwyczajny szczyt w sprawie imigracji. Bezpośrednią przyczyną jest kolejna tragedia w Cieśninie Sycylijskiej, gdzie zatonęła łódź z uchodźcami próbującymi przedostać się z Libii do Włoch. Zginęło ponad 900 osób.","Donald Tusk powiedział, że szczyt ma być okazją do dyskusji w jaki sposób Unia Europejska powinna poradzić sobie z palącym problemem. – Nie spodziewam się jednak szybkich rozwiązań dotyczących przyczyn imigracji, bo ich nie ma. Gdyby istniały, już dawno byśmy z nich skorzystali. Ale oczekuję, że Komisja Europejska wraz z unijnym korpusem dyplomatycznym przygotuje propozycje natychmiastowych działań. I oczekuję, że kraje członkowskie zaproponują swój wkład – powiedział szef Rady. O pilne zwołanie szczytu UE w tej sprawie zwrócił się premier Włoch Matteo Renzi. Włoska agencja ANSA poinformowała, że w niedzielę szef rządu przeprowadził serię konsultacji telefonicznych na temat kryzysu imigracyjnego i najnowszego dramatu w Cieśninie Sycylijskiej. Rozmawiał między innymi z prezydentem Francji Francois Hollande'm i premierem Malty Josephem Muscatem.                                                teraz odtwarzaneTusk zwołuje nadzwyczajny unijny szczyt Tragedia na Morzu Śródziemnym Decyzja o zwołaniu szczytu jest związana z tragedią na Morzu Śródziemnym, gdzie zatonęła łódź nielegalnymi imigrantami płynąca z  wybrzeża Libii do Włoch. Na pokładzie kutra było aż 950 osób, w tym wiele dzieci. Wielu ludzi zamkniętych było w ładowniach statku. – Przemytnicy pozamykali wszystkie drzwi, by nikt nie mógł wyjść – powiedział mężczyzna, który obecnie znajduje się w szpitalu.  Wielka akcja ratunkowa Trwa wielka akcja ratunkowa i poszukiwanie rozbitków. Dotychczas znaleziono 24 ciała, uratowano 28 ludzi. Nie ma oficjalnych informacji o liczbie zaginionych.  Z relacji uratowanych rozbitków wynika, że na pokładzie kutra znajdowali się uchodźcy z Algierii, Bangladeszu, Mali, Zambii, Senegalu i Ghany. Szacuje się, że od początku tego roku podczas przeprawy w Cieśninie Sycylijskiej zginęło nawet 1600 uciekinierów. W tym czasie na włoskie wybrzeża dotarło ponad 26 tysięcy imigrantów. Kolejna tragedia na Morzu Śródziemnym Drewniana łódź z ponad 90 imigrantami na pokładzie rozbiła się w poniedziałek u wybrzeży greckiej wyspy Rodos na Morzu Egejskim - poinformowała grecka straż przybrzeżna. Według służb co najmniej trzy osoby zginęły, a 30 trafiło do szpitali.  Jak informuje grecka straż przybrzeżna, z wody wydobyto ciała mężczyzny oraz kobiety i dziecka. Łódź, która osiadła na mieliźnie, została niemal całkowicie zniszczona.",,
Napieralski daje wolną rękę wyborcom,"Sojusz Lewicy Demokratycznej nie poprze żadnego kandydata w II turze wyborów prezydenckich – oświadczył po posiedzeniu zarządu partii jej szef Grzegorz Napieralski. – Decyzję zostawiam moim wyborcom, oni są świadomi i odpowiedzialni i to im
pozostawiam decyzję, jak głosować 4 lipca - powiedział  Napieralski. Sztaby PiS i PO nie są zaskoczone takim rozwiązaniem.","Napieralski, który zdobył w I turze 13,68 proc. głosów, ogłosił swoją decyzję po  konsultacjach z wyborcami i środowiskami go wspierającymi.  –  Konsultowałem się w różnych województwach, w różnych miejscach i pytałem, co powinienem zrobić  – powiedział Napieralski po południu, po spotkaniu z OPZZ. Jakoświadczył, od związkowców usłyszał, że nie powinien oddawać głosu na żadnego z kandydatów. –  Zieloni 2004 i Partia Kobiet zarekomendowały identyczne rozwiązanie jak OPZZ  – dodał przewodniczący SLD i – jak podkreślił – „wszystkie sugestie przyjmuje z wielkim szacunkiem”.  Po zakończeniu posiedzenia zarządu, szef SLD mówił, że jednym z haseł jego kampanii wyborczej był demontaż systemu IV RP. Przypomniał, że „Jarosław Kaczyński przedstawiał ustawy, które ją tworzyły, a Bronisław Komorowski ochoczo za nimi głosował”. Napieralski podkreślił, że on był wtedy przeciw i pozostał przy tym stanowisku do dzisiaj.   Zdaniem lidera  Sojuszu, ci, którzy głosowali za ustawami tworzącymi IV RP, powinni znaleźć się poza polityką. –  O tym nie ja będę jednak decydował, ale wyborcy  – mówił Grzegorz Napieralski.  W poniedziałek swoje poparcie dla Bronisława Komorowskiego zadeklarował były prezydentAleksander Kwaśniewski. Dodał, że do głosowania na kandydata PO zachęca teżwyborców lewicy. Podobną deklarację złożył Marek Borowski.    PO i PiS: decyzja Sojuszu nie jest niespodzianką    –  To nie jest dla nas żadna zaskakująca wiadomość, tego się spodziewaliśmy od samego początku  – skomentowała decyzję SLD rzeczniczka sztabu Bronisława Komorowskiego MałgorzataKidawa-Błońska. –  Nawet przez chwilę nie liczyliśmy, że Grzegorz Napieralski poprze któregoś z kandydatów. Od początku mówiliśmy, że musimy dotrzeć do jego wyborców  – powiedziała.  Rzecznik sztabu Jarosława Kaczyńskiego Paweł Poncyljusz oświadczył, że Grzegorz Napieralski „ma świadomość, iż takie jasne opowiedzenie się przez niego po którejkolwiek stronie mogłoby jemu – jako liderowi partii lewicowej – zagrażać”.  Według Poncyljusza, dla lidera SLD opowiedzenie się po stronie któregoś z kandydatów „w dłuższeji dalszej perspektywie” mogłoby być „zabójcze”.",,
"Premier: ważne, że władze RFN nie zapominają o zbrodniach popełnionych w Polsce","„To ważne, że młodsze pokolenie Niemców, patrzy inaczej na przeszłość. Dlatego wizyta Kanclerz Merkel jest tak ważna i symboliczna” – podkreślił premier Mateusz Morawiecki, wspominając piątkową uroczystość w Auschwitz.","Premier Morawiecki i kanclerz Merkel wzięli w piątek udział w uroczystości 10-lecia Fundacji Auschwitz-Birkenau.  W sobotnim wpisie na Facebooku szef polskiego rządu wrócił do piątkowej uroczystości, która miała miejsce na terenie b. obozu Auschwitz II-Birkenau.  „W dniu wczorajszym, na teren dawnego obozu zagłady, po raz pierwszy przybyła Pani Kanclerz Angela Merkel. To ważne, że władze RFN nie zapominają o zbrodniach popełnionych podczas II wojny światowej na terenie okupowanej Polski” – napisał Morawiecki.  „Mam bowiem w pamięci książkę Krzysztofa Kąkolewskiego »Co u pana słychać?«, w której autor przeprowadził wywiady z Niemcami uczestniczącymi w zbrodniach popełnianych na terenie okupowanej Polski, a mimo to zostały one oczyszczone po wojnie przez niemieckie sądy. Osoby te próbowały podważać swoją rolę podczas wojny. Jeden z nich mówi: »Sąd przekonał się, że nic nie wiedziałem. Opieram się na wyroku sądu«. Inny: »To było zgodne z niemieckim prawem«”– czytamy na Facebooku premiera Morawieckiego.  „To ważne, że młodsze pokolenie Niemców, patrzy inaczej na przeszłość. Dlatego wizyta Kanclerz Merkel jest tak ważna i symboliczna” – podkreślił Morawiecki.",,
"Orban: cieszymy się, że na głównej ulicy Budapesztu są sprzedawcy kebabów","– Dyskusja o tym, ilu uchodźców powinny przyjąć poszczególne państwa UE, jest pozbawiona sensu, dopóki nie zostanie zapewniona ochrona zewnętrznych granic Unii – oświadczył premier Węgier Viktor Orban. Zaprzeczył, by jego kraj był antyislamski. – Cieszymy się, że na głównej ulicy Budapesztu są sprzedawcy kebabów – powiedział.","– Dopóki Europa nie będzie w stanie ochronić swych zewnętrznych granic, nie ma sensu dyskutowanie o losie napływających osób – powiedział Orban na dorocznym, dwudniowym spotkaniu z węgierskimi dyplomatami w Budapeszcie.– Węgry nie mogą zaakceptować proponowanego przez UE systemu kwot rozdzielania uchodźców między państwa, ale nie wyklucza to udziału kraju w późniejszej, rozsądnej i sprawiedliwej debacie o unijnym systemie kwot – mówił szef rządu. Jego zdaniem ustalanie kwot przydziału już teraz to odpowiedź jedynie na skutki, a nie na przyczyny obecnego kryzysu.Ochrona granic priorytetemZdaniem premiera większy sens miałoby stworzenie przez UE specjalnego funduszu, z którego „za porozumieniem ważnych dla nas krajów, takich jak Turcja, moglibyśmy przekazywać wsparcie na radzenie sobie z problemem uchodźców w tych krajach”.– Węgry nalegają na trzymanie się zasad wynikających z układu z Schengen, ale obecnie nie są w stanie tego robić i dlatego też postanowiły zbudować ogrodzenie na granicy z Serbią – podkreślił Orban. Według premiera Węgier „priorytetem dla UE powinna być zdolność Węgier do ochrony własnych granic, które są jednocześnie zewnętrznymi granicami UE”.Węgry się nie zmienią– Nikt nie może wymagać od Węgier zmian w kulturalnym i etnicznym składzie węgierskiego społeczeństwa – powiedział Orban. Zaprzeczył, jakoby jego kraj był antyislamski i wyraził nadzieję, że kryzys imigracyjny nie obciąży relacji z państwami z islamskiego kręgu kulturowego.– Rząd docenia wartość, jaką wnosi na Węgrzech tutejsza społeczność muzułmańska, oraz uważa, że jej przedstawiciele respektują obowiązujące prawo – powiedział Orban. – Cieszymy się, że na głównej ulicy Budapesztu są sprzedawcy kebabów – dodał.Wcześniej w poniedziałek w wywiadzie dla austriackiego nadawcy ORF Orban zaapelował do Niemiec i Austrii, by uszczelniły swoje granice i „jasno zapowiedziały”, że kolejni imigranci nie będą przyjmowani. – W przeciwnym razie do Europy napłynie wiele milionów ludzi – powiedział. – Węgry dysponują dostatecznymi nakładami finansowymi i policyjnymi, by wszystkim osobom ubiegającym się o azyl zapewnić opiekę i schronienie, ale osoby te wolą jechać do Niemiec. Problem nie leży po naszej stronie – powiedział Orban.Fala naciera na zachódW piątek rządy Austrii i Niemiec wydały zgodę na wjazd migrantów na swe terytoria bez kontroli i biurokratycznych procedur, w odpowiedzi na nadzwyczajną sytuację z uchodźcami. W niedzielę kanclerz Austrii Werner Faymann oświadczył, że należy stopniowo odchodzić od tego nadzwyczajnego trybu. W miniony weekend do Niemiec przyjechało ok. 20 tys. uchodźców.Tymczasem od piątku do niedzieli na całych Węgrzech zatrzymano 55 386 uchodźców, a do kraju przedostają się kolejni. Jadą z Serbii, gdzie z kolei w weekend przybyło 5 tys. osób z Macedonii – podała węgierska policja. Służby węgierskie spodziewają się w związku z tym w najbliższych dniach kolejnej fali przybyszów. Zdaniem ekspertów napływ uchodźców wzmaga się na skutek decyzji rządu węgierskiego, który zapowiedział, że od 15 września zaostrzy zasady ochrony granic i kary za ich nielegalne przekroczenie.Według państwowej telewizji, w obozie zbiorczym w Roeszke znajduje się 500 nielegalnych imigrantów; osoby, dla których nie starczyło miejsce w obozie, w tym rodziny z małymi dziećmi z gorączką, musiały spędzić zimną noc w namiotach rozstawionych pod gołym niebem.",,
Baskowie coraz głośniej za niezależnością,"Tysiące osób uczestniczyło w manifestacji w
Bilbao pod hasłem: „Kraj Basków oczekuje rozwiązania
konfliktu”. Do manifestacji wezwali uczestnicy  podpisanego we wrześniu 2010 r. układu z Guerniki, wzywającego terrorystyczną organizacje ETA do zaprzestania stosowania przemocy.","Dwa dni po ogłoszeniu przez ETA zakończenia walki zbrojnej, manifestanci wznosili okrzyki na rzecz niepodległości Kraju Basków i przewiezienia do zakładów karnych w tym regionie więźniów ETA odbywających kary w innychrejonach Hiszpanii.   Według lewicy baskijskiej, koniec ETA nie zamyka konfliktu politycznego, którego rozwiązaniem „powinny niezwłocznie zająć się rządy Hiszpanii i Francji”.    –  Skończyła się wymówka związana ze stosowaniem przemocy przez ETA i pretekstem konieczności walki z tą organizacją, aby nie zajmować się prawem do samostanowienia Euskal Herriak (Kraju Basków)  – powiedział jeden z rzeczników lewicy baskijskiej podczas manifestacji. –  Nie prosimy o nic więcejpoza prawem do decydowania o naszej przyszłości, chcemy prawdziwej demokracji  – dodał.   W przesłaniu odczytanym przed siedzibą władz miejskich Bilbao wezwano rządy Hiszpanii i Francji do „rozwiązania konfliktu” i zaapelowano, aby nawiązały one dialog z ETA w celu „znalezienia możliwości przezwyciężenia konsekwencji dziesiątków lat konfrontacji zbrojnej”.   Lewica należy do nacjonalistycznej koalicji Bild, dążącej do samostanowienia Kraju Basków. Wydarzeniem hiszpańskich wyborów samorządowych w maju br. był ogromny sukces Bildu, który obecnie posiada więcej radnych miejskich niżjakakolwiek inna partia w Kraju Basków.",,
Muzeum w Treblince zyskało mocne wsparcie finansowe,Muzeum Treblinka będzie współprowadzone przez Ministerstwo Kultury i Dziedzictwa Narodowego. Umowę w tej sprawie podpisali w piątek wiceminister kultury Jarosław Sellin oraz wicemarszałek woj. mazowieckiego Wiesław Raboszuk.,"Jarosław Sellin podczas uroczystości przypominał, że Treblinka to jedno z wyjątkowo symbolicznych miejsc zarówno dla Polaków, jak i Żydów. W obozie pracy i obozie zagłady zginęło tam prawie milionie osób; „tylu mieszkańców liczyła Warszawa w 1921 r.” – mówił minister. W obozie zagłady Niemcy zamordowali około 900 tysięcy Żydów, w większości polskich obywateli.  Jarosław Sellin zaznaczył, że Treblinka to „największy cmentarz polskich obywateli – ofiar II wojny światowej”.   Wiceminister Sellin podkreślał, że uroczystość podpisania umowy w sprawie prowadzenia jako wspólnej instytucji kultury pod nazwą „Muzeum Treblinka. Niemiecki nazistowski obóz zagłady i obóz pracy (1941-1944)” wieńczy długi okres starań mających na celu otoczenie miejsca pamięci w Treblince troskliwą opieką i zapewnienie godnego upamiętnienia więźniów i ofiar obu obozów: „zagłady oraz pracy, a także na podniesienie stanu wiedzy o tym miejscu”.  Dyrektor Muzeum w Treblince Edward Kopówka powiedział, że dzięki wsparciu Ministerstwa Kultury kierowana przez niego placówka będzie mogła zrealizować wiele ważnych projektów edukacyjnych. Na liście potrzeb jest m.in. stworzenie zespołu przewodników po Muzeum, wybudowanie nowej hali muzealnej oraz stworzenie na przejętej niedawno przez Muzeum stacji kolejowej – miejsca upamiętniającego pierwsze ofiary z transportów, mordowane na stacji tuż po przyjeździe pociągów.  Zgodnie z umową Ministerstwo Kultury i Dziedzictwa Narodowego zobowiązuje się zapewnić muzeum środki finansowe w formie dotacji. W tym roku będzie to 250 tysięcy złotych, a od 2019 roku – półtora miliona. Dotacja samorządu Mazowsza w tym roku wyniesie około 841 tysięcy złotych, a od 2019 r. będzie to milion złotych.",,
"Legutko: Mam nadzieję, że Orban zastanowi się nad przynależnością do EPL","Szef frakcji Europejskich Konserwatystów i Reformatorów w PE Ryszard Legutko powiedział w wywiadzie dla „FT”, że ma nadzieję, że EKR uda się przekonać premiera Węgier Viktora Orbana, by zastanowił się nad przynależnością jego partii do Europejskiej Partii Ludowej.","Według „Financial Times” EKR liczy na to, że Fidesz, partia Orbana, znajdzie się w jej szeregach, gdy nad węgierskim premierem wisi perspektywa wydalenia jego ugrupowania z Europejskiej Partii Ludowej (EPL). Legutko ma nadzieję, że jego grupa zdoła przekonać Orbana do „zastanowienia się nad członkostwem w EPL. „Financial Times” zauważa, że EKR jako trzecia co do wielkości partia w Parlamencie Europejskim, chce przyciągnąć sojuszników po planowanym wyjściu z grupy Brytyjczyków w efekcie brexitu. Dziennik wskazuje jednak, że mimo krytyki instytucji unijnych, Orban utrzymuje, że nie opuści EPL. Jednakże – jak wskazuje „FT” – wielu członków ugrupowania chce zawiesić lub wydalić Fidesz po tym, jak Orban „zaatakował” przewodniczącego Komisji Europejskiej Jean-Claude'a Junckera w kampanii informacyjnej. – Bycie w EPL było sposobem na zapewnienie (Orbanowi – red.) tarczy przeciwko okrutnym atakom z lewej strony i działało do pewnego momentu. Ale nie sądzę, by działało to dłużej – powiedział Legutko. „Spotkanie Salvini-Kaczyński zakończyło się wielkim sukcesem, a obie strony zgodziły się, że powinny jak najbliżej współpracować w przyszłości. Od tego czasu jesteśmy w kontakcie z Ligą, więc jestem pełen nadziei” – powiedział. Eurodeputowany oświadczył, że różnice w poglądach na unijną politykę wobec Rosji nie powinny powstrzymywać Salviniego przed dołączeniem do EKR. „FT” wskazuje, że podczas gdy Prawo i Sprawiedliwość „ostro krytykuje” prezydenta Rosji Władimira Putina, Salvini uznał unijne sankcje wobec Kremla za „szaleństwo gospodarcze, społeczne i kulturowe”. Cytowany przez gazetę Legutko powiedział, że nie powstrzyma to obu partii od bycia „naturalnymi sojusznikami”. „Putin ma wielu przyjaciół w wielu krajach. Trudno jest znaleźć ważne partie polityczne, które otwarcie krytykują Rosję” – powiedział eurodeputowany. „Jesteśmy naturalnymi sojusznikami w tym sensie, że chcemy, aby państwa członkowskie miały więcej do powiedzenia w UE i jesteśmy bardzo świadomi i bardzo wrogo nastawieni do tej pełzającej federalizacji” – wskazał. Legutko nie wykluczył również współpracy z Alternatywą dla Niemiec (AfD) i francuskim Zjednoczeniem Narodowym Marine Le Pen. W drugiej połowie lutego rząd Węgier rozpoczął „akcję informacyjną o brukselskich planach pobudzania imigracji”. W prasie i miejscach publicznych pojawiają się reklamy z podobiznami szefa Komisji Europejskiej i amerykańskiego finansisty George'a Sorosa, któremu węgierskie władze zarzucają działania na rzecz sprowadzenia do Europy milionów migrantów. Pod nimi napisano np., że w Brukseli „chcą wprowadzić obowiązkowe kwoty relokacyjne”, „chcą osłabić prawa państw członkowskich do ochrony granic” i „chcą ułatwić imigrację poprzez wizę migracyjną”. Część ugrupowań w EPL po uruchomieniu kampanii postuluje usunięcie Fideszu z tej rodziny politycznej. Manfred Weber, szef grupy poselskiej EPL w Parlamencie Europejskim i jej kandydat na szefa Komisji Europejskiej, postawił węgierskiemu premierowi Viktorowi Orbanowi trzy warunki, od których spełnienia uzależnił pozostanie rządzącego na Węgrzech Fideszu w EPL. Na łamach gazety „Bild” Weber podkreślił, że „jeszcze w tym miesiącu” potrzebuje jasności w kwestii spełnienia owych warunków przez Orbana. Węgierski premier i przewodniczący Fideszu musi „ostatecznie zakończyć antybrukselską kampanię swojego rządu”, przeprosić partie wchodzące w skład EPL oraz zagwarantować pozostanie w Budapeszcie Uniwersytetu Środkowoeuropejskiego (CEU). „Bild” odnotowuje, że uczelnię tę wspiera amerykański miliarder George Soros, „którego rząd Orbana traktuje wrogo”.",,
"PO w dół, PiS w górę","W sierpniu 36 proc. respondentów deklarujących, że na pewno weźmie udział w wyborach, chce głosować na PO. Na PiS jest gotowych oddać swój głos 20 proc. SLD popiera 8 proc., a PSL z 4-procentowym poparciem znalazło się poniżej progu wyborczego – wynika z sondażu CBOS.","W porównaniu z ubiegłym miesiącem poparcie dla rządzącej partii spadło o 2punkty procentowe. Poparcie dla PiS jest z kolei większe o 3 punktyprocentowe w porównaniu do lipcowego badania.Zmalała również grupa ankietowanych, chcących oddać głos na SLD – o 1 punktprocentowy. PSL dokładnie tak samo jak w lipcu znalazło się poniżej proguwyborczego z wynikiem 4 proc.Pozostałe ugrupowania zyskały już tylko nieznaczne poparcie. Jednocześnie,jak zauważa CBOS, na zmianie wyborczego szyldu zyskało ugrupowanie NowaPrawica Janusza Korwina-Mikke. Nazwisko lidera przyciągnęło w sierpniu dotego komitetu wyborczego 2 proc. głosujących (w lipcu było ich poniżej 1proc.).Pracownia zauważa, że partia ta cieszy się ponadprzeciętnym poparciem wśródnajmłodszych wyborców (wśród osób w wieku 18-24 lata chce na nią głosować 6proc. wyborców).W sierpniu 1-procentowe poparcie zanotowały: Samoobrona, Partia Kobiet orazRuch Poparcia Janusza Palikota. Pozostałe ugrupowania uwzględnione w sondażu CBOS zyskały poparcie poniżej jednego procenta. Są to: Polska JestNajważniejsza, Socjaldemokracja Polska, Prawica Rzeczypospolitej, KrajowaPartia Emerytów i Rencistów, Liga Polskich Rodzin, Partia Demokratyczna –demokraci.pl, Polska Partia Pracy, Stronnictwo Demokratyczne oraz Unia Pracy.26 proc. ankietowanych nie wie jeszcze, na kogo odda swój głos (spadek o 1punkt procentowy).Chęć uczestniczenia w wyborach do Sejmu i Senatu, które odbędą się 9października, zadeklarowało 60 proc. respondentów, tym samym odsetekzdeklarowanych wyborców wzrósł o 4 punkty procentowe.Jednocześnie o 4 punkty procentowe zmniejszyła się liczba badanych, którzyodrzucają możliwość pójścia na głosowanie (z 18 w lipcu do 14 proc. wsierpniu). 25 proc. respondentów nie jest jeszcze pewnych, czy się na wybory wybierze (spadek o 1 punkt procentowy).CBOS przeprowadził sondaż w dniach 18-24 sierpnia 2011 roku na liczącej 1051 osób reprezentatywnej próbie losowej dorosłych mieszkańców Polski.",,
Kreml umacnia twierdzę Kaliningrad. Rosyjskie myśliwce prowokują w rejonie Bałtyku,"Rosja wzmacnia militarnie obwód kaliningradzki i prowadzi coraz agresywniejsze działania w rejonie Morza Bałtyckiego. NATO nie pozostaje dłużne i zdecydowanie zaznacza swoją obecność w tym rejonie. Na zagrożenia ze strony Moskwy reagują też kraje północnej Europy, w których dochodzi do zmian paradygmatu w kwestii bezpieczeństwa. To daje szanse Polsce na wzmacnianie z nimi relacji i podtrzymywania zainteresowania Sojuszu Północnoatlantyckiego tą częścią Europy.","Rosja nie tylko wzmacnia swój potencjał militarny – siły morskie, lotnicze i lądowe  na Krymie, ale także w graniczącym z Polską obwodzie kaliningradzkim – ocenia w swojej analizie ekspert portalu Demence 24 Marcin Gawęda. To tu stacjonuje część Floty Bałtyckiej – w porcie w Bałtijsku – która jest ustawicznie od kilku lat wzmacniana. Pojawiają się nowe okręty rakietowe, wzmacniające siłę ofensywną floty. Doszło również niedawno do sformowania samodzielnego pułku pancernego z prawdopodobnie 63 czołgami T-72B, co zwiększa ich łączną liczbę w regionie do około 100 sztuk. Wzmocniona została również 244. Brygada Artylerii, na wyposażeniu której w tym roku pojawiły się zmodernizowane armatohaubice Msta-S – 2S19M1. Pod koniec 2017 r. 152. Gwardyjska Brygada Rakietowa otrzymała systemy 9K720 Iskander-M uzbrojone m.in. w pociski balistyczne 9M723, których zasięg wynosi do 500-700 km. Przynajmniej część wyrzutni jest też dostosowana do odpalania rakiet manewrujących, w tym typu 9M729, o zasięgu ponad 2000 km. W zeszłym roku doszło do zmodernizowania lotniska Czkałowsk w Kaliningradzie. Stacjonujące na nim siły 72. Awiabazy Lotnictwa Morskiego FB składają się z eskadry myśliwców Su-27 i rozpoznawczych Su-24MR, a także eskadry samolotów bombowych Su-24M, które obecnie są zastępowane przez wielozadaniowe samoloty Su-30SM. Najprawdopodobniej w najbliższym czasie siły te zostaną wzmocnione i przezbrojone, co ma być odpowiedzią na wzrost aktywności NATO w tym rejonie. Jest to związane z realizowaną od 2004 r. misją Baltic Air Policing, w ramach Sił Szybkiego Reagowania NATO, której celem jest obrona przestrzeni powietrznej trzech krajów nadbałtyckich: Litwy, Łotwy i Estonii. Podczas ćwiczeń przeprowadzono symulację ostrzału okrętów przeciwnika pociskami rakietowymi, odpierania ataków lotnictwa przeciwnika i wysadzenie desantu na brzeg. Na inne zagrożenie ze strony rosyjskiej zwracał uwagę inny ekspert Defence 24 – Maksymilian Dura, który podkreślał, że kraj ten w ostatnich latach intensyfikuje symulacje, podczas których trenowane są desanty prowadzone przez małe, dynamiczne siły. – Rosjanie odchodzą od prowadzenia większych operacji desantowych, realizowanych z użyciem dużych zespołów okrętowych na rzecz błyskawicznych operacji sabotażowo-dywersyjnych nastawionych nie na zajęcie terenu, ale na atak powodujący jak największe zamieszanie, poczucie ciągłego zagrożenia i strachu, szczególnie wśród ludności cywilnej – podkreśla ekspert. Do tego typu działań wykorzystywane są kutry, które zaczynają wypierać duże okręty desantowe we Flocie Bałtyckiej. W najbliższym czasie można się spodziewać dalszej militaryzacji zarówno regionu obwodu kaliningradzkiego, jak i reszty rosyjskiego Zachodniego Okręgu Wojskowego (obejmuje regiony Rosji w jej zachodniej i północnej części, w tym Moskwę i Petersburg), do którego region ten należy. W zeszłym tygodniu minister obrony Rosji Siergiej Szojgu zapowiedział podjęcie kroków w związku z sytuacją na zachodnim kierunku strategicznym, w celu – jak to określił - „zneutralizowania zagrożeń”. Wymienił wśród nich: większą obecność wojskową NATO w Europie Wschodniej, rozmieszczanie systemu obrony przeciwrakietowej USA w Polsce i Rumunii oraz rozszerzenie przez Sojusz Północnoatlantycki współpracy wojskowej z Finlandią i Szwecją. Minister zapowiedział wzmacnianie Zachodniego Okręgu Wojskowego poprzez „doskonalenie” personelu wojskowego i przekazanie mu ponad 1,3 tys. sztuk sprzętu wojskowego. Na razie Rosjanie intensyfikują swoje prowokacje w rejonie Morza Bałtyckiego, co powoduje coraz częstsze „incydenty” z samolotami NATO. Rosyjskie myśliwce nie tylko notorycznie naruszają przestrzeń powietrzną Litwy, Łotwy i Estonii, ale także Szwecji i Norwegii. Te ostatnie kraje skarżą się również na prowokacje rosyjskie z udziałem łodzi podwodnych. To zaś powoduje, że oba wzmacniają swój potencjał wojskowy. Szwecja, która nie jest członkiem Sojuszu, ale ściśle z nim współpracuje, zdaje sobie sprawę z agresywnej postawy Moskwy i uważa ją – także w oficjalnych raportach służb specjalnych SAPO – za główne zagrożenie dla kraju. Prowokacyjne zachowania rosyjskich sił wobec Szwecji, to tylko jeden ze środków na wywieranie wpływu na jej społeczeństwo przez Kreml. Do innych zaliczane są: informacyjne akcje propagandowe, cyberataki, a także przejęcia strategicznych firm oraz technologii. Zrozumienie rosyjskiego zagrożenia powoduje, że władze w Sztokholmie postanowiły zwiększyć liczebność sił zbrojnych i zadbać o ich uzbrojenie, a także intensywniej współpracować z NATO, USA i sąsiednią Norwegią. Zagrożenie rosyjskie wobec krajów bałtyckich i północnej Europy sprawia, że polskie argumenty, o potrzebie surowego traktowania agresywnych ruchów Kremla znajdują wśród ich rządów zrozumienie i poparcie. A jest ono niezbędne, zważywszy na coraz łagodniejsze stanowisko wobec Moskwy prezentowane przez Berlin i Paryż. Postulowane przez Warszawę wzmocnienie flanki wschodniej NATO, większa obecność amerykańskich żołnierzy w naszym kraju, postępująca reforma polskiej armii, sprawiają, że w całym regionie odczuwalne jest poczucie większej pewności wobec groźnych pomruków płynących z Kremla. Petar Petrović Autor jest dziennikarzem Polskiego Radia.",,
"Tokarczuk mówiła o „zamykaniu się” na innych, po czym zaczęła masowe banowanie na Twitterze","W czasie swojej mowy wygłoszonej w Sztokholmie, Olga Tokarczuk mówiła o „zamknięciu w bańce własnych doświadczeń” i „braku zdolności do porozumienia z ludźmi o doświadczeniach odmiennych” oraz o „rozpadzie wspólnoty i o wrzasku własnego »ja«, uznającego się za miarę wszechrzeczy”. Po tym wykładzie zbanowała masowo wielu użytkowników Twittera, w tym m. in. księży i dziennikarzy.","Jak pisze Edyta Hołdyńska z „Sieci”, zamówiła książki Tokarczuk, a ta ją zablokowała na Twitterze. „Nadal będę starała się oceniać twórczość, nie poglądy, ale jest coraz trudniej”  – pisze. „Słowa o niej ani do niej nigdy nie napisałam” – deklaruje z kolei Magdalena Ogórek, dziennikarka TVP, również zablokowana przez noblistkę.Zbanowany został również m.in. szef portalu tvp.info Samuel Pereira. „Czy przy okazji mogłaby Pani powiedzieć komu dała Pani do obsługi swoje konto TT? Wiele osób chętnie dowiedziałoby się dlaczego dostali bana, mimo iż – tak jak ja – nawet tweeta do Pani wcześniej nie napisali” – napisał. ",,
"„Gdy posłowie przychodzili do partii Palikota, nie żądał, żeby składali mandaty”","– Oburzenie Janusza Palikota na jego kolegów, którzy opuszczają go teraz, wyrażone słowami: odchodzicie, to teraz oddajcie mandat, jest sztuczne, obarczone hipokryzją – powiedział w programie „Gość poranka” TVP Info Leszek Miller. Lider SLD podkreślił, że gdy posłowie przychodzili do partii Palikota, na przykład z Sojuszu, nie żądał wtedy od nich, żeby składali mandaty. Zdaniem Millera, taki gest „nakazuje logika, ale  to byłoby sprzeczne z konstytucją”, żeby poseł zmieniający partyjne barwy miał rezygnować z mandatu. Zgodnie z przepisami jest on bowiem przede wszystkim reprezentantem narodu, a nie partii.","„Andrzej, oddaj mandat! Jeśli jesteś człowiekiem honoru, jeśli nie chcesz świecić oczami, to po prostu złóż mandat. Dostałeś się do Sejmu na moich plecach. Jesteś to winien wyborcom Ruchu Palikota!” – napisał na swoim blogu Palikot, komentując odejście Andrzeja Rozenka z partii. Kandydat na prezydenta zapowiedział, że jeśli odniesie sukces w wyborach, będzie dążył do tego, by politycy składali mandaty przy zmianie partii. – Wiele razy Janusz Palikot wyrażał się o mnie i Sojuszu Lewicy Demokratycznej jak najgorzej. Nie będę się odwzajemniał, bo to byłoby małostkowe. Stało się to, co musiało się stać – tak Leszek Miller skomentował rozpad klubu parlamentarnego Twój Ruch. Konflikt wieloletnich politycznych partnerów: Rozenka i Palikota zdziwił lidera SLD, ale przyznał on, że „prawdziwa przyjaźń jest poza polityką”. Jak podkreślił Miller, nie chce „wyrokować”, iż nadszedł koniec politycznej kariery Palikota. – Mnie wielokrotnie przepowiadano, że wykonuję ostatnią misję, a jak widać, czuję się znakomicie – powiedział lider Sojuszu.   Szef SLD  zadowolony z rozpoznawalności Magdaleny Ogórek   Gość TVP Info odniósł się również do kampanii kandydatki SLD na prezydenta.  Zdaniem Millera, sukcesem jest wysoka rozpoznawalność Magdaleny Ogórek po pierwszych tygodniach od ogłoszenia startu w wyborczym wyścigu.  Polityk powołał się na dane CBOS, według których wynosi ona 73-74 proc.   – To jest niesłychany rezultat. Niejeden polityk pracuje przez wiele lat na taką rozpoznawalność – zaznaczył Miller.",,
Rewolucja w opiece nad osobami starszymi. Zajmą się nimi roboty,"Aparatura diagnostyczna stale mierząca funkcje życiowe i robot, którego zadaniem jest m. in. organizowanie wideorozmów – już niedługo będzie dostępna dla wszystkich. – Nasz robot będzie mógł pełnić rolę towarzysza rozmówcy dla osoby starszej. Prototyp jest już w fazie produkcyjnej – zapowiada francuski wynalazca Charles Bark, założyciel firmy rewolucjonizującej opiekę nad seniorami.","Wywiad z francuskim wynalazcą i przedsiębiorcą Charlesem Barkiem, założycielem HiNounou Intelligent Robot – firmy, która chce zrewolucjonizować system opiek nad osobami starszymi, opublikowała „Rzeczpospolita”. Bark opowiedział, jak pojawił się pomysł, aby zająć się tym problemem. Wskazał na Chiny, którym w ciągu 30 lat grozi zapaść, którą nazwał „srebrnym tsunami”. – Ponad 200 mln osób w Chinach jest w wieku 60 lat, co stanowi 16 proc. chińskiej populacji. Dwie trzecie z nich mieszka w tzw. pustych gniazdach – domach i mieszkaniach, gdzie żyją samotnie, odkąd ich jedyne dziecko wyjechało z prowincji do jednego z dużych miast, aby się uczyć się lub pracować. Już dziś brakuje 10 mln profesjonalnych opiekunów osób starszych. Sytuacja pogorszy się drastycznie w przyszłości – ocenił wynalazca.Ale, jak wskazał, to problem nie tylko Chin. – Globalnie populacja powyżej 60. roku życia rośnie szybciej niż wszystkie młodsze grupy wiekowe. Według danych World Population Prospects z 2017 r. liczba osób w wieku 60 lat i starszych podwoi się do 2050 r – powiedział rozmówca „Rz”. Podkreślił, że aby sprostać tym wyzwaniom, potrzebne są przełomowe rozwiązania. I właśnie nad takimi pracuje jego firma. Wyjaśnił, że jego idea łączy różne dziedziny. – Podstawą jest domowy zestaw składający się z w pełni zdigitalizowanej aparatury diagnostycznej. Zapewnia ona stały pomiar funkcji życiowych, a nawet umożliwia testy DNA. Dane są katalogowane cyfrowo w aplikacji, do której dostęp mogą mieć członkowie rodziny, opiekunowie czy lokalny szpital. Wszystko bazuje na sztucznej inteligencji, a za bezpieczeństwo danych odpowiada platforma oparta na blockchainie. Dzięki temu nasz zestaw jest w stanie gromadzić i na bieżąco analizować dane dotyczące zdrowia. W ten sposób łagodzimy ryzyko wystąpienia nagłych i poważnych chorób – wyjaśnił Bark.Dodał, że druga kwestia, na której się skupiono to przezwyciężyć niedobór profesjonalnych opiekunów. Dlatego postawili na  robotykę. Dzięki temu powstał robota: AI Enhanced Companion Robot.",,
Fluorek sodu pomoże szybciej wykryć raka kości,"Kliniczny Zakład Medycyny Nuklearnej Szpitala Wojewódzkiego w Gorzowie dołączył do kilku placówek w kraju, które do wykrywania zmian nowotworowych w kościach używają fluorku sodu i jednego z najnowocześniejszych aparatów PET/CT.","Metodą tą przebadano sześciu pacjentów, w tym także osoby spoza woj. lubuskiego. – Badanie, choć trwa zdecydowanie krócej niż inne metody diagnozowania obrazowego, pozwala na wykrycie nawet niewielkich zmian nowotworowych w kościach – powiedziała Agnieszka Wiśniewska z gorzowskiego szpitala.– To bardzo dobra wiadomość dla pacjentów i lekarzy onkologów. W publikacjach światowych dokładność tego badania jest określana na niemal 100 proc., a to w medycynie zdecydowanie jest rzadkością – dodał dr Piotr Zorga, kierownik Klinicznego Zakładu Medycyny Nuklearnej gorzowskiego szpitala.Zasada badania PET/CT z użyciem NaF-18 jest taka sama jak przy innych badaniach PET. Pacjent dożylnie otrzymuje izotop, który następnie przez godzinę rozprowadza się po organizmie. Ostatnim etapem jest badanie. Całość trwa ok. 1,5 godziny, ponad dwa razy szybciej niż przy standardowo wykonywanej scyntygrafii. Potem pacjent może już wrócić do domu.– Trzeba pamiętać o tym, że nie każdy pacjent będzie mógł być zbadany przy użyciu PET/CT i fluorku-18 sodu. Wskazaniem jest podejrzenie przerzutów nowotworowych raka prostaty, płuca, piersi i wątroby do kości, pod warunkiem że inne badania nie pozwalają zdiagnozować właściwego ogniska choroby – zaznaczył dr Zorga.",,
Patryk Jaki: Nawet 30 lat więzienia za pedofilię,"– W tej chwili za przestępstwo związane z pedofilią grozi od 2 do 12 lat pozbawienia wolności. W naszej ocenie to są kary zdecydowanie za niskie. Będziemy chcieli podwyższyć te widełki, powinny wynosić od 5 do 30 lat więzienia – powiedział wiceminister sprawiedliwości Patryk Jaki.","Najprawdopodobniej we wtorek minister sprawiedliwości Zbigniew Ziobro i premier Mateusz Morawiecki „zajmą się zmianami w prawie zaostrzającymi kary dla osób, które krzywdzą dzieci” – zapowiedziała w poniedziałek w Polsat News rzeczniczka rządu Joanna Kopcińska. – Tu musimy być absolutnie bezwzględni. Nie ma zgody na to, by krzywdzić dziecko – zaznaczyła.– W tej chwili za przestępstwo związane z pedofilią grozi od 2 lat do 12 lat pozbawienia wolności. W naszej ocenie to są kary zdecydowanie za niskie, jeśli chodzi o charakter tego przestępstwa. Dlatego będziemy chcieli podwyższyć te widełki – zadeklarował Jaki, zapytany w radiowej Jedynce, jakich zmian można spodziewać się na wtorkowym posiedzeniu rządu.Zapytany, czy Ministerstwo Sprawiedliwości będzie chciało podwyższyć karę za pedofilię do 30 lat więzienia – tak jak proponował prezes PiS Jarosław Kaczyński – Jaki odpowiedział, że takie są plany resortu, ale ostateczna decyzja zależy od rządu.– Bardzo ważne będą również te widełki najniższe, to znaczy będziemy chcieli zacząć od 5 lat. Dlaczego? Dlatego, że to spowoduje, iż poradzimy sobie z czymś takim, co jest niestety powszechną praktyką w polskich sądach, to znaczy kary w zawieszeniu za tak ciężkie przestępstwa. Te przestępstwa powinny być traktowane jak zbrodnie i nie powinno być kar w zawieszeniu – podkreślił Jaki.– To może być naprawdę szokujące, ale Instytut Wymiaru Sprawiedliwości przeprowadził badania linii orzeczniczej w tym zakresie i co się okazuje? Okazuje się, że 54,9 proc. przypadków to są kary w zawieszeniu – mówił Jaki, zapytany, jakie wyroki do tej pory najczęściej zapadały w sprawach za pedofilię. Dodał, że w zdecydowanej większości przypadków kar więzienia były to dwa lata pozbawienie wolności i podkreślił, że jest to „wyjątkowo liberalna linia orzecznicza”, i potrzebne są zmiany w tym zakresie.",,
O jeden mandat w Parlamencie Europejskim ubiega się 17 kandydatów z Polski,"O jeden mandat w majowych wyborach do Parlamentu Europejskiego ubiega się średnio 17 kandydatów. Łącznie o 52 mandaty w europarlamencie powalczy 872 polskich polityków. 47 proc. wszystkich startujących stanowią kobiety, najwięcej znalazło się ich na listach Lewicy Razem.","Zgodnie z rozporządzeniem prezydenta w tegorocznych wyborach do PE w Polsce wybranych ma zostać 52 europosłów, o jednego więcej niż poprzednio. Nową liczbę ustalono przy założeniu, że w zbliżającej się kadencji nie będzie już brytyjskich przedstawicieli.  Jednak brytyjski minister i de facto wicepremier David Lidington potwierdził, że Wielka Brytania weźmie udział wyborach do Parlamentu Europejskiego. W związku z tym w nowym europarlamencie Polsce przypadnie 51, a nie 52 mandaty. Zastosowane zostaną więc przepisy specjalnej ustawy określającej zasady, na jakich wskazany zostanie ten z wybranych w majowych wyborach posłów do europarlamentu, który nie obejmie mandatu.  We wszystkich 13 okręgach listy zarejestrowało sześć komitetów. Są to: KKW Koalicja Europejska PO PSL SLD .N Zieloni; KW Prawo i Sprawiedliwość; KWW Kukiz'15; KW Wiosna Roberta Biedronia; KKW Lewica Razem - Partia Razem, Unia Pracy, Ruch Sprawiedliwości Społecznej; KWW Konfederacja Korwin Braun Liroy Narodowcy. Łącznie o mandat europosła ubiegać będzie się 872 kandydatów. O jeden mandat powalczy średnio 17 kandydatów. W wyborach do Parlamentu Europejskiego w 2014 r. wystartowało 1282 kandydatów, a o jeden mandat zabiegało wówczas 25 kandydatów. Średnia wieku kandydatów do Parlamentu Europejskiego wynosi 46 lat. Najmłodszy kandydat ma 21 lat, a najstarszy - 80.  Kodeks wyborczy nakłada na komitety wyborcze obowiązek umieszczenia na listach co najmniej 35 proc. kobiet i co najmniej 35 proc. mężczyzn. W tegorocznych eurowyborach 47 proc. wszystkich kandydatów stanowią kobiety (to w sumie 406 kandydatek). W wyborach europejskich w 2014 r. kobiety stanowiły 44 proc. wszystkich kandydatów (w sumie 560 kobiet).  Najwięcej, bo 67 kobiet znalazło się na listach Lewicy Razem. 66 kobiet wystartuje z list Koalicji Europejskiej. Z kolei z list Wiosny Roberta Biedronia wystartuje po 65 kobiet i mężczyzn.Na listach Kukiz'15 znalazło się 57 kobiet, na listach PiS - 56 kobiet, a na listach Konfederacji Korwin Braun Liroy Narodowcy - 53.  W eurowyborach w 2009 r. (nie było wówczas regulacji dotyczących parytetów) kobiety uzyskały 10 z 50 mandatów (osiem mandatów z list PO i dwa z list koalicji SLD-Unia Pracy). Parytety na listach wyborczych do PE po raz pierwszy obowiązywały w wyborach w 2014 r. Wówczas kobiety uzyskały 12 z 51 mandatów (siedem mandatów z list PO, trzy z list PiS, a dwa z list koalicji SLD-Unia Pracy).  W majowych wyborach do PE o mandat europosła ubiega się 115 obecnych posłów i 9 senatorów. O reelekcję ubiega się z kolei 36 z 51 obecnych eurodeputowanych. Wybory do PE w Polsce odbędą się 26 maja. Pierwsze posiedzenie plenarne Parlamentu Europejskiego nowej kadencji odbędzie się 2 lipca 2019 r.",,
„To sytuacja dyskwalifikująca całkowicie Korwin-Mikkego”,"– Nie powinniśmy przechodzić nad tym do porządku dziennego. Np. media powinny przestać zapraszać do studia Korwin-Mikkego. Teraz propagowanie jego osoby będzie równoznaczne z propagowaniem jego czynu – powiedział w TVP Info prof. Kazimierz Kik, politolog, komentując zachowanie Janusza Korwin-Mikkego, który spoliczkował Michała Boniego.","Prezes Nowej Prawicy spoliczkował Boniego na spotkaniu europosłów w MSZ, o czym Boni poinformował na Twitterze. Politolog Kazimierz Kik ma zdecydowany pogląd na tę sprawę. – To sytuacja dyskwalifikująca całkowicie Korwin-Mikkego. Wydaje nam się, że jesteśmy w XXI wieku w Europie, a tutaj ktoś proponuje świat XIX wieczny – fizycznych rozpraw pomiędzy posłami, politykami – powiedział komentator. Według niego, zachowanie lidera partii rzuca cień na całe ugrupowanie. – Poprzez to co Korwin-Mikke zrobił należy patrzeć na jego ruch. A to nie jest dobry wstęp do politycznej kariery tej partii. Jeżeli to kiedykolwiek by się powtórzyło, to oznaczałoby nie tylko wstęp do zdziczenia. Jeśli zrobimy jeden krok na tej ścieżce, to zawsze możliwy będzie kolejny – przekonywał prof. Kik. – Nad tym nie powinniśmy przejść do porządku dziennego. Powinna być publiczna infamia w tym sensie, że np. media powinny przestać zapraszać do studia Korwin-Mikkego. Teraz propagowanie jego osoby będzie równoznaczne z propagowaniem jego czynu – uważa prof. Kik.",,
Sąd Najwyższy rozpatrzy odwołanie Trumpa ws. jego zeznań podatkowych,"Sąd Najwyższy USA zgodził się w piątek rozpatrzyć odwołanie prezydenta Donalda Trumpa od decyzji sądu okręgowego w Nowym Jorku, który nakazał przekazanie prokuraturze jego zeznań podatkowych i dokumentów finansowych.","We wrześniu prokurator okręgowy Manhattanu Cyrus Vance Jr wystosował do biura rachunkowego obsługującego firmę Trumpa wezwanie do udostępnienia, pod rygorem odpowiedzialności karnej, zeznań podatkowych Trumpa – zarówno stanowych, jak i federalnych. Zasięg śledztwa prokuratora nie jest znany. Sprawa dotyczy m.in. zapłacenia za milczenie dwóm kobietom, które utrzymują, iż miały romans z Trumpem.Sąd okręgowy w Nowym Jorku odrzucił wniosek prezydenta o zablokowanie przekazania dokumentów finansowych jego firmy, głównie bankowych, Kongresowi USA. Prawnicy Trumpa odwołali się do federalnego sądu apelacyjnego, który decyzję tę podtrzymał. Kolejne odwołanie wpłynęło do Sądu Najwyższego.Sędziowie Sądu Najwyższego przekazali, że przedstawią ustne argumenty w marcu przyszłego roku, a orzeczenie zostanie wydane do końca czerwca. Kongres domaga się dostępu do informacji o finansach prezydenta m.in. ze względu na zeznania jego byłego osobistego prawnika Michaela Cohena, który mówił w lutym w Kongresie, że Trump świadomie podawał błędne dane dotyczące jego majątku i aktywów.Kongres chce też przeanalizować dokumentację finansową prezydenta w związku z podejrzeniem, że dochodzi do konfliktu interesów, czyli że firmy Trumpa mogą przynosić dodatkowe zyski, ponieważ ich właścicielem jest szef państwa.Kongresmeni chcą ustalić, czy np. korzystanie z hoteli i kurortów Trumpa przez zagraniczne delegacje nie jest formą zabiegania o jego życzliwość. Komisje Izby Reprezentantów mają zamiar też sprawdzić, czy Trump uczciwie płacił podatki i czy osobiście nie skorzystał na wprowadzonej przez jego administrację w 2017 roku radykalnej uldze podatkowej dla osób bogatych.O przedstawienie przez Trumpa osobistych oświadczeń podatkowych i dokumentów finansowych związanych z działalnością posiadanych przez niego i jego rodzinę przedsiębiorstw zabiegają także komisje Kongresu, prowadzące obecnie procedurę impeachmentu.Dzięki mianowaniu przez prezydenta dwóch nowych sędziów Sądu Najwyższego konserwatyści mają tam większość 5 do 4.",,
Chrzest w Szwecji nie chroni przed deportacją. Kościół protestuje,"Przedstawiciele Rady Kościołów w Szwecji domagają się  przyznawania azylu migrantom-konwertytom. – W krajach muzułmańskich apostazja często karana jest śmiercią – argumentowali podczas spotkania w tej sprawie, z dyrektorem szwedzkiego urzędu ds. Migrantów.","Duchowni, wśród nich kard. Anders Arborelius, katolicki biskup Sztokholmu, są poruszeni przypadkami wydalenia ze Szwecji muzułmanów nawróconych na chrześcijaństwo. Przedstawiciele wszystkich Kościołów domagają przyznawania takim osobom azylu.  Poświęcone tej sprawie spotkanie dyrektora szwedzkiego urzędu ds. migrantów z przedstawicielami tamtejszej Rady Kościołów trwało kilka godzin – informuje KAI. Zdaniem kard. Arboreliusa, co roku około tysiąca muzułmanówdecyduje się w Szwecji na chrzest. – W większości, przyjmują wiaręwe wspólnotach zielonoświątkowców, ale dla pozostałychchrześcijan nie ma to znaczenia. W obronie konwertytów jednocząsię zgodnie wszystkie Kościoły – podkreślił kard. Arborelius.  – Staraliśmy się wyjaśnić sytuację tych, którzy nawrócili sięna wiarę chrześcijańską. Mówiliśmy też o tym, że nie jest łatworozpoznać, kiedy mamy do czynienia z prawdziwą wiarą, dlategokonwertytom trzeba poświęcić dużo czasu, trzeba ich uważniewysłuchać, a zarazem zasięgnąć opinii tych, którzyim towarzyszyli w podjęciu tej decyzji – powiedział RadiuWatykańskiemu kard. Arborelius.",,
"SLD liczy na współpracę z PiS? „Za wszelką cenę  chcą być w rządzie, nieważne z kim, byle rządzić”","– To są ostatnie dni niektórych polityków. Za wszelką cenę  chcą być w rządzie, nieważne z kim, byle rządzić – powiedział w programie „Gość poranka” w TVP Info  Grzegorz Napieralski (Biało-Czerwoni), odnosząc się w do spekulacji dotyczących ewentualnej współpracy SLD i PiS.  Zaprzeczył, by w zbliżających się wyborach parlamentarnych miał wystartować z list PO. –  Nie miałem takich propozycji – powiedział.","Sekretarz generalny SLD Krzysztof Gawkowski powiedział niedawno w internetowym programie Jacka Prusinowskiego „Tu jest Polska”, że „bezwzględnie lepsze byłyby rządy PiS niż Platformy”. Podkreślił też, że nigdy nie bał się współpracy z PiS.   „Ostatnie dni niektórych polityków” W ocenie Grzegorza Napieralskiego świadczy to o koniunkturalizmie SLD – partii, którą opuścił pół roku temu.  Lider Biało-Czerwonych zwrócił uwagę, że „do tej pory Leszek Miller był absolutnie powiązany z Platformą, na przykład nie chciał odwołać prezydent Warszawy Hanny Gronkiewicz-Waltz; zapewniał też, że absolutnie nie będzie wyznawcą religii smoleńskiej”.  – To są ostatnie dni niektórych polityków, takiego czynnego uprawiania polityki. Za wszelką cenę  chcą być w rządzie, nieważne z kim, byle rządzić – podkreślił Napieralski. Biało-Czerwoni na listach PO?  Zapytany, czy wyklucza start Biało-Czerwonych z list Platformy Obywatelskiej zapewnił, że ani on, ani Andrzej Rozenek nie otrzymali takich propozycji.  – Nie ma zaproszenia, więc nie ma tematu – powiedział wymijająco. Po chwili jednak dodał: „Raczej nie, Platforma nie zaprasza nikogo, dlatego że chce zamknąć listy wyborcze do 6 sierpnia. To jest bardzo mało czasu”. –  Nie rozważaliśmy w ogóle takich projektów, takiego zaproszenia nie ma. Jak będzie, wtedy będę się zastanawiał – zakończył Grzegorz Napieralski.",,
Prezydent USA: Nielegalna migracja to kryzys humanitarny,"Nielegalna migracja na naszej południowej granicy to kryzys humanitarny, który musimy zakończyć – powiedział Donald Trump w telewizyjnym orędziu do narodu amerykańskiego. Prezydent USA przemawiał do Amerykanów w związku z projektem budowy muru na granicy z Meksykiem.","Donald Trump w ośmiominutowym przemówieniu, które rozpoczęło się o godzinie 21.00 czasu lokalnego, czyli w porze największej oglądalności telewizyjnej, próbował przekonać Amerykanów do projektu wybudowania muru na granicy z Meksykiem. Zdaniem Trumpa nielegalna migracja jest źródłem wzrostu przestępczości w USA.Amerykański prezydent podkreślił, że przez południową granicę przemycane jest 90 procent kokainy, która dociera na amerykański rynek. Dodał, że przemycane są także broń oraz dzieci, które następnie są przedmiotem handlu i prześladowań. – Amerykanie nie są w stanie unieść tego ciężaru. Dlatego powinniśmy wybudować ten mur. – oświadczył Trump.Zdaniem Trumpa Demokraci, którzy sprzeciwiają się przeznaczeniu w ustawie budżetowej 5,7 mld dolarów na budowę muru, powodują, że naród amerykański nie czuje się bezpiecznie, a służby chroniące granice nie otrzymują należytej pomocy. – Wszyscy Amerykanie cierpią z powodu nielegalnej migracji. Uchodźcy dopuszczają się morderstw na naszych obywatelach. Zginie jeszcze więcej Amerykanów, jeśli nie zaczniemy działać. Ile jeszcze amerykańskiej krwi musi przelać się, zanim Kongres zrobi to, co powinien zrobić? – mówił prezydent USA. Trump przypomniał, że amerykańskie służby aresztowały 266 tysięcy osób, które przedostały się nielegalnie przez granicę, a następnie dopuściły się przestępstw w USA. – Nie jest możliwe, aby ich wszystkich zatrzymać. To kryzys humanitarny, ludzkie cierpienie, które musimy zakończyć – mówił Trump.Stalowy mur Prezydent USA wyjaśnił, że projekt budowy muru został opracowany we współpracy z ekspertami ds. bezpieczeństwa, którzy oszacowali, że konstrukcja będzie kosztować 5,7 mld dolarów. – To byłby mur stalowy – powiedział Trump – ta kwota zostałaby spłacona pośrednio w wyniku nowych umów handlowych, które podpisaliśmy z Meksykiem”.– Demokraci nie zdają sobie sprawy z tego kryzysu. Nie chcą sfinansować bezpieczeństwa naszego kraju. A przecież ta sprawa mogłaby zostać rozwiązana w ciągu 45 minut. Na jutro znów zaprosiłem liderów politycznych i mam nadzieję, że w końcu dojdziemy do porozumienia. Do czasu rozwiązania tej kwestii rząd będzie zawieszony – zadeklarował Trump.Moralne dylematy?Amerykański prezydent podkreślił, że budowa muru nie stanowi problemu moralnego, jak to niektórzy mu zarzucają. – A dlaczego bogaci politycy i przedsiębiorcy budują mury wokół swoich domów? Nie dlatego, że nienawidzą wszystkich dookoła, ale dlatego, że kochają tych, którzy żyją wewnątrz muru. W ten sposób chcą chronić swoich bliskich. Niemoralne jest jedynie to, że niektórzy politycy nie robią nic w sprawie naszego bezpieczeństwa i pozwalają Amerykanom cierpieć w wyniku wadliwego funkcjonowania systemu państwowego – mówił Trump. Amerykański przywódca powołał się na kilka przykładów morderstw, dokonanych przez nielegalnych migrantów. – Mówię, aby każdy wyobraził sobie, że ginie ktoś z jego rodziny – mąż, żona, ojciec lub syn. Naszym obowiązkiem jest chronienie Amerykanów. Przysięgałem, że będę bronił naszego narodu i zamierzam to robić. – podkreślił Donald Trump.Rząd federalnySpór administracji Trumpa z Demokratami o mur graniczny doprowadził do częściowego zawieszenia rządu federalnego. Shutdown rozpoczął się 22 grudnia zeszłego roku, gdy Senat nie zdołał zagłosować nad prowizorium budżetowym, ponieważ Republikanie nie mieli szans na przeforsowanie ustawy przewidującej środki na budowę muru. Wcześniej ustawa przewidująca fundusze na mur została przegłosowana w Izbie Reprezentantów głosami Republikanów, którzy mieli w niej przewagę.3 stycznia amerykański Kongres rozpoczął nową kadencję i jeszcze tego dnia Izba Reprezentantów, w której przewagę mają już Demokraci, ponownie zajęła się budżetem i przegłosowała dwie ustawy, z których żadna nie przewidywała środków na budowę muru. Teraz ustawami ma zająć się Senat, w którym przewagę mają Republikanie, nie posiadający jednak kwalifikowanej większości, czyli przynajmniej 60 głosów.Negocjacje przedstawicieli Białego Domu oraz Kongresu w sprawie zakończenia zawieszenia działalności rządu do tej pory nie przyniosły rezultatu. W piątek Trump ostrzegał, że może utrzymać shutdown „przez miesiące, a nawet lata”.",,
"Mularczyk: Idę do PE po to, żeby Niemcy zapłaciły reparacje wojenne","Raport w sprawie strat wojennych Polski będzie gotowy na 1 września, może będzie to dobry moment, by przekazać go stronie niemieckiej, wysokość strat została oszacowana na ponad 850 mld dolarów – powiedział Arkadiusz Mularczyk z PiS. – Idę do Parlamentu Europejskiego po to, aby Niemcy zapłaciły reparacje – dodał.","W zeszłym tygodniu parlament Grecji zdecydował, że Ateny mają oficjalnie zażądać od Niemiec reparacji za zniszczenia i zbrodnie wojenne z okresu II wojny światowej. Według greckiej komisji ekspertów w grę wchodzi co najmniej 290 mld euro.  Mularczyk - przewodniczący parlamentarnego zespołu ds. reparacji i kandydat do PE, pytany, czy strona grecka może być dla Polski sojusznikiem na arenie międzynarodowej w wyrażaniu stanowiska ws. reparacji, odparł, że podczas wizyty w Atenach spotkał się z tamtejszymi politykami zaangażowanymi w problematykę odszkodowań wojennych. – Wskazywali, że największym sojusznikiem czy najlepszym sposobem na doprowadzenie do konkretnych rozmów jest umiędzynarodowienie problematyki reparacji i odszkodowań – przekazał poseł.  Według niego Parlament Europejski byłbym dobrym polem do umiędzynarodowienia problemu reparacji i odszkodowań wojennych oraz pokazywania, że „Niemcy są krajem, który w UE nie przestrzega zasad praworządności”. Pytany, czy europosłowie PiS będą wnosić jakieś inicjatywy dotyczące reparacji, wyjaśnił, że jeżeli zostanie obdarzony mandatem zaufania, to idzie do PE po to, aby Niemcy zapłaciły reparacje wojenne.  – Podejmę szereg działań politycznych i prawnych, żeby doprowadzić do sytuacji, w której Niemcy po pierwsze usiądą do poważnych rozmów, a po drugie dojdzie do utworzenia funduszu, który będzie realizował problematykę reparacji i odszkodowań dla naszego kraju i obywateli – wyjaśnił Mularczyk, który kandyduje do PE z okręgu małopolsko-świętokrzyskiego.  Poseł poinformował, że na ukończeniu jest raport dotyczący strat wojennych Polski, trwają jedynie prace redakcyjne i korekcyjne oraz tłumaczenia. – Myślę, że ten raport będzie gotowy na 1 września. Być może to będzie dobry czas, żeby przekazać go prezydentowi Niemiec i ministrowi spraw zagranicznych Niemiec jako temat do dalszych rozmów. Wyobrażam sobie, że nie będziemy poszukiwać żadnych ścieżek sądowych czy mediacyjnych, ale że raczej sprawa reparacji będzie uzgodniona w relacjach bilateralnych pomiędzy Polską i Niemcami –zaznaczył Mularczyk. Pytany, na jaką kwotę w raporcie została oszacowana skala strat, nie chciał podać dokładnej wartości. Na uwagę, że mówiło się nieoficjalnie o kwocie ponad 800 mld dolarów, odparł, że kwota „850 mld dolarów wynikała z waloryzacji starego raportu”. – Mogę tylko powiedzieć, że ta kwota w raporcie jest wyższą kwotą – powiedział Mularczyk. Podkreślił, że zbrodnie wojenne się nie przedawniają. – Do końca świata Polska może domagać się tych odszkodowań – oświadczył.  Minister spraw zagranicznych Jacek Czaputowicz zapowiedział niedawno, że straty poniesione przez Polskę w wyniku II wojny światowej będą przedmiotem dyskusji przy okazji nadchodzących rocznic.Poinformował, że zaprosił swojego niemieckiego odpowiednika Heiko Maasa do Warszawy 1 sierpnia, w dniu 75. rocznicy wybuchu powstania warszawskiego. – Byłaby to także okazja do przedyskutowania kwestii historycznych, a także odbycia rozmów dwustronnych – podkreślił polityk. Wspomniał też o obchodzonej 1 września 80. rocznicy wybuchu II wojny światowej, na którą zaproszony został m.in. prezydent Niemiec Frank-Walter Steinmeier.  Pod koniec września 2017 r. z inicjatywy PiS powołano parlamentarny zespół ds. oszacowania wysokości odszkodowań należnych Polsce od Niemiec za szkody wyrządzone w trakcie II wojny światowej. Jego przewodniczącym został Arkadiusz Mularczyk. Z opinii zespołu naukowców Bundestagu wynika, że polskie roszczenia są bezzasadne.",,
Niemcy: Bundestag przegłosował zasady sprowadzania rodzin migrantów,"Do Niemiec będzie mogło wjechać tysiąc imigrantów miesięcznie, o ile spełnią rygorystyczne warunki.  Izba niższa niemieckiego parlamentu przegłosowała rządowy projekt regulujący zasady łączenia rodzin imigrantów podlegających tak zwanej ochronie subsydiarnej.","Do Niemiec w ramach łączenia rodzin będą mogli wjechać małżonkowie, rodzice nieletnich dzieci oraz nieletnie dzieci.  Za przyjęciem projektu zagłosowało 370 posłów CDU, CSU i SPD, przeciw było 279, a troje wstrzymało się do głosu. Nowe prawo będzie obowiązywało od 1 sierpnia do 31 grudnia tego roku. W sumie do końca roku w ramach projektu Niemcy przyjmą 5000 imigrantów. Sekretarz stanu w MSW Stephan Mayer z partii CSU wyraził zadowolenie z wyniku głosowania.  Nowe prawo pasuje do ogólnego projektu polityki migracyjnej, który forsuje MSW – powiedział.",,
Rosjanie staranowali ukraiński holownik na Morzu Azowskim [WIDEO],"Okręt rosyjskiej straży granicznej staranował holownik marynarki wojennej Ukrainy na Morzu Azowskim – poinformowało w niedzielę dowództwo ukraińskich sił morskich. Wieczorem  minister spraw wewnętrznych Ukrainy zamieścił na Twitterze film, na którym widać całe zdarzenie.","W wyniku zdarzenia ukraińska jednostka – holownik redowy „Jany Kapu” – ma uszkodzony silnik, poszycie i balustradę, stracił też tratwę ratunkową. „Federacja Rosyjska po raz kolejny pokazała swoją agresję i całkowite lekceważenie norm prawa międzynarodowego” – oświadczyła marynarka wojenna Ukrainy.              Ukraiński holownik płynął wraz z dwoma małymi opancerzonymi kutrami „Berdiansk” i „Nikopol” z portu w Odessie nad Morzem Czarnym do Mariupola nad Morzem Azowskim.              Z komunikatu ukraińskiej marynarki wynika, że do zdarzenia doszło po pokonaniu przez jej statki Cieśniny Kerczeńskiej. Do ukraińskich jednostek podpłynęło kilka kutrów straży granicznej Rosji wraz z okrętem „Don”, który staranował ukraiński holownik. Spór o korzystanie z akwenu              Rosja od kilku miesięcy zatrzymuje statki płynące do ukraińskich portów na Morzu Azowskim tłumacząc, że ma do tego prawo na mocy porozumienia o wspólnym korzystaniu przez Ukrainę i Rosję z wód tego akwenu.              Rosja kontroluje także Cieśninę Kerczeńską, która łączy Morze Azowskie z Morzem Czarnym i zbudowała nad nią most prowadzący z Rosji na zaanektowany przez nią Krym.              W październiku Parlament Europejski uchwalił rezolucję o łamaniu przez Rosję prawa międzynarodowego na Morzu Azowskim. Zwrócono w niej m.in. uwagę na nielegalne wydobywanie przez Rosję ropy naftowej i gazu na ukraińskich wodach terytorialnych. Podkreślono także, że Moskwa dąży do przekształcenia Morza Azowskiego w „jezioro wewnętrzne” Federacji Rosyjskiej.              Zaniepokojenie w związku z działaniami Rosji na Morzu Azowskim wyrażał również sekretarz generalny NATO Jens Stoltenberg. Zwracał uwagę, że utrzymanie swobody przepływania przez wody Morza Azowskiego jest ważne nie tylko dla Ukrainy, ale również dla statków należących do krajów Sojuszu Północnoatlantyckiego i handlu między krajami NATO i Ukrainą.",,
Polska podpisuje umowę na system Patriot,"Amerykański system przeciwlotniczy i przeciwrakietowy Patriot stanie się podstawą programu obrony powietrznej Wisła. W środę w Warszawie, po prawie trzech latach negocjacji, zostanie podpisany kontrakt między Polską a USA o zakupie tych zestawów. Polska dołączy do kilkunastu użytkowników systemu, wśród których - poza Stanami Zjednoczonymi – są Niemcy, Holandia, Izrael, Japonia i Korea Południowa.","W zeszłym tygodniu MON podpisało umowy offsetowe wartości prawie 950 mln zł z produkującą zestawy Patriot korporacją Raytheon i producentem głównego pocisku tego systemu - koncernem Lockheed Martin w związku z pierwszym z dwóch zakładanych etapów dostaw. Umowy mają obowiązywać przez 10 lat.Ocena ofert oraz negocjacje offsetowe trwały od października 2017 r. do marca. Umowa offsetowa z Raytheon Company zawiera 31 zobowiązań. Dotyczą one przekazania Polsce zdolności w zakresie dowodzenia i kierowania w oparciu o moduł IBCS. To sieciocentryczny system zarządzania polem walki, który za kilka lat ma się stać standardem w amerykańskich wojskach lądowych. Integracja z IBCS była jednym z warunków stawianych przez stronę polską.Umowa zakłada też transfer technologii potrzebnych do produkcji i serwisowania wyrzutni i pojazdów transportowo-załadowczych, a także utworzenia certyfikowanego centrum administracji i zarządzania produkcją, dostosowaniem, serwisowaniem oraz naprawami systemu Wisła i innych systemów obrony powietrznej. Zobowiązania dotyczą też przekazania zdolności do produkcji i serwisowania 30mm armat Bushmaster.    Duża umowa offsetowa     Umowa offsetowa z Lockheed Martin Global Inc. zawiera 15 zobowiązań offsetowych i ma pozwolić na produkcję i serwisowanie elementów wyrzutni przeznaczonych dla pocisków PAC-3 MSE, produkcji wybranych elementów tych pocisków, budowę laboratorium do badań pocisków rakietowych, a także zdolności związanych z utrzymaniem samolotów F-16.W lipcu zeszłego roku ministerstwa obrony Polski i USA zawarły memorandum intencji, zgodnie z którym planowane dostawy podzielono na dwa etapy, również offset rozłożono na dwie fazy.Rząd USA zgodził się wtedy na sprzedaż Polsce baterii obrony powietrznej Patriot w najnowocześniejszej konfiguracji, jakiej mają używać wojska lądowe Stanów Zjednoczonych. Zgoda dotyczyła m. in. włączenia w polski system pocisku SkyCeptor - opracowywanego w kooperacji izraelsko-amerykańskiej i mającego być tańszym uzupełnieniem dla pocisków GEM-T oraz PAC-3 i PAC-3 MSE. W pierwszej fazie przewidywano złożenie oferty na jednostki ogniowe uzbrojone w pociski PAC-3 MSE, wyposażone w IBCS i obecnie dostępny sektorowy radar. Rozpoczęcie dostaw w tej fazie przewidywano na 2022 r., a osiągnięcie zdolności operacyjnej na r. 2023.W kolejnej fazie USA mają kontynuować integrację pocisków SkyCeptor, nowego radaru o polu obserwacji 360 stopni i polskich sensorów. W memorandum (zaznaczono, że nie jest ono prawnie wiążące), podkreślono, że wdrożenie nowego systemu będzie zależało m.in. od uzyskania zgód władz wyższego szczebla na przekazanie technologii. Oferta w tej fazie ma zostać przedstawiona pod koniec roku 2018.    Amerykanie nie przekażą algorytmów i kodów źródłowych    Przedstawiona w październiku oferta offsetu dla pierwszej fazy miała zagwarantować 50-procentowy udział polskiego przemysłu w programie, m.in. przy produkcji systemów łączności podwozi, wyrzutni, opancerzonych stanowisk dowodzenia i zarządzania projektem. Amerykanie zastrzegli, że nie będą mogli przekazać algorytmów, kodów źródłowych ani technologii głowicy naprowadzającej i wieloimpulsowych silników rakietowych, zwiększających prędkość pocisku tuż przed uderzeniem w cel.Zgoda, którą w listopadzie Kongres USA wyraził na przekazanie zestawów Patriot Polsce w ramach procedury FMS (Foreign Military Sales), dotyczyła sprzedaży uzbrojenia i sprzętu w pierwszej fazie za łączną kwotę 10,5 mld dol. (37 mld zł). Było to o 7 mld zł więcej niż MON zamierzało przeznaczyć na cały projekt w obu fazach. Resort przekonywał, że notyfikacja dotyczy maksymalnej wartości oferty, z której Polska wybierze interesujące ją elementy, a cena będzie niższa.Kongres zgodził się na sprzedaż Polsce 16 wyrzutni (cztery jednostki ogniowe, każda z czterema wyrzutniami), 208 pocisków przechwytujących PAC-3 MSE i czterech stacji radiolokacyjnych, oferta obejmowała też szkolenie polskiego personelu, pomoc w rozmieszczeniu zestawów i ocenie jego funkcjonowania. Modernizacja obrony powietrznej to jeden z priorytetów wieloletniego planu rozwoju sił zbrojnych. By zagwarantować środki na ten cel, za rządów PO-PSL znowelizowano ustawę o modernizacji i finansowaniu sił zbrojnych. W ramach udziału wydatków obronnych w PKB kwota wynikająca ze wzrostu gospodarczego miała być w latach 2014-23 przeznaczana na zdolności przeciwlotnicze i przeciwrakietowe. Prezydent Bronisław Komorowski podpisał nowelizację w kwietniu 2013.Obecne kierownictwo MON na program obrony powietrznej na lata 2018-22 zaplanowało 17,1 mld zł. W latach 2015-17 wydano na ten cel ponad 820 mln zł; a w latach 2010-14 - ponad 830 mln zł.Program obrony powietrznej średniego zasięgu (budowany jako kolejna warstwa obok systemów krótkiego i bardzo krótkiego zasięgu) otrzymał nazwę Wisła. Założono, że będzie to system mobilny, umożliwiający obronę wybranych obszarów - ważnych obiektów, zgrupowań wojsk i kontyngentów za granicą. O polskie zamówienie starały się amerykańsko-niemiecko-włoskie konsorcjum z systemem MEADS i francuskie konsorcjum Eurosam z systemem SAMP/T. O wyborze zestawów Patriot do rozmów między rządami Polski i USA zdecydowano w kwietniu 2015 r., poinformował o nim prezydent Bronisław Komorowski.Zanim do tego doszło zestawy Patriot amerykańskich sił stacjonujących w Niemczech kilkakrotnie przemieszczano do Polski w ramach ćwiczeń.",,
Rosjanie wskazali nieprzyjaciół. Polska tuż za podium,"Polska znalazła się na czwartym miejscu w rosyjskim rankingu wrogo nastawionych państw. Badania przeprowadziło Centrum Analityczne Jurija Lewady. Sondaż pokazał również, że Rosjanie większą sympatią darzą Unię Europejską niż Stany Zjednoczone, a za największych przyjaciół niezmiennie uważają Białorusinów.","W pierwszej dziesiątce krajów, które w Rosji uznawane są za wrogie, znalazły się w kolejności: USA, Ukraina, Turcja, Polska, Łotwa, Litwa, Niemcy, Wielka Brytania, Estonia i Gruzja. W stosunku do ubiegłego roku do pierwszej trójki awansowała Turcja. Pogorszył się stosunek do Polski i poprawił do Gruzji. Natomiast w grupie przyjaciół Rosji – bez zmian. Na pierwszym miejscu Białoruś, na drugim Kazachstan i na trzecim Chiny. Sondaż odzwierciedla stosunek Kremla do zagranicznych partnerów, a także politykę państwowych mediów. Im gorzej mówi się o Polsce, Stanach Zjednoczonych, Turcji czy Ukrainie, tym częściej przeciętni Rosjanie wskazują te państwa jako nieprzyjazne. Natomiast prowadzona od lat kampania na rzecz wskazywania jako stabilnych partnerów i przyjaciół Białorusi, Kazachstanu i Chin doprowadziła do tego, że Rosjanie właśnie te państwa uznają za najbardziej przyjazne.",,
Sondaż: Ponad połowa Niemców nie będzie płakać po rozpadzie koalicji,"Zdecydowana większość Niemców źle ocenia prace obecnie rządzącej tak zwanej wielkiej koalicji: SPD, CDU i CSU. Ponad 60 procent respondentów twierdzi, że nie będzie żałować jej rozpadu. Badania przeprowadzono w związku ze zbliżającą się pierwszą rocznicą powołania rządu. Stało się to 14 marca 2018.","Tylko 36 proc. Niemców wystawiło koalicji ocenę zadowalającą, 43 proc.  – mierną, a dziewięć –   niezadowalającą. Zabrakło ocen dobrych i bardzo dobrych. Po roku rządzenia gabinet otrzymał średnią ocenę 2+ (dwa z plusem).  Niemcy najlepiej, w dalszym ciągu, oceniają pracę Angeli Merkel. 52 proc. oceniło panią kanclerz dobrze, natomiast 41 proc. źle lub bardzo źle. Stosunkowo dobrze ocenieni zostali minister gospodarki Peter Altmaier oraz szef dyplomacji Heiko Maas. Z kolei najgorzej szef MSW Horst Seehofer i minister obrony Ursula von der Leyen.",,
"„Są bezczelni”. Łukaszenka krytykuje Rosję. Poszło o jabłka, pieczarki i kapustę","Alaksandr Łukaszenka  porównał rosyjskie ograniczenia dotyczące białoruskiego eksportu do sankcji – poinformowała w czwartek służba prasowa białoruskiego szefa państwa. – Za to dobro, które czynimy dla Rosji, ciągle dostajemy zło. Do tego stopnia są bezczelni, że zaczęli wykręcać nam ręce – powiedział prezydent Białorusi.","– W ostatnim czasie ciągle słyszę i czytam, że nasz najważniejszy partner handlowy coraz bardziej i bardziej wprowadza sankcje wobec Białorusi – powiedział Łukaszenka podczas narady z rządem.  – Sami obłożeni są sankcjami i potępiają to, i w tym ich absolutnie popieram. W tym samym czasie podobną bronią walczą jednak ze swoimi najbliższymi sojusznikami – wyrzucał  białoruski prezydent sojusznikowi.  – To jedno przedsiębiorstwo zamknęli, to inne. Później nie spodobała im się marchewka, sałata czy ogórki. Innym razem podejrzewają, że coś dostarczamy nie stąd, skąd trzeba. Codziennie są zamykane nasze przedsiębiorstwa, zamykają przed nami rynek – narzekał przywódca Białorusi.  W ocenie Łukaszenki Mińsk – w przypadku ewentualnych problemów – jest bardziej wyrozumiały wobec sąsiada. Jak argumentował, w chwili awarii nie zamknął rurociągu naftowego, ale remontowano go w taki sposób, by nie narazić partnerów na koszty.",,
Ukraina gotowa wycofać artylerię z Donbasu. „Pod warunkiem całkowitej ciszy na froncie”,"– Ukraińska armia wycofa swój ciężki sprzęt bojowy poza linię walk z separatystami w Donbasie pod warunkiem, że ci wstrzymają ostrzał sił rządowych – oświadczył w czwartek przedstawiciel Ministerstwa Obrony w Kijowie Władysław Sełezniow.","– Rozpoczniemy wyprowadzanie ciężkiego sprzętu, jak tylko zrealizowanyzostanie pierwszy punkt mińskich porozumień pokojowych mówiący o pełnymwstrzymaniu ognia – powiedział agencji Interfax-Ukraina.Sełezniow wyjaśnił, że strona ukraińska gotowa jest do stworzenia30-kilometrowej strefy buforowej na linii konfliktu, powtórzył jednak, żegłównym warunkiem jest całkowita cisza na froncie.W środę w stolicy Białorusi, Mińsku, doszło do trzeciego z kolei spotkaniagrupy kontaktowej w sprawie rozwiązania kryzysu na wschodniej Ukrainie.Rozmowy, które ciągnęły się 5,5 godziny, były zamknięte dla prasy, apo ich zakończeniu negocjatorzy nie spotkali się z dziennikarzami. W negocjacjach, przebiegających pod nadzorem przedstawicielki OrganizacjiBezpieczeństwa i Współpracy w Europie na Ukrainę Heidi Tagliavini,uczestniczyli reprezentanci władz Ukrainy i Rosji oraz delegaci prorosyjskich separatystów.Władze ukraińskie reprezentował na spotkaniu były prezydent Leonid Kuczma, a Rosję jej ambasador w Kijowie Michaił Zurabow. Wysłannikami separatystycznych republik ludowych, Donieckiej oraz Ługańskiej, byli Denys Puszylin i Władysław Dejnego.Poprzednie dwa spotkania grupy odbyły się w Mińsku we wrześniu. Zaowocowałyone porozumieniami, które przewidywały m.in. zawieszenie broni, utworzeniezdemilitaryzowanej strefy buforowej i zatrzymanie oddziałów wojskowych obustron na linii frontu według stanu z 20 września, jak też wymianę jeńców.Porozumienia są stale naruszane, ale od czasu ich zawarcia intensywność walk na wschodniej Ukrainie znacznie spadła.Niewykluczone, że kolejne spotkanie grupy kontaktowej odbędzie się w piątek. Mówił o tym przed kilkoma dniami szef ukraińskiej dyplomacji Pawło Klimkin.",,
Sylwester w Berlinie. Strefa bezpieczeństwa dla napastowanych kobiet,"Organizatorzy największej imprezy sylwestrowej w Berlinie po raz pierwszy planują utworzenie specjalnej strefy bezpieczeństwa dla kobiet, które czują się napastowane lub wobec których dopuszczono się nadużyć seksualnych – podał w piątek Reuters. 
W strefie będą obecni przedstawiciele niemieckiego oddziału Czerwonego Krzyża.","Jak informuje Reuters, w sylwestrowej imprezie w centrum Berlina, w pobliżu Bramy Brandenburskiej mają wziąć udział setki tysięcy osób. Policja zapowiedziała zaostrzenie środków bezpieczeństwa – nie będzie można wnosić na teren wydarzenia dużych toreb ani alkoholu. Służby zaapelowały, by kobiety nie miały przy sobie wartościowych przedmiotów i szukały pomocy w przypadku, gdy będą czuły się zagrożone.  Anja Marx, rzeczniczka wydarzenia, poinformowała, że na wniosek policji wydzielono specjalną zadaszoną strefę, w której będzie można skorzystać z pomocy psychologicznej. – Robimy to po raz pierwszy – zauważyła. W 2017 r. utworzenie podobnej strefy podczas Oktoberfestu w Monachium przyniosło – zdaniem organizatorów – pozytywne efekty. Zdaniem Marx w trakcie poprzednich edycji sylwestrowej imprezy w Berlinie nie było problemów z bezpieczeństwem.  Krytycy utworzenia strefy bezpieczeństwa argumentują, że pomysł jest dyskryminujący i nie rozwiązuje problemu nadużyć seksualnych.",,
Borys Budka zdecydował ws. startu na szefa PO,Przewodniczący klubu parlamentarnego Koalicji Obywatelskiej Borys Budka zgłosił swoją kandydaturę na przewodniczącego Platformy Obywatelskiej. Poparcia udzielił mu prezydent Warszawy Rafał Trzaskowski.,"Borys Budka powiedział na konferencji prasowej w Sejmie, że rozpoczyna formalną kampanię przed wyborami przewodniczącego. Zapowiedział, że chce wspólnie ze swymi zwolennikami dokonać zmiany w Platformie.   – Jestem przekonany, że ta nasza energia, to nowe spojrzenie oraz wsłuchanie się w głos milionów Polek i Polaków sprawi, że Platforma Obywatelska, Koalicja Obywatelska skutecznie wygra – powiedział Borys Budka. Dodał, że cieszy się z poparcia Rafała Trzaskowskiego, ale będzie apelował o wsparcie do członków Platformy z całej Polski.  Borys Budka jest prawnikiem i doktorem nauk ekonomicznych. W 2015 r. był ministrem sprawiedliwości w rządzie Ewy Kopacz. Od 2016 r. jest wiceprzewodniczącym PO, a od listopada bieżącego roku przewodniczącym klubu parlamentarnego Koalicji Obywatelskiej.",,
Siedem lat za kratkami dla Tymoszenko?,"Prokuratura na Ukrainie zażądała 7 lat więzienia dla byłej premier Julii Tymoszenko. Polityk jest oskarżona o zawarcie niekorzystnych dla swojego kraju umów gazowych z Rosją. Była premier uważa, że proces ma swoje źródło w prześladowaniach politycznych.","Poza karą pozbawienia wolności prokuratura zażądała dla opozycyjnej polityk trzyletniego zakazu zajmowania „określonych stanowisk”. Prokurator domaga się także, by Tymoszenko wypłaciła państwowemu koncernowi paliwowemu Naftohaz Ukrainy odszkodowanie w wysokości 1,5 mld hrywien (609 mln złotych). Jest to suma strat, na jakie była premier miała narazićNaftohaz, podpisując niekorzystny – zdaniem obecnych władz w Kijowie –kontrakt gazowy z Rosją. Obrona Tymoszenko uważa tymczasem, że w jej działaniach nie ma żadnych oznak przestępstwa, w związku z czym sąd powinien ją uniewinnić.Sama była premier jeszcze przed ogłoszeniem żądań prokuratury powtórzyła, że za procesem, w którym występuje w roli oskarżonej, stoi jej konkurentpolityczny, obecny prezydent Ukrainy Wiktor Janukowycz. –  Rozpoczęło się jednoczenie sił opozycyjnych, które bez wątpienia doprowadzi do usunięcia władzy Janukowycza na wyborach parlamentarnych (jesienią 2012 roku – przyp red.  – podkreśliła Tymoszenko w sądzie. Proces byłej premier został dzisiaj wznowiony po 15 dniach przerwy, która miała dać oskarżonej czas na zapoznanie się z dokumentami. Jednak współpracownicy byłej premier przypuszczali, że odroczenie procesu ma dać czas władzom Ukrainy w związku z toczonymi obecnie negocjacjami nad umową stowarzyszeniową z Unią Europejską. Julia Tymoszenko przebywa w areszcie śledczym od 5 sierpnia.  Stany Zjednoczone i Unia Europejska stoją na stanowisku, że proces Julii Tymoszenko ma podłoże polityczne i apelują do ukraińskiego prezydenta Wiktora Janukowycza o interwencję w tej sprawie. W najbliższy czwartek w Warszawie odbędzie się szczyt PartnerstwaWschodniego. Polska chciała, by sześć krajów, objętych tym projektem(Armenia, Azerbejdżan, Gruzja, Mołdawia, Ukraina i Białoruś), uzyskało od UE ambitną, choćby nawet odległą perspektywę członkostwa w UE, o jaką zabiega m.in. Kijów. Na to jednak nie było zgody wśród unijnych partnerów. Dla UE najbardziejproblematyczny jest  białoruski reżim Alaksandra Łukaszenki oraz procesTymoszenko, który skłonił wiele krajów zachodnich, z Francją i Niemcami naczele, do apeli, by zamrozić trwające negocjacje z Ukrainą o nowej umowie opogłębionym stowarzyszeniu i wolnym handlu.   Ustawa uniewinni Tymoszenko?   Prezydent Ukrainy Wiktor Janukowycz wniósł do parlamentu projekt ustawy o dekryminalizacji przestępstw gospodarczych. Uczynił to godzinę po tym, gdy prokuratura zażądała siedmiu lat więzienia dla Tymoszenko. O tym, że dekryminalizacja takich przestępstw może być jednym ze sposobówoczyszczenia ukraińskiej opozycjonistki z oskarżenia o nadużycia przyzawieraniu w 2009 r. kontraktów gazowych z Rosją, mówił wcześniej byłyprezydent Polski Aleksander Kwaśniewski.",,
"Zakończyła się I tura przesłuchania austriackiego biznesmena, który nagrał Kaczyńskiego","W Prokuraturze Okręgowej w Warszawie odbyło się przesłuchanie Geralda Birgfellnera – austriackiego biznesmena, który nagrał rozmowy z prezesem PiS Jarosławem Kaczyńskim. Biznesmenowi towarzyszyli jego adwokaci – mec. Jacek Dubois i mec. Roman Giertych. Przesłuchanie zostało przerwane ze względów organizacyjnych – ma być kontynuowane jeszcze w tym tygodniu.","– Przesłuchanie zostało przerwane ze względów organizacyjnych, technicznych. Było ono prowadzone z udziałem tłumacza, co bardzo przedłuża takie czynności – powiedział Giertych.Jak dodał, odbyło się ono w dobrej atmosferze. Będzie kontynuowane w tym tygodniu, ale sam prawnik nie jest upoważniony do podawania dokładnego terminu.Wcześniej Giertych mówił dziennikarzom, że liczy na niezależne śledztwo. Nie wiadomo, jak długo potrwa przesłuchanie. Przed wejściem do prokuratury zebrała się grupa kilku osób, które skandowały: „Przesłuchajcie Kaczyńskiego!”.Pod koniec stycznia Dubois zawiadomił prokuraturę o podejrzeniu popełnienia przestępstwa przez prezesa PiS Jarosława Kaczyńskiego. Według mecenasa doszło do popełnienia oszustwa na kwotę kilku mln zł. W ubiegłą środę prokuratura podała informację, że zapoznaje się z zawiadomieniem i prowadzi czynności sprawdzające. O tym co konkretnie robił Birgfellner i jak wyglądały jego żądania finansowe mówił Jarosław Kaczyński w wywiadzie dla tygodnika „Sieci”. Oto fragment: Jarosław Kaczyński: Prowadził rokowania z bankiem Pekao SA, a nie z zachodnim bankiem, jak miał uczynić. I robił to z własnej, nie mojej, inicjatywy. Poza tym Birgfellner ściągnął z Wiednia profesora architektury, którego klasy i pozycji nie podejmuję się weryfikować. I to ten profesor przedstawił koncepcję dwóch wież, dziś wszędzie prezentowanych. Architekt, który na naszą prośbę, społecznie, przyglądał się działaniom owego profesora, twierdzi, że tego typu projekt przy dzisiejszych możliwościach, dzięki komputerom, można zrobić w ciągu kilkunastu godzin. Birgfellner stale też narzekał, że jest źle w spółce traktowany, choć nikt mu żadnej krzywdy nie zrobił. W końcu przedstawił rozliczenie w wysokości 2,5 mln zł, w tym rachunek potwierdzony przez firmę doradczą Baker McKenzie na 101 tys. euro w odniesieniu do spółki Nuneaton. Jacek Karnowski: To była jego spółka? Jarosław Kaczyński: Birgfellner kupił tę spółkę, rozpoczynając działalność w Polsce w firmie zajmującej się sprzedażą spółek, później odkupiła ją Srebrna. W każdym razie poza tym rachunkiem na 101 tys. euro przedłożył jeszcze parę niewielkich rachunków na kwotę tysiąca lub dwóch i nic więcej. Nie było nawet rachunku za pracę wiedeńskiego architekta. Do owych 2,5 mln wciąż było daleko. Prosiliśmy więc o rachunki, ale tych nie było. Ja sam na początku namawiałem władze Srebrnej, by zapłaciły, bo sądziłem, że odpowiednia dokumentacja istnieje i zostanie dostarczona. Ale i zarząd, i rada nadzorcza nie zgodziły się, bo nie miały do tego żadnych podstaw. W czwartek gazeta ujawniła fakturę z czerwca 2018 roku, którą wystawiła spółka Nuneaton powołana przez spółkę Srebrna specjalnie do budowy bliźniaczych wieżowców w centrum Warszawy. Jak podała „GW”, w sumie z podatkiem VAT austriacki biznesmen Gerald Birgfellner, który kierował Nuneatonem, chce od Srebrnej 1 mln 580 tys. Dziennik podkreśla, że jest to jedna z czterech faktur, którą miał wystawić Birgfellner. Według gazety to właśnie brakiem faktur prezes PiS Jarosław Kaczyński miał uzasadniać odmowę wypłaty należnych Austriakowi pieniędzy. Gazeta dodała, że oryginały wszystkich faktur ma prokuratura.Według Dubois Birgfellner „został świadomie poproszony o wystawienie takich dokumentów, które uniemożliwiały mu wyegzekwowanie należnych mu pieniędzy”. Dubois zwrócił uwagę, że to Jarosław Kaczyński poprosił o wykonanie zlecenia, zaakceptował cenę, uczestniczył w wielu spotkaniach, dokonywał odbioru i na bieżąco wydawał wszystkie polecenia związane z realizacją inwestycji.Dubois podkreślał, że złożone w prokuraturze zawiadomienie zostało oparte na licznych dokumentach potwierdzających fakt wykonywania przez Birgfellnera przez ponad rok zlecenia dotyczącego budowy wieżowców.",,
"16 lat więzienia za podpalenie flagi LGBT. „Gdyby spalił flagę USA, postawiono by mu pomnik”",Wyrok 16 lat więzienia usłyszał 30-letni Adolfo Martinez. Mężczyzna ukradł i podpalił tęczową flagę ruchu LGBT. Na wysokość wymiaru kary zwracają uwagę komentujący internauci. „Powinien spalić amerykańską flagę. Wtedy zostałby nagrodzony i postawiono by mu pomnik” – ironizuje jeden z nich.,"Do sytuacji doszło w czerwcu br. Martinez ukradł tęczową flagę z budynku jednego z liberalnych kościołów protestanckich w Ames w stanie Iowa. Tamtejsza pastor Eileen Gebbie deklaruje się jako homoseksualistka.  Później mężczyzna udał się pod homoseksualny klub ze striptizem, rozerwał flagę i podpalił ją zapalniczką. Do czynu Martinez przyznał się sam, deklarując, że jest przeciwny homoseksualizmowi.  Sąd uznał, że mężczyzna dopuścił się podpalenia trzeciego stopnia, co według amerykańskiego prawa jest identyfikowane z podpaleniem pojazdu lub budynku. Tymczasem Martinez podpalił wyłącznie przedmiot. Jak się okazało, wcześniej mężczyzna był podejrzewany o akty wandalizmu, powodowane „nienawiścią” do homoseksualistów.  W listopadzie mężczyzna udzielił wywiadu stacji telewizyjnej KCCI. Jak mówił, nie żałuje czynu. – Zrobiłem to świadomie, dobrowolnie i celowo – powiedział.  Ostatecznie Martineza skazano na 5 lat więzienia za podpalenie i zbrodnie z nienawiści. Za nękanie i nieuważne obchodzenie się z ogniem dostał rok i miesiąc więzienia. W związku z faktem bycia recydywistą skazano go łącznie na 16 lat więzienia.  Na wysokość wymiaru kary zwracają uwagę komentujący internauci. „Czy kiedykolwiek ktoś trafił do więzienia za kradzież i spalenie amerykańskiej flagi”, „Powinien spalić amerykańską flagę. Wtedy zostałby nagrodzony i postawiono by mu pomnik”, „Dostał więcej niż za morderstwo w Wielkiej Brytanii. Niewiarygodne” – piszą.",,
Beata Szydło dostała nowe zadanie w rządzie Morawieckiego,"„Na początku stycznia przedstawię plan działania i nowe inicjatywy Komitetu Społecznego Rady Ministrów” - zapowiedziała w czwartek na Twitterze przewodnicząca Komitetu wicepremier Beata Szydło. – Cieszę się, że szefując KSRM, będę mogła kontynuować nasz program – dodała.","W czwartek zostało opublikowane zarządzenie premiera Mateusza Morawieckiego, które formalnie powołuje Komitet Społeczny Rady Ministrów. Komitet, którego szefową została wicepremier Beata Szydło, będzie zajmował się m.in. inicjowaniem i koordynowaniem działań związanych z poprawą sytuacji rodzin i wspieraniem aktywności zawodowej w Polsce.Szydło podkreśliła, że powołanie Komitetu Społecznego RM to ważna decyzja szefa rządu.„Przed nami dużo pracy, nowe wyzwania. Możemy wiele dobrego zrobić dla Polaków. Cieszę się, że szefując KSRM, będę mogła kontynuować nasz program” – napisała Szydło.Zapowiedziała również, że na początku stycznia przedstawi plan działań i nowe inicjatywy Komitetu Społecznego RM.",,
Trump zniósł sankcje nałożone na Turcję po rozpoczęciu jej ofensywy w Syrii,"Prezydent USA Donald Trump ogłosił zniesienie sankcji nałożonych na Turcję w połowie października po rozpoczęciu przez siły tureckie ofensywy militarnej przeciwko kurdyjskim bojownikom w północnej Syrii. Amerykański prezydent poinformował, że zawieszenie broni pomiędzy Turcją a Kurdami staje się trwałe.","– Zwróciłem się do ministra skarbu (finansów) o zniesienie wszystkich sankcji, wprowadzonych 14 października w odpowiedzi na ofensywę Turcji – powiedział Trump w Białym Domu. Podczas wystąpienia w Białym Domu Donald Trump powiedział, że władze w Ankarze poinformowały go o wstrzymaniu wszelkich operacji militarnych. Prezydent USA wyraził przekonanie, że jego działania zapobiegły krwawemu konfliktowi pomiędzy Turcją a Kurdami. – Uchroniliśmy życie wielu, wielu Kurdów – mówił prezydent USA tłumacząc, że turecka ofensywa była nieuchronna.Donald Trump polecił zniesienie nałożonych na Turcję sankcji w postaci wyższych ceł na stal oraz restrykcji wobec przedstawicieli rządu w Ankarze.",,
Niemcy podają koło ratunkowe Rosji. Mają pomóc gospodarce osłabionej unijnymi sankcjami,Ministrowie gospodarki Niemiec i Rosji Peter Altmaier i Maksim Orieszkin podpiszą w piątek list intencyjny ws. współpracy gospodarczej i technologicznej. Jest to najważniejsza deklaracja na szczeblu rządowym od wybuchu wojny na Ukrainie w 2014 roku.,"Celem inicjatywy jest umożliwienie niemieckim firmom „postawienia na nogi” rosyjskiej gospodarki mimo obowiązujących unijnych sankcji – pisze agencja dpa, powołując się na rozmowę z szefem niemiecko-rosyjskiej Izby Handlowej Matthiasem Scheppem. – Wydajność gospodarki Rosji jest o połowę niższa niż RFN. Dzięki nowemu partnerstwu niemieckie technologie mogą pomóc poprawić rosyjską produktywność – wyraził nadzieję Schepp. Od marca 2014 roku Unia Europejska sukcesywnie wprowadza sankcje gospodarcze, personalne i dyplomatyczne wobec osób i instytucji z Rosji, które przyczyniły się do naruszenia integralności terytorialnej Ukrainy i jej destabilizacji. W związku z tym plany podpisania listu i udziału Altmaiera w Międzynarodowym Forum Ekonomicznym w Petersburgu wzbudziły kontrowersje. Dziennikarz tabloidu „Bild” Julian Roepcke zapytał na Twitterze, czy minister naprawdę zamierza wziąć udział w konferencji z „terrorystami i zbrodniarzami wojennymi”. – To jest dokładnie ten wybór, jeśli nadal będzie pan nazywał Rosję „partnerem” Niemiec i tak ją traktował – napisał. Zwrócił przy tym uwagę, że na forum w Petersburgu są obecni m.in. Konstantin Małofiejew – oligarcha finansujący separatystów w zagłębiu donieckim oraz Denis Puszylin – przywódca samozwańczej Donieckiej Republiki Ludowej. Tymczasem inny niemiecki uczestnik forum i kolega partyjny Altmaiera z CDU premier Saksonii Michael Kretschmer apeluje o zniesienie sankcji i wyraża nadzieję na normalizację stosunków. – Musimy znieść sankcje. Mam wielką nadzieję, że obie strony zbliżą się do siebie. Sankcje są dużym problemem dla saksońskiej i wschodnioniemieckiej gospodarki – powiedział chadecki polityk przed wylotem do Petersburga. Kretschmer argumentuje, że zadaniem Niemiec jest zapobieżenie  temu, by Moskwa zwróciła się ku Chinom i Indiom, zwłaszcza że „forum (w Petersburgu) to dłoń wyciągnięta przez (prezydenta Rosji) Władimira Putina w kierunku Zachodu”. – We wschodnioniemieckich landach mamy inną wrażliwość, jeśli chodzi o relacje z Rosją. Również ze względu na wspomnienie dobrych stosunków między NRD a ZSRR – powiedział. Landy zachodnie są bardziej zorientowane na USA, ale również tam nie ma już ślepej wiary w transatlantycką przyjaźń – uważa Kretschmer. Rozpoczęta w czwartek 23. edycja Międzynarodowego Forum Ekonomicznego w Petersburgu, nazywanego rosyjskim Davos, jest najważniejszym tego rodzaju spotkaniem w Rosji i co roku gromadzi przedstawicieli kręgów biznesowych i politycznych z całego świata. RFN jest tam reprezentowana przez Altmaiera oraz premierów Saksonii i Meklemburgii-Pomorza Przedniego – Michaela Kretschmera i Manuelę Schwesig. Oprócz tego ponad 200 przedstawicieli wysłały niemieckie koncerny takie jak Siemens, Bayer, BMW, Deutsche Bank i Wintershall Dea. Udział w petersburskim forum jest czwartą oficjalną wizytą Altmaiera w Rosji, odkąd w marcu 2018 roku objął on urząd ministra gospodarki. Były szef urzędu kanclerskiego i zaufany współpracownik kanclerz Angeli Merkel jest zdeklarowanym zwolennikiem rozwijania współpracy z Rosją, w tym budowy gazociągu Nord Stream 2, łączącego rosyjski Wyborg z niemieckim Greifswaldem po dnie Morza Bałtyckiego, z pominięciem Ukrainy. W 2017 roku Rosja zajmowała 13. miejsce wśród najważniejszych partnerów handlowych Niemiec (pod względem wolumenu obrotów); Polska zajęła wówczas siódme miejsce, a Czechy – dziesiąte.",,
Wysadzili nocą bankomat. Policja szuka sprawców,"Nad ranem nieznani sprawcy wysadzili bankomat w Krakowie i skradli kasetkę z pieniędzmi. Na miejscu zdarzenia pracuje policja, występują utrudnienia w kursowaniu tramwajów i autobusów.","Jak poinformował rzecznik KWP w Krakowie mł. insp. Sebastian Gleń, do włamania doszło nad ranem przy ul. Teligi, bankomat został wysadzony.  – Świadkowie zaalarmowani hałasem zgłosili sprawę na policję. Ze wstępnych ustaleń wynika, że z miejsca zdarzenia oddalały się dwie osoby ubrane na czarno. Jak na razie sprawców nie zatrzymano – dodał rzecznik.  Na miejscu pracuje policja. Występują utrudnienia w kursowaniu tramwajów i autobusów.",,
"„Wiemy, jaka była przeszłość Lecha Wałęsy i tym bardziej haniebne te jego słowa”","Lech Wałęsa niczym mnie już nie zaszokuje, choć dzisiejszy występ przekraczał wszystkie wyobrażalne granice – ocenił wicepremier Jacek Sasin. Przyznał jednak, że najbardziej zaszokowała go reakcja sali i czołowych polityków Koalicji Obywatelskiej, którzy oklaskiwali słowa byłego prezydenta, który w niedzielę, dzień po pogrzebie Kornela Morawieckiego, nazwał twórcę Solidarności Walczącej „zdrajcą”.","– To jest coś, nad czym nie można przejść do porządku dziennego, to trzeba napiętnować i domagać się od polityków dzisiejszej opozycji przeproszenia za to, że w ten sposób się zachowali – powiedział Sasin w programie „Gość Wiadomości”.Przypomnijmy – w swoim przemówieniu na warszawskiej konwencji Koalicji Obywatelskiej Lech Wałęsa, po skrytykowaniu polityków opozycji, odniósł się do zmarłego marszałka seniora Kornela Morawieckiego, nazywając jego działania „zdradą”, a jego samego „zdrajcą”. Jego wystąpienie zostało nagrodzone brawami – m.in. przez Grzegorza Schetynę i Małgorzatę Kidawę-Błońską. Nikt nie zaprotestował.Marszałek senior został pochowany w sobotę na Powązkach Wojskowych. – Wczoraj czciliśmy pamięć Kornela Morawickiego, rzeczywiście bohatera niezłomnego, człowieka, który nigdy nie poszedł na żadne kompromisy z władzą komunistyczną. Wiemy, jaka była przeszłość Lecha Wałęsy i tym bardziej haniebne te jego słowa – podkreślił Sasin.Przyznał, że reakcja zgromadzonych na konwencji KO przypomniała mu o Władysławie Kosiniaku-Kamyszu, który w maju „oklaskiwał okropne, obrzydliwe ataki pana Jażdżewskiego na katolików, na Kościół, na ludzi wierzących”. – Wtedy też mówił, że klaskał, bo tak wypada – ocenił wicepremier.",,
Chiny murem za polską wódką. Ma być nie do podrobienia,"Unia Europejska i Chiny zwarły w piątek porozumienie, na mocy którego powstanie lista 200 europejskich i chińskich produktów chronionych przed podrabianiem. Wśród nich jest polska wódka.","Ostateczna dwustronna umowa ma być zawarta jeszcze w tym roku. Już publikacja listy rozpoczyna proces ochrony produktów w UE i Chinach przed ich podrabianiem. Na liście jest m.in. ser feta, gorgonzola, szampan i polska wódka. Chińskie produkty, które będą chronione, to m.in. herbata jaśminowa Hengxian, ryż Panjin czy odmiana mango z Baise. Chiński rynek produktów rolno-spożywczych jest jednym z największych na świecie i rośnie każdego roku, napędzany przez rozwijającą się klasę średnią, która lubi europejskie produkty spożywcze i napoje. Chiny mają również bogatą tradycję wytwarzania tradycyjnych produktów, z których wiele nadal jest nieznanych europejskim konsumentom. Zdaniem Komisji Europejskiej dzięki porozumieniu powinny być coraz częściej dostępne w sklepach. – Współpraca z naszymi globalnymi parterami handlowymi (w kwestii produktów regionalnych – PAP) przynosi korzyści – rolnikom i przedsiębiorstwom rolnym. Rozwija relacje handlowe (...) i oczywiście przynosi korzyści konsumentom obu stron umowy - powiedział w piątek unijny komisarz ds. rolnictwa Phil Hogan.",,
Gwiazdor złapany bez prawa jazdy. Zapłaci pokaźny mandat,"Aż 48 tys. euro musi zapłacić piłkarz Barcelony Gerard Pique za prowadzenie samochodu bez prawa jazdy. Do zdarzenia doszło w sierpniu, ale wyrok zapadł dopiero teraz.","31-letni obrońca stracił uprawnienia do prowadzenia pojazdu za zbyt dużą liczbę wykroczeń. Hiszpańskie przepisy przewidują, że po przekroczeniu limitu punktów przez kierowcę jego prawo jazdy traci ważność na sześć miesięcy. Za prowadzenie pojazdu bez wymaganego dokumentu grozi kara od trzech do sześciu miesięcy więzienia lub grzywna.To nie pierwszy przypadek drogowych przewinień Pique. W 2014 r. zaatakował on dwóch policjantów, którzy chcieli go ukarać za nieprzepisowe parkowanie. W następstwie został ukarany grzywną w wysokości 10,5 tys. euro za znieważenie funkcjonariusza.31-letni Pique zawodnikiem Barcelony został w 1997 r. Mając 17 lat przeniósł się do Manchesteru United, grał także w Realu Saragossa. Od 2008 r. ponownie jest piłkarzem „Dumy Katalonii”.W reprezentacji Hiszpanii wystąpił w 102 meczach, strzelił pięć bramek. Z drużyną narodową zdobył mistrzostwo świata (2010) i Europy (2012). Z gry w kadrze zrezygnował po porażce z Rosją w 1/8 finału tegorocznych mistrzostw świata.",,
Rośnie liczba ofiar wybuchu wulkanu w Nowej Zelandii,"Liczba ofiar śmiertelnych wybuchu wulkanu na Białej Wyspie w Nowej Zelandii wzrosła do ośmiu - poinformowała nowozelandzka policja. Dziewięć osób nadal uważa się za zaginione, ale najprawdopodobniej one także straciły życie.","Policja uściśliła, że w środę dwie osoby zmarły w szpitalach w Auckland i Hamilton. W klinikach nadal pozostaje 29 poszkodowanych w czasie wybuchu wulkanu; większość z nich ma poparzone ponad 70 proc. powierzchni ciała. 10 osób odesłano na leczenie do Australii.Trwają poszukiwania dziewięciu osób. Władze przypuszczają, że nie żyją, bo w kilkanaście godzin po erupcji specjalny śmigłowiec przeskanował z powietrza całą wyspę. Informowano wówczas, że „nie znaleziono tam śladów życia”.Wulkan wybuchł w poniedziałek, a w momencie erupcji na Białej Wyspie przebywało 47 osób, głównie z Australii (24 osoby), a także z USA (9 osób), Nowej Zelandii (5 osób), Niemiec (4 osoby), Chin (2 osoby), Wielkiej Brytanii (2) i Malezji (1 osoba).Na wysepce, na której doszło do erupcji, wciąż panują niebezpieczne warunki. Uniemożliwia to ratownikom dotarcie na miejsce tragedii, wobec czego odwołano akcję poszukiwawczą. – Podejmiemy decyzję na podstawie posiadanych informacji. Na razie nie będziemy tam lecieć, dopóki sytuacja nie będzie ustabilizowana – mówi Bruce Bird z nowozelandzkiej policji.",,
"Kaczyński mówi o zwycięstwie, PO i Dutkiewicz startują razem, a Miller popiera Wierzbickiego","Kampania samorządowa rozpędza się z każdym dniem. W niedzielę Jarosław Kaczyński przekonywał w Gorzowie Wlkp., że Polska potrzebuje „wielkiego zwycięstwa”, we Wrocławiu KWK Wyborców Rafała Dutkiewicza i PO zainaugurowały wspólną kampanię wyborczą, a w Warszawie Leszek Miller poparł kandydata SLD na prezydenta stolicy Sebastiana Wierzbickiego i powiedział, że należy on do ludzi, którzy zagwarantują rozwój miasta.","Podczas lubuskiej konwencji wyborczej w Gorzowie Wlkp. prezes PiS Jarosław Kaczyński przekonywał, że szansami na rozwój Ziemi Lubuskiej  jest wykorzystanie jej złóż naturalnych i przygranicznego, tranzytowego charakteru. Na początku swojego wystąpienia prezes PiS pogratulował polskim piłkarzomzwycięstwa 2:0 nad Niemcami w meczu eliminacji do ME 2016. – Nie mogę zacząć inaczej niż od gratulacji (...) dla polskich piłkarzy, dla ich trenera Adama Nawałki. Wielka rzecz. Dziesięciolecia, bo jeszcze przed wojną to się zaczęło, pierwszy raz się udało. Naprawdę jest z czego się cieszyć. To pokazuje, że można, że nic nie jest taką barierą, której nie można przełamać, że te bariery są często w naszych głowach. Jeżeli je odrzucimy, to można zwyciężać w każdej sytuacji – powiedział Kaczyński. Dodał, że Polska potrzebuje „wielkiego zwycięstwa”, o którym będzie możnamówić, kiedy po przekroczeniu polsko-niemieckiej granicy w Lubuskiem niebędzie widać żadnych różnic w poziomie życia mieszkańców obu krajów. – Aniróżnicy w infrastrukturze, ani różnicy w pensjach, poziomie życia, w tymwszystkim, co stanowi naszą codzienność. To będzie to nasze ostatecznezwycięstwo i ono może przyjść – powiedział Kaczyński. Kaczyński: zjednoczona prawica idzie razem w wyborach do sejmików „Łączy nas Wrocław”Komitet Wyborczy Wyborców Rafała Dutkiewicza o Platforma Obywatelska zainaugurowały wspólną kampanię wyborczą w wyborach samorządowych. Wspólne hasło obu środowisk politycznych to „Łączy nas Wrocław”.Dutkiewicz wymienił kilka priorytetów programu wyborczego. – Powstaną nowe szkoły, przedszkola i żłobki, powstanie obwodnica Leśnicy i aleja Wielkiej Wyspy, rozbudujemy system ścieżek rowerowych, na ulicach pojawią się pojazdy elektryczne – mówił Dutkiewicz.Szef dolnośląskiej PO Jacek Protasiewicz podkreślił, że środowisko RafałaDutkiewicza i dolnośląska PO pokazały, że „zamiast toczyć spory można siępogodzić i przystąpić do wspólnej pracy”. – Nam się to udało, to niezwykledobrze, że doszło do tej współpracy ponad podziałami – mówił.Do rady miejskiej Wrocławia koalicja PO i Dutkiewicza wystartuje pod nazwąKomitet Wyborczy Wyborców Rafał Dutkiewicz z Platformą. Będzie równieżwspólna lista do sejmiku województwa, ale pod szyldem PO. Partia poprzeztakże Dutkiewicza w walce o fotel prezydenta Wrocławia oraz udzieli poparcia związanym z nim kandydatom na prezydentów Świdnicy i Jeleniej Góry. „Chcemy być autonomią”, „nie chcemy separatystów”. Przedwyborcza debata o przyszłości Śląska „Warszawa mieszkańców, a nie księgowych słupków”„Warszawa to ludzie” – to hasło wyborcze Sebastiana Wierzbickiego, który w wyborach samorządowych 16 listopada jest kandydatem SLD na prezydenta stolicy Polski. – Warszawa rządzona przez lewicę, to Warszawa mieszkańców, a nie księgowychsłupków, którymi kierują się dziś obecne władze stolicy – powiedziałWierzbicki podczas prezentacji hasła na stołecznej Pradze. Podczas prezentacji hasła, Wierzbickiego poparł szef SLD Leszek Miller, który przekonywał, że kandydat SLD na prezydenta stolicy należy do ludzi, którzy zagwarantują rozwój miasta. – Najwyższy czas, żeby Warszawa odrzuciła ekipę specjalistów od szumnych zapowiedzi i cichych odwrotów i w to miejsce wybrała ludzi, którzy znają miasto, którzy żyją problemami Warszawy, którzy nie zamkną się w gabinetach i nie otoczą się dworem, którzy są wrażliwi na ludzką krzywdę i nie zamykają oczu na żadną niegodziwość i starają się pomagać tym, którzy pomocy potrzebują – podkreślił Miller. W ocenie polityków SLD polska prawica nie zasługuje na zaufanie obywateli, o czym świadczą – jak przypomnieli w niedzielę – słowa Lecha Kaczyńskiego zlistopada 2002 r., gdy ten jako kandydat PiS na prezydenta Warszawy skierował je do jednego z nagabujących go mieszkańców stolicy. – Panie, spieprzaj pan, spieprzaj dziadu – powiedział wówczas Kaczyński. Miller inauguruje walkę o samorządy. „Czas skończyć z »Polską B«”",,
Ekspert krytykuje decyzję SN. „W konstytucji nie ma takiego przepisu”,"– W konstytucji nie ma przepisu, który pozwalałby  jakiemukolwiek organowi  zawiesić przepis ustawy na czas postępowania dotyczącego tej ustawy – powiedział TVP Info prof. Czesław Kłak (WSPiA w Rzeszowie), komentując decyzję SN.","Sąd Najwyższy zawiesił w czwartek stosowanie części przepisów ustawy o SN w związku ze skierowaniem pięciu pytań do Trybunału Sprawiedliwości Unii Europejskiej, dotyczących zgodności ustawy z prawem europejskim.  Rzecznik Sądu Najwyższego Michał Laskowski tłumaczył, że pytania dotyczą między innymi skrócenia kadencji sędziów w związku z przekroczeniem wieku emerytalnego.  Komentując decyzję SN, prof. Czesław Kłak odwołał się do najważniejszego aktu prawnego.  – W konstytucji nie ma przepisu, który pozwalałby  jakiemukolwiek organowi, zarówno Trybunałowi Konstytucyjnemu, jak i Sądowi Najwyższemu czy Naczelnemu Sądowi Administracyjnemu  zawiesić przepis ustawy na czas postępowania dotyczącego tej ustawy  – powiedział. Wskazał, że „to oznacza, że ustrojodawca nie przewidział instytucji zawieszenia przepisów ustawy, w ogóle takiej instytucji nie ma w polskim porządku prawnym”.",,
Komisja składa wniosek do prokuratury: Jerzy Miller mógł popełnić przestępstwo,Podkomisja smoleńska Ministerstwa Obrony Narodowej skierowała do prokuratury wniosek o możliwości popełnienia przestępstwa przez byłego przewodniczącego Komisji Badań Wypadków Lotniczych Jerzego Millera oraz członków tej komisji z czasów ustalania przyczyn katastrofy smoleńskiej w 2010 r. O sprawie poinformował przewodniczący podkomisji Antoni Macierewicz.,"Macierewicz mówił w radiowej Jedynce, że wniosek jest efektem dotychczasowych badań i ustaleń kierowanej przez niego podkomisji.– Wniosek dotyczy zaniechań, dotyczy fałszerstw, jakich się dopuszczono, dotyczy niedopełnienia obowiązków oraz dotyczy samego pana Millera, który poświadczając w podpisanym z Rosjanami memorandum prawdziwość czarnych skrzynek i zgadzając się na danie Rosjanom gwarancji, że oni mogą je oddać, kiedy będą chcieli, popełnił przestępstwo z art. 129 – powiedział Macierewicz. Mija dziewięć lat od katastrofy samolotu TU-154 pod Smoleńskiem. 10 kwietnia 2010 r. zginęło 96 osób, wśród nich prezydent Lech Kaczyński z małżonką Marią. Delegacja leciała na uroczystości 70. rocznicy zbrodni katyńskiej.",,
NBP: w tym roku PKB wzrośnie o 4 proc.,"Centralna ścieżka projekcji NBP zakłada wzrost PKB w 2019 r. na poziomie 4,0 proc., a wzrost cen (inflacja CPI) na poziomie 1,7 proc. – wynika z najnowszej, marcowej projekcji NBP, opublikowanej w poniedziałek na stronie banku.","Projekcja podstawowych wskaźników jest elementem najnowszego, marcowego „Raportu o inflacji” NBP.Wynika z niej, że centralna ścieżka projekcji NBP zakłada wzrost PKB w 2019 na poziomie 4,0 proc., w 2020 r. na poziomie 3,7 proc., a w 2021 r. na poziomie 3,5 proc. W poprzedniej, listopadowej projekcji prognozowano, że w 2019 roku wzrost PKB wyniesie 3,6 proc., a w 2020 3,4 proc.„Mimo głębszego od oczekiwań spowolnienia wzrostu gospodarczego w strefie euro, dynamika PKB w Polsce w II połowie ub.r. okazała się wyższa niż zakładano w projekcji listopadowej” – głosi raport.W obecnej projekcji ścieżka dla inflacji CPI kształtuje się odpowiednio na poziomie: 1,7 proc. w 2019 roku, 2,7 proc. w 2020 roku oraz 2,5 proc. w 2021 roku. Z kolei według projekcji listopadowej centralna ścieżka inflacji CPI wynosiła w 2019 roku 3,2 proc., a w 2020 2,9 proc. Centralna ścieżka projekcji zakłada z kolei inflację bazową w 2019 roku na poziomie 1,6 proc., w 2020 na poziomie 2,2 proc., w 2021 na poziomie 2,1 proc. – podał NBP. W listopadzie ub. roku na 2019 rok prognozowano inflację bazową 2,1 proc., a na 2020 rok 2,7 proc.„Pomimo wyższej ścieżki wzrostu PKB, prognoza inflacji bazowej w latach 2019-20 jest niższa niż w projekcji listopadowej, na co złożył się wpływ kilku czynników. Presję kosztową w gospodarce będzie ograniczać niższa dynamika cen importu związana z rewizją w dół ścieżki cen ropy naftowej, a także cen gazu ziemnego i węgla kamiennego, na rynkach światowych” – głosi raport.Autorzy raportu przyznają, że „istotnym źródłem niepewności dla ścieżki inflacji w scenariuszu bazowym projekcji pozostają zmiany cen ropy naftowej oraz innych surowców energetycznych na rynkach światowych, a także przełożenie uwarunkowań sektora energetycznego w Polsce na taryfy dla gospodarstw domowych i przedsiębiorstw”.Raport zwraca zarazem uwagę, że obecne zamrożenie cen energii dotyczy tylko bieżącego roku, a „po 2019 r. ceny energii elektrycznej dla gospodarstw domowych i przedsiębiorstw nie będą zamrożone”.„Zamrożenie cen energii elektrycznej w ustawie z 28 grudnia 2018 r. dotyczy jedynie 2019 r. W ścieżce centralnej przyjęto zatem, że od 2020 r. taryfy dla gospodarstw domowych będą kształtować się zgodnie z mechanizmami modelowymi, przy uwzględnieniu utrzymania obniżonej akcyzy i opłaty przejściowej. Nie można jednak wykluczyć, że mechanizm rekompensowania wytwórcom energii części wzrostu cen certyfikatów CO₂ zostanie jednak wykorzystany również w kolejnych latach oddziałując w kierunku niższych niż w projekcji cen energii” – głosi raport.",,
Łukaszenka: Opozycję finansują Amerykanie i Niemcy przez Litwę i Polskę,"Na finansowanie opozycji białoruskiej idą „niemałe pieniądze” od Amerykanów i Niemców za pośrednictwem Polski i Litwy – oświadczył prezydent Białorusi Alaksandr Łukaszenka, cytowany przez agencję BiełTA.","Podczas rozmowy z delegacją z obwodu kaliningradzkiego i ambasadorem Rosji Łukaszenka ocenił, że po niedawnych wyborach parlamentarnych kandydaci opozycji nie znaleźli się w parlamencie, ponieważ „ludzie ich nie popierają”. – Powiedziałem (ministrom spraw zagranicznych Szwecji i Finlandii podczas spotkania w Mińsku – red.): nie dawajcie im pieniędzy – mówił Łukaszenka, sugerując, że to kraje zachodnie finansują opozycjonistów na Białorusi. – Oni dają pieniądze, a ci kupują samochody, budują domy. Idą niemałe pieniądze. My to wszystko widzimy. A czego nie widzimy, to Rosjanie nam powiedzą, skąd są te pieniądze. Zazwyczaj przez Litwę i Polskę. Finansują Amerykanie i Niemcy – powiedział Łukaszenka.",,
Sieć kawiarni chroni przed pornografią dzieci w USA. Polskie stowarzyszenie: Kiedy to samo u nas?,"Od 2019 r. sieć kawiarni Starbucks będzie blokować dostęp do stron internetowych z pornografią. W tym celu będzie filtrować swoje wi-fi. Rozwiązanie zostanie wprowadzone w USA, a jak podaje Stowarzyszenie Twoja Sprawa, od kilku lat funkcjonuje w Wielkiej Brytanii. „Pomóżcie nam chronić polskie dzieciaki” – apeluje STS.","„Halo, Starbucks! Cieszymy się, że będziecie chronili dzieci przed kontaktem z pornografią w Waszych kawiarniach w USA (zrobiliście to samo kilka lat temu w Wielkiej Brytanii)” – pisze na swojej stronie na Facebooku Stowarzyszenie Twoja Sprawa, które zajmuje się między innymi ochroną dzieci przed szkodliwymi treściami.  To reakcja na wiadomości, zgodnie z którymi sieć Starbucks ma od nowego roku blokować w swoim wi-fi dostęp do stron z pornografią i innymi treściami uznanymi za kontrowersyjne. Decyzja Starbucksa to efekt nacisków amerykańskiej organizacji Enough Is Enough, prowadzącej podobną działalność do polskiego STS.   „Gratulacje! To bardzo dobra decyzja” – ocenia STS. „Nie możemy się doczekać, kiedy stanie się to w Polsce. Sprawdziliśmy Waszą usługę wifi w marcu 2018 roku i dzisiaj. Polskie dzieciaki mogą nadal mieć dostęp do twardej pornografii w Waszych kawiarniach. Pomóżcie nam je chronić tak jak w Stanach i Wielkiej Brytanii!” – apeluje prorodzinne stowarzyszenie.",,
"Hattrick Kaczyńskiego, kojec Kukiza, serce Czarzastego","Dojrzała wizja polskiej wersji państwa dobrobytu została przedstawiona przez Prawo i Sprawiedliwość podczas sobotniej konwencji w Lublinie. Tymczasem PSL tworzy swoje gry komputerowe, PO gra na emocjach, a politycy lewicy grają w latynoskiej telenoweli, czymś pomiędzy „Panną dziedziczką” a „W kamiennym kręgu”.","Sobota. Hattrick KaczyńskiegoCo to była za sobota! W Lublinie zrealizowana z wielkim rozmachem i profesjonalizmem odbyła się konwencja programowa Prawa i Sprawiedliwości. Największe poruszenie wywołał tzw. hattrick Kaczyńskiego – zapowiedź prezesa PiS dotycząca wzrostu pensji minimalnej, która na koniec 2020 r. ma wynieść 3 tys. zł, a na koniec 2023 r. aż 4 tys. zł. W ramach hattricku lider partii rządzącej zapowiedział również, że w roku 2021 r. większość emerytów otrzyma dwie trzynastki (czyli podwojone „jarkowe”) a także pełne dopłaty do hektara dla rolników, na poziomie europejskim. Prócz tych trzech głównych punktów programowych politycy PiS zapowiedzieli również  zwiększenie do 1200 zł minimalnej emerytury, przeznaczenie po 2 mld zł na fundusz modernizacji szpitali oraz fundusz modernizacji szkoły, podniesienie ryczałtu dla małych i średnich przedsiębiorstw z 250 tys. do 1 mln euro i dalej do 2 mln euro oraz powołanie specjalnego Funduszu 100 obwodnic.  Te konkrety przyprawiły o ból głowy Grzegorza Schetynę, który na Twitterze chciał już zapowiedzieć koniec swojej kariery („Jarek kończę…”), ale pewnie sił mu zabrakło i wyszło w świat skrócone „Jarek kończ…”. Niedziela. Pierwotne przykazanieWarto zauważyć, że zupełnie inaczej od Piotra Misiłły sprawę aborcji widzą pasterze Kościoła Katolickiego. Szkoda, że poseł nie wybrał się w  niedzielę do sanktuarium w Kalwarii Zebrzydowskiej, żeby zaktualizować swoje poglądy na temat nauki kościoła. Homilię arcybiskupa Marka Jędraszewskiego wysłuchało tam ponad 100 tysięcy wiernych, wśród nich prezydent RP Andrzej Duda. Arcybiskup Jędraszewski mówił: – Bóg współdziała z tymi, którzy go miłują. Tak się tworzy małżeństwo, rodzina, a z niej naród. W ten sposób spełnia się pierwotne przykazanie, jakie Bóg dał pierwszym rodzicom stwarzając człowieka na swój obraz, jako mężczyznę i niewiastę. Powiedział im: „bądźcie płodni, rozmnażajcie się, abyście zaludnili ziemię i czynili ją sobie poddaną”. Poniedziałek. Gierka PSLChociaż rodzina jest dla Kościoła najważniejsza, to jednak niestety nie w każdej rodzinie żyje się „po Bożemu”. Według kolejnych informacji ujawnianych przez portal tvp.info zupełnie opatrznie czynienie sobie ziemi poddaną zrozumieli państwo Brejzowie. Jak wynika z nowych materiałów w sprawę farmy trolli zaplątani są nie tylko pracownicy inowrocławskiego ratusza, syn (Krzysztof Brejza – poseł, szef sztabu POKO) i ojciec (Ryszard Brejza – prezydent Inowrocławia) ale i żona prezydenta (i matka Krzysztofa Brejzy) – Aleksandra Brejza. Wątpliwą pociechą jest fakt, że ta ostatnia być może zajmowała się trollingiem w wolontariacie, za to z poświęceniem. „Na mnie też możecie liczyć (…) jak się angażuję, to cała. Kurde super” – mówiła w rozmowie z działaczem z Inowrocławia Aleksandra Brejza. Inni też się angażowali, ale za pieniądze z podatków… Zamiast zajmować się hejtem w internecie lepiej pograć sobie z Kosiniakiem-Kamyszem… Nie, polityk nie został streamerem ani zawodnikiem e-sportu. PSL stworzył nową grę, po której uruchomieniu wita nas postać lidera ludowców. „Cześć! Nazywam się Władek Kosiniak-Kamysz. Zagraj ze mną w nowe PSL. Zbieraj koniczynki i zmieniaj z nami Polskę. Życzę Ci powodzenia” – mówi pełniący rolę narratora prezes PSL. Gracz porusza się po mapie, zbiera czterolistne koniczynki i odpowiada na pytania związane z programem ludowców. Gra niestety w niczym nie przypomina kultowego „Wiedźmina”, więc wielkiego sukcesu raczej nie odniesie. Jednak dzięki niej działacze PSL-KP mogą sobie sprawdzić, czy pamiętają program swojej partii. A w co gra Platforma Obywatelska? Wtorek. Dobra mina do złej gryAdam Szłapka, sekretarz sztabu Koalicji Obywatelskiej ogłosił, że jest zwolennikiem adopcji dzieci przez związki partnerskie. Nie wiadomo czy wyszedł przed szereg, czy też POKO z kandydatką na premiera Kidawą-Błońską grają przeciwko lewicy w zawodach w demontaż tradycyjnej rodziny. Sama Kidawa-Błońska z kolei oświadczyła, że Krzysztof Brejza jest osobą wyjątkową i prowadzona jest przeciwko niemu wielka akcja próbująca osłabić jego pozycję. – Jeżeli ktoś robi takie akty nienawiści, musi się liczyć z tym, że my się będziemy bronić – zapowiedziała nowa liderka KO, ignorując zupełnie fakt, że o aktach nienawiści mowa właśnie w przypadku działalności rodziny Brejzów. Fałszowanie rzeczywistości i gra na emocjach, to stały repertuar PO. Środa. Paranoicy, psychopaci, prymitywy…Do niego dochodzi także pogarda dla myślących inaczej i zwalczanie każdego pomysłu PiS niezależnie od jego wartości. Już kolejnego dnia Małgorzata Kidawa-Błońska zapowiedziała, że jest przeciwko podwyższaniu płacy minimalnej. Wróciła też do starej, sprawdzonej metody obrażania Polaków i oskarżania ich o głupotę. Oczywiście tylko tych, którzy głosują na Prawo i Sprawiedliwość.  – PiS boi się, że traci wyborców, więc cementuje tych wszystkich, którzy bez większej refleksji słuchają tego, co mówi prezes i wierzą, że to, co mówi jest bardzo mądre. Używa słów niezrozumiałych w większości dla jego elektoratu, podwyższając swój autorytet – powiedziała w TOK FM Małgorzata Kidawa-Błońska, kandydatka KO na premiera. Może do „pisowskiej szarańczy” Grzegorza Schetyny jeszcze trochę brakuje, ale Kidawa-Błońska porusza się po tym samym torze. Mocniej jej myśl wyraził prof. Jan Hartman, który nie po raz pierwszy wyraźnie mówi to, czego politycy PO nie potrafią powiedzieć wprost: „Lud Kaczyńskiego nie potrzebuje pozorów. Potrzebuje pieniędzy i poczucia, że rządzą »swoi«. Nic więcej. Żadne łajno, żaden rynsztok mu niestraszny. Paranoicy, psychopaci, patologiczni narcyzowie i ograniczone umysłowo prymitywy mogą się czuć bezpiecznie. To ich czas. Ich Polska. Ich racja i ich triumf” – napisał Hartman na swoim blogu. Utwierdzanie się w przekonaniu jacy są fajni (a cała reszta głupia i zła), zdaje się być główną koncepcją polityków PO w tej kampanii wyborczej. Tego samego dnia Sławomir Neumann zapewnił, że gdyby mieszkał w Koszalinie to głosowałby na swojego kolegę Stanisława Gawłowskiego, byłego sekretarza generalnego PO. Na obu panach ciążą prokuratorskie zarzuty. Jest więc sztama i kumpelska solidarność. A to niektórzy cenią, nic więc dziwnego, że PO wygrywa w cuglach wybory w więzieniach i aresztach. I aby jeszcze bardziej przypodobać się swoim najwierniejszym wyborcom, w Sejmie PO zgłosiło wotum nieufności wobec nielubianego w kręgach przestępczych ministra sprawiedliwości Zbigniewa Ziobry. Wotum zostało oczywiście odrzucone. Natomiast przyjęta została uchwała o jawności majątków rodzin polityków. To też efekt działalności opozycji, która żądała ujawnienia majątku żony premiera Mateusza Morawieckiego. Póki chodziło o żonę premiera, to było dobrze, a jak o własne żony (czy mężów) to już źle, więc opozycja głosowała przeciw ustawie, zgodnie z tzw. zasadą Kalego. Kalego, nie mylić z Kaletą… Czwartek. Kojec Kukiza A Sebastian Kaleta, szef komisji weryfikacyjnej postanowił wystąpić w roli przewodnika po Warszawie. W czwartek oprowadzał turystów i dziennikarzy „Szlakiem Dzikiej Reprywatyzacji” pokazując liczne kamienice w Śródmieściu, które były przedmiotem postępowania Komisji. Ten nowy produkt turystyczny miasta stołecznego ma szansę stać się prawdziwym hitem, z którym może konkurować jedynie rurociąg Rafała Trzaskowskiego… - Do końca października zostanie wybudowany awaryjny rurociąg na Moście Curie-Skłodowskiej – poinformował niedawno Kamil Dąbrowa, rzecznik ratusza. Rurociąg będzie kuriozum, bo pobiegnie wprost po jezdni mostu i zablokuje jeden pas ruchu. Jeśli powstanie, specjaliści od wodociągów z całego świata będą przyjeżdżali go podziwiać. Zapewne razem z horrendalnie drogą oczyszczalnią ścieków „Czajka”. Ale tam ze zwiedzaniem może nie być  łatwo. Komisja Rewizyjna Rady Warszawy na razie nie zgodziła się na wpuszczenie kontroli w związku z awarią „Czajki”. To tylko rodzi podejrzenia, których i tak już wiele wokół awarii i budowy rekordowo drogiej oczyszczalni. Bezwzględną kontrolę chce natomiast sprawować PSL nad swoim nowym partnerem Pawłem Kukizem….  Kukiz wyraźnie ochłonął już z pierwszego zauroczenia Kosiniakiem-Kamyszem i jego kolegami. W Radiu Zet stwierdził, że nie wyklucza koalicji z Prawem i Sprawiedliwością. W reakcji na tę wypowiedź Kukiza rzecznik prasowy PSL Jakub Stefaniak zadeklarował na Twitterze, że Władysław Kosiniak-Kamysz nigdy nie dopuści do sojuszu z obecną partią rządzącą. Na pytanie internauty, co zrobią w przypadku, gdy „Kukiz ze smyczy się, za przeproszeniem, spuści”, Stefaniak odpowiedział, że wybudują dla niego kojec. PSL gratulujemy rzecznika (to nie pierwszy jego „sukces medialny”!) a Kukizowi partnera politycznego. Trzeba przyznać, że Paweł Kukiz mógł jednak trafić gorzej, gdyby Robert Biedroń wciągnął go do swojego autobusu... Piątek. Serce Czarzastego– Wyruszymy w trasę, 41 miast – 41 okręgów wyborczych, będziemy w każdym zakątku Polski, odwiedzimy każdą część naszego kraju - groził szef sztabu wyborczego lewicy Robert Biedroń, inaugurując w piątek przedwyborczy objazd lewicobusem po Polsce. Lewicobus, jak przystało na pojazd eko i wege pojedzie na „skrzydłach entuzjazmu”. Czyj będzie to entuzjazm nie wiadomo, nie wiadomo na jak długo wystarczy też tego paliwa. Ale złość i zazdrość to też niezły „napęd”, w dodatku bardziej dostępny na lewicy niż entuzjazm. Od tygodnia trwa bowiem konflikt o rzeczniczkę SLD Annę Marię Żukowską.  Żukowska stała się przyczyną sporu między Leszkiem Millerem, Moniką Jaruzelską i Włodzimierzem Czarzastym. Dla Millera Żukowska to „nikt”, a dla Jaruzelskiej obiekt zazdrości. Córka komunistycznego dyktatora, dla której zabrakło miejsc na listach lewicy do parlamentu, w rozmowie z Robertem Mazurkiem posunęła się nawet do insynuacji. -  Wszyscy twierdzą, że to osobista decyzja Włodzimierza Czarzastego, bo bliższa jego sercu jest Anna Maria Żukowska (…) Cóż, panie redaktorze, mężczyźni w kryzysie wieku średniego robią różne rzeczy. Jak widać, każdy Kazimierz ma swoją Izabel – powiedziała Monika Jaruzelska przywołując postać Kazimierza Marcinkiewicza. Rozmówczyni Mazurka, jako osoba subtelna, nie chciała tematu rozwijać „choćby ze względu na szacunek dla żony pana Czarzastego”. Żona żoną, rzeczniczka rzeczniczką, a przecież nie od dziś wiadomo, że Włodzimierz Czarzasty serce ma po lewej stronie. I pomyśleć, że czerwony autobus z liderkami i liderami dopiero odjeżdża w swój dziewiczy kurs. Co tam się może zdarzyć, jeśli pomyślimy, że ma do niego wsiąść również Aleksander Kwaśniewski? Zapowiada się prawdziwa, pełna emocji telenowela. Była „Esmeralda”, była „Manuela”, była „Maria Celeste”, to może być teraz będzie „Anna Maria”… Tylko czy aby na pewno to jest pomysł na wybory???",,
Na Bliskim Wschodzie ubywa chrześcijan. „To skutek prześladowań”,"Nie możemy pozwolić, aby chrześcijanie zniknęli z Bliskiego Wschodu. Ich liczba nadal maleje, to skutek ciągłych prześladowań – powiedział abp Baszszar Warda, metropolita Irbilu w Iraku.","Abp Warda podziękował Polakom i Kościołowi w Polsce za nieustanną modlitwę w intencji prześladowanych chrześcijan, zwłaszcza w Syrii i Iraku, ale także na całym świecie. – Przeżywamy teraz w Iraku krytyczny dla nas czas. Tym bardziej polegamy na waszych modlitwach, na waszej pomocy i wsparciu. Wszystkich tych, którzy są w stanie nam pomóc, prosimy o wsparcie. Nie możemy pozwolić, aby chrześcijanie zniknęli z Bliskiego Wschodu, z Syrii i Iraku. Jest to więc mój gorący apel o pomoc, i to o pomoc teraz – powiedział duchowny.Przypomniał, że z powodu trwających od lat prześladowań liczba chrześcijan na Bliskim Wschodzie ciągle maleje. Dodał, że w tym krytycznym momencie chrześcijanie w Syrii i Iraku bez dalszej pomocy nie dadzą sobie rady.– Mamy wiele projektów, które prowadzi Kościół. Wspieramy i prowadzimy szkoły, szpitale, uniwersytety. Myślimy również o zakładach pracy, by rodziny mogły zarobić na swój byt. To wszystko wymaga natychmiastowej pomocy i finansowego wsparcia. W przeciwnym razie jutro będzie już za późno. Dlatego podkreślam i proszę: potrzebujemy pomocy teraz, a nie jutro – zaapelował arcybiskup Irbilu.Drzwi otwarte dla wszystkichAbp Warda poinformował, że na tym trudnym terenie chrześcijanie prowadzą cztery szkoły, uniwersytet, a w najbliższym czasie planowane jest też otwarcie szpitala. – Instytucje te nie są przeznaczone tylko dla chrześcijan, ale ich drzwi otwarte są dla wszystkich ludzi w potrzebie – zaznaczył. – Wasze wsparcie ma prowadzić do tego, aby chrześcijanie pozostali na Bliskim Wschodzie – podkreślił.Pośród konkretnej pomocy, która obecnie jest najbardziej potrzebna, abp Warda wymienił sfinansowanie stypendiów dla uczniów i studentów kształcących się w kościelnych szkołach i uniwersytetach, udział w kosztach bieżących tych placówek edukacyjnych oraz pomoc w programie wymiany studentów i wykładowców.",,
100. rocznica objawień fatimskich. Hiacynta i Franciszek ogłoszeni świętymi,"Hiacynta i Franciszek – mali pastuszkowie z Fatimy, którym objawiała się Maryja, zostali ogłoszeni świętymi, dokładnie w setną rocznicę pierwszego z objawień. W sanktuarium Matki Bożej Różańcowej w Fatimie odprawiona została msza kanonizacyjna z udziałem ponad miliona pielgrzymów z całego świata.","Dwoje spośród trojga młodych wizjonerów z Fatimy – Hiacyntai Franciszek Marto zostali ogłoszeni świętymi. Dokonał tegopapież Franciszek na początku mszy św., którą odprawiłw tamtejszym sanktuarium Matki Bożej Różańcowej w dniu setnejrocznicy pierwszego objawienia Matki Bożej z 1917 r. Stali sięoni najmłodszymi świętymi Kościoła katolickiego, którzy niesą męczennikami. Kanonizacja    W uroczystości kanonizacyjnej wziął udział m.in. 9-letni Lucas z Brazylii, którego medycznie niewytłumaczalne uzdrowienie stanowiło cud za wstawiennictwem nowych świętych - niezbędny do zakończenia procesu kanonizacyjnego. Po odśpiewaniu hymnu do Ducha Świętego „Venie Creator Spiritus”ordynariusz diecezji Leiria-Fátima bp António Augusto dos SantosMarto, któremu towarzyszyła postulatorka procesu kanonizacyjnegos. Ângela de Fátima Coelho, poprosił papieża o dokonanie kanonizacjibłogosławionych Franciszka Marto i Hiacynty Marto. – Ojcze Święty, Święta Matka Kościół usilnie prosi, aby WaszaŚwiątobliwość zaliczyła do katalogu świętych błogosławionychFranciszka Marto i Hiacynty Marto i aby jako tacy mogli byćczczeni jako święci przez wszystkich wiernych – mówił bp Marto. Wpisani do katalogu świętych    Biskup przedstawił krótkie biografie obojga dzieci, po czym odśpiewano„Litanię do Wszystkich Świętych”. W końcu Franciszek wygłosiłpo portugalsku formułę kanonizacji: „na chwałę Święteji Nierozdzielnej Trójcy, dla wywyższenia katolickiej wiaryi wzrostu chrześcijańskiego życia, na mocy władzy naszego PanaJezusa Chrystusa i świętych apostołów Piotra i Pawła, a takżeNaszej, po uprzednim dojrzałym namyśle, po licznych modlitwachi za radą wielu naszych Braci w biskupstwie, orzekamyi stwierdzamy, że błogosławieni Franciszek Marto i Hiacynta Martosą świętymi i wpisujemy ich do katalogu świętych, polecając, abyodbierali oni cześć jako święci w całym Kościele. W imię Ojca,i Syna i Ducha Świętego”. Słowa papieża zebrani przyjęlioklaskami. Boże Światło   – Pod opieką Maryi kontemplujemy prawdziwe oblicze Jezusa Zbawiciela  – powiedział Franciszek. Podkreślił, że z Jej ramion przyjdzie nadzieja i pokój, których potrzebują i o które błaga dla wszystkich braci w chrzcie i w człowieczeństwie, a zwłaszcza dla chorych i niepełnosprawnych, więźniów i bezrobotnych, ubogich i opuszczonych.  Mówiąc o pierwszym objawieniu w Fatimie, papież przypomniał, że tylkodzieci widziały „Matkę Niebieską”. – Dziewica Matka nie przyszłatutaj, abyśmy Ją widzieli: na to będziemy mieli całą wieczność,oczywiście jeśli pójdziemy do Nieba – stwierdził Ojciec Święty. Wyjaśniał, że Matka Boża przeczuwając i przestrzegając nas przedgroźbą piekła, do którego prowadzi - często proponowanei narzucone - życie bez Boga, bezczeszczące Boga w Jegostworzeniach, przyszła, aby nam przypomnieć o Bożym Świetle,które w nas mieszka i nas okrywa. „Okaż nam Jezusa”   Papież przypomniał słowa jednej z wizjonerek, Łucji, że tych „trojeuprzywilejowanych dzieci znajdowało się wewnątrz światła Boga,promieniującego z Matki Bożej”. – Ogarnęła ich płaszczem światła,którym obdarzył ją Bóg. Zgodnie z przekonaniem i uczuciem wielu,jeśli nie wszystkich pielgrzymów, Fatima jest przede wszystkimtym płaszczem Światła, który nas okrywa, tutaj tak samo jakw każdym innym miejscu na Ziemi, kiedy uciekamy się pod opiekęNajświętszej Matki, aby ją prosić, jak uczy: Salve Regina, „Okaż nam Jezusa” – mówił papież. Papież postawił za wzór świętych Franciszka i Hiacyntę Marto, których„Dziewica Maryja wprowadziła w ogromne morze Światła Boga,doprowadzając ich do wielbienia Go”. – Stąd wypływała dla nichmoc, aby pokonywać przeciwności i cierpienia. Boża obecność stałasię stałym elementem ich życia, jak wyraźnie przejawia sięto w usilnych modlitwach za grzeszników i stałym pragnieniutrwania przy Jezusie ukrytym w tabernakulum – mówiłFranciszek. „Stróżowie poranka”    Ojciec Święty przypomniał słowa z jednego z listów siostry Łucji, że Bóg wymaga od każdego z nas wypełniania obowiązków swego stanu. – Niebouruchamia tutaj prawdziwą i w pełnym tego słowa znaczeniumobilizację powszechną przeciwko tej obojętności, która oziębianam serce i pogłębia naszą krótkowzroczność. Nie chcemy byćporonioną nadzieją! – powiedział Franciszek i przypomniał,że Jezus upokorzył się i zstąpił aż na krzyż, aby nas znaleźći w nas pokonać mroki zła i doprowadzić nas z powrotem do Światła. – Pod opieką Maryi jesteśmy w świecie „stróżami poranka”,którzy potrafią kontemplować prawdziwe oblicze Jezusa Zbawiciela,to oblicze, które jaśnieje w Wielkanoc, i odkryć młode i piękneoblicze Kościoła, który jaśnieje, gdy jest misyjny, gościnny,wolny, wierny, ubogi w środki i bogaty w miłość – zakończyłFranciszek. Kilka godzin przed mszą kanonizacyjną papież modlił się przy grobach Hiacynty, Franciszka i zmarłej w 2005 roku siostry Łucji dos Santos - świadków objawień maryjnych. Eucharystia była ostatnim punktem 23-godzinnej wizyty papieża Franciszka. Beatyfikacji rodzeństwa pastuszków dokonał w Fatimie przed siedemnastoma laty Jan Paweł II. Dziewiętnasta zagraniczna pielgrzymka Franciszka odbywa się pod hasłem „Z Maryją, pielgrzym w nadziei i pokoju”. Objawienia fatimskie Od 13 maja do października 1917 roku trojgu pastuszkom z Fatimy ukazywała się Matka Boża. W sumie było sześć objawień, których doznały dzieci w Cova da Iria. Byli to: 10-letnia Łucja dos Santos, 7-letnia Hiacynta Marto i jej brat - 9-letni Franciszek Marto. Za ich pośrednictwem Maryja wzywała ludzi do modlitwy różańcowej, nawrócenia i pokuty.  Przekazała dzieciom także trzy tajemnice fatimskie. Pierwsza zapowiadała wczesną śmierć Hiacynty i Franciszka (zmarli w wieku 10 i 11 lat). Druga - wybuch II wojny światowej, jeśli ludzie się nie nawrócą, a także dotyczyła nawrócenia Rosji i upadku komunizmu. Trzecia - mówiła o męczeństwie Kościoła i papieża, co po latach odniesiono do zamachu na Jana Pawła II.",,
Guział zrezygnował z kandydowania na prezydenta Warszawy. Poparł Jakiego,"Piotr Guział, kandydat niezależny na prezydenta Warszawy, wycofuje swoją kandydaturę. Postanowił poprzeć Patryka Jakiego, kandydata Zjednoczonej Prawicy.","Patryk Jaki poinformował na sobotniej konferencji prasowej, że  jeśli wygra wybory, Piotr Guział  zostanie wiceprezydentem stolicy. To „człowiek, który stworzył największy ruch miejski, największy ruch społeczny w Warszawie” – powiedział. Piotr Guział miałby odpowiadać w warszawskim Ratuszu między innymi za organizację imprez masowych, w tym np. Wielkiej Orkiestry Świątecznej Pomocy. – Będzie odpowiedzialny za kwestie związane z kulturą, za współpracę z przedsiębiorcami i szeroko pojęte sprawy społeczne – powiedział  Patryk Jaki.",,
Obama: Europa zawsze może liczyć na USA,– Stany Zjednoczone są zaangażowane w bezpieczeństwo Europy – oświadczył amerykański prezydent Barack Obama na zakończenie szczytu NATO w Warszawie.  – Europa zawsze może liczyć na Stany Zjednoczone – dodał.,"– W tych trudnych czasach chciałem powiedzieć,  że USA zawsze będą dbać o bezpieczeństwo Europy – zaznaczył.    – Będziemy chronić wszystkich sojuszników, zwiększamy gotowość wobec różnych zagrożeń –  podkreślił prezydent Barack Obama.     Obama potwierdził, że Waszyngton przyśle w przyszłym roku do Europy brygadę pancerną, liczącą pięć tysięcy żołnierzy, a także tysiąc żołnierzy w ramach batalionu NATO, który będzie stacjonował w Polsce. Amerykański prezydent przypomniał, że jest to reakcja na zachowania Rosji i że stosunki Zachodu z Moskwą nie wrócą na razie do normalności. „Wierzę, że Ameryka nie jest podzielona”    Prezydent mówił także o ostatnich wydarzeniach w USA, gdzie w zamieszkach zginęło pięciu policjantów. Było to pokłosie śmierci dwóch czarnoskórych mężczyzn, których zabili funkcjonariusze.   – Ten tydzień był tygodniem trudnym i bolesnym, ale wierzę, że Ameryka  nie jest tak bardzo podzielona, jak niektórzy sugerują. Amerykanie wszelkiego pochodzenia są zbulwersowani atakiem na policjantów – mówił prezydent.",,
Aleksander Kwaśniewski poparł Bronisława Komorowskiego. „Przemawia za nim przewidywalność”,"Były prezydent Aleksander Kwaśniewski poparł Bronisława Komorowskiego przed drugą turą wyborów.
Były prezydent podkreślił, że „za obecnym przemawia doświadczenie i przewidywalność”.","– Pierwsza tura wyborów pokazuje, że w Polsce stoimy przed takim dylematem, czy ważniejsze jest doświadczenie, czy chcemy zmiany i związanego z tą zmianą ryzyka – powiedział Kwaśniewski. Zaznaczył, że w obecnie panującej sytuacji na arenie międzynarodowej, powinno docenić się przede wszystkim doświadczenie.– Cenię to, co udało się w kampanii zrobić panu Andrzejowi Dudzie, ale chce równie jasno powiedzieć, że oceniając sytuację międzynarodową i sytuację w naszym regionie, dzisiaj dla Polski właśnie doświadczenie, zebrany kapitał i znakomite kontakty są najważniejsze – dodał Kwaśniewski, potwierdzając, że 24 maja zagłosuje na Bronisława Komorowskiego. – Prezydent Komorowski miał pięcioletnią kadencję w okresie rządów Platformy, która rządzi osiem lat, w związku z czym część krytyki, niezadowolenia, niechęci, wynika z tego faktu i nie ma w tym nic nadzwyczajnego, tak jest na całym świecie – powiedział Kwaśniewski.Dodał,  że chciałby, żeby ludzie Platformy poczuli, że „jadą na jednym wozie”, że konieczna jest teraz mobilizacja struktur regionalnych PO. – Jeżeli Platforma nie zrozumie, że poparcie i zaangażowanie, determinacja w tej chwili jest warunkiem dobrego wyniku w wyborach parlamentarnych za kilka miesięcy, to znaczy, że przegra i popełni zasadniczy błąd – ocenił Kwaśniewski. Decydujący numer– Jest dla mnie bardzo ważne, nie tylko ze względu na to, ze jesteśmy w sytuacji wyboru, ale jest to przede wszystkim poparcie ze strony osoby doświadczonej, która wie, na czym polega prezydentura – podziękował Bronisław Komorowski, dodając, że Kwaśniewski zawsze „prezentował postawę, która jest mu bliska”. – To jest ten moment decydujący, czy wyborcy chcą ryzykować, czy stawiać na sprawdzone rozwiązania. Liczę oczywiście na to drugie – podsumował obecny prezydent.Pierwsza tura dla Andrzeja DudyAndrzej Duda otrzymał w wyborach prezydenckich 34,76 proc. głosów, o włos wyprzedzając urzędującego prezydenta, który otrzymał 33,77 proc. głosów. Trzeci wynik uzyskał Paweł Kukiz zdobywając 20,80 proc. głosów. Frekwencja wyniosła 48,96 proc.",,
Google uczcił Święto Niepodległości. Zmienione logo wyszukiwarki,"W związku z przypadającym w poniedziałek Narodowym Świętem Niepodległości, logo wyszukiwarki Google ma biało-czerwony napis i wkomponowaną polską flagę.","Tzw. google doodle, to modyfikacje oficjalnego logo Google'a z okazji rocznic, ważnych wydarzeń lub świąt.Pomysł na doodle zrodził się w 1998 roku, jeszcze przed powstaniem firmy, kiedy założyciele Google, starali się zaznaczyć w firmowym logo swoją obecność na festiwalu Burning Man na pustyni w Nevadzie. Umieścili symbolizującą festiwal postać za drugim „o” w słowie Google, a odnowione logo miało w komiczny sposób informować użytkowników, że założyciele znajdują się poza biurem. Chociaż pierwszy doodle był dość prosty, wtedy właśnie powstał pomysł przyozdabiania logo firmy w celu uczczenia ważnych wydarzeń. Dwa lata później, w 2000 roku założyciele Google poprosili webmastera Dennisa Hwanga o stworzenie doodla na Dzień Bastylii. Spotkał się on z tak entuzjastycznym przyjęciem, że doodle zaczęły coraz częściej gościć na stronie głównej Google.",,
"Koncerty, czuwania i konferencje. Dzień Papieski w całym kraju","– Europa potrzebuje Dobrej Nowiny, gdyż żyjąc w lęku przed
powtarzającymi się aktami terroryzmu, zapomina często o swoich
korzeniach – mówił kard. Stanisław Dziwisz w homilii wygłoszonej
w Sanktuarium św. Jana Pawła II. Kardynał przewodniczył mszy św. w XVII Dniu Papieskim obchodzonym w niedzielę pod hasłem „Idźmy naprzód z nadzieją”. W całym kraju organizowane są czuwania modlitewne, koncerty ewangelizacyjne, konferencje,  spektakle, gry miejskie i biegi nawiązujące do życia i nauczania św. Jana Pawła II.","– Dobrej Nowiny potrzebuje Polska, w której wciąż dużo napięć i sporów, podziałów partyjnych i wzajemnych niechęci, obojętności wobec losu bliźnich – dodał kardynał Dziwisz, były osobisty sekretarz Jana Pawła II.W Watykanie o  szczególnym dniu przypomniał Franciszek po modlitwie Anioł Pański. Papież pozdrowił Polaków. Centralne uroczystości Dnia Papieskiego odbywają się w Warszawie, gdzie w południe mszę św. w Świątyni Opatrzności Bożej odprawił kard. Kazimierz Nycz. Została odprawiona w intencji darczyńców Fundacji „Dzieło Nowego Tysiąclecia”, a stypendyści fundacji modlili się w ich intencji. – Dzień Papieski został ustanowiony jako główne dzieło Fundacji po to, żeby przybliżać i przypominać całe dzieło Jana Pawła II. Chcemy podjąć coś z jego ducha, a duchem jego pontyfikatu była młodzież, o której zawsze mówił: „jesteście nadzieją Kościoła i świata” – przypomniał w homilii metropolita warszawski. Jak podkreślił, dzień ten jest promocją pontyfikatu i osoby papieża Polaka oraz budowaniem w jego „duchu i myśli funduszu stypendialnego dla młodzieży, który jest żywym pomnikiem jego osoby”. Po mszy, o godz. 15.30 zorganizowano koncert galowy Dnia Papieskiego transmitowany przez TVP1. Wieczorem, o godz. 18.15, przed kościołem akademickim św. Anny przy Krakowskim Przedmieściu odbędzie się „Apel Miasta Warszawy ze św. Janem Pawłem II”.Jak podkreślił kard. Kazimierz Nycz, przewodniczący Rady Fundacji „Dzieło Nowego Tysiąclecia” – głównego organizatora obchodów – słowa papieża, które wybrano na tegoroczne hasło „są niezwykle aktualne, bo dzisiaj tej nadziei w świecie, w Europie, w Kościele, w Polsce, wszystkim nam jeszcze bardziej potrzeba”. Obchody w całym kraju Obchody Dnia Papieskiego przybierają co roku charakter ogólnopolski. W Krakowie o godz. 10 mszę św. w Sanktuarium św. Jana Pawła II odprawił kard. Stanisław Dziwisz. W Katowicach uroczystości potrwają aż dwa tygodnie. W ich programie znalazła się m.in. premiera musicalu „Dawid” oraz koncert ku czci św. Jana Pawła II „Idźmy naprzód z nadzieją”. Czuwania, festyny, spektakle, biegi i flashmoby znalazły się w programie obchodów także w Poznaniu, Toruniu, Szczecinie, Opolu, Zielonej Górze i Siedlcach. Jak co roku, nieodłącznym elementem święta jest publiczna zbiórka na fundusz stypendialny dla niezamożnej, uzdolnionej młodzieży, którą prowadzi Fundacja „Dzieło Nowego Tysiąclecia”. Obecnie Fundacja opiekuje się 2 tys. młodych ludzi. 5 tys. stypendystów już ukończyło naukę. Spotkanie filozofów i myślicieliOrganizatorzy podkreślają cztery wymiary Dnia Papieskiego: intelektualny, duchowy, charytatywny i artystyczny. Jak wyjaśnił przewodniczący zarządu Fundacji „Dzieło Nowego Tysiąclecia” ks. Dariusz Kowalczyk, intelektualny wymiar Dnia Papieskiego podkreślają odbywające się tego dnia w całej Polsce konferencje naukowe. – W tym roku 10 października zaprosiliśmy wybitnych filozofów i myślicieli na konferencję „Europa – kryzys i nadzieja”. Będzie to dobry, dziewięciogodzinny namysł nad tym, co nazywamy „projektem Europa” – projektem nie tylko politycznym, ale globalnym. Chcemy się skupić na tym wymiarze duchowym, którego brakuje w „projekcie Europa” – zapowiadał ks. Kowalczyk. Konferencję z udziałem m.in. kard. Kazimierza Nycza, abp. Grzegorza Rysia, prof. Johna Milbanka, prof. Andrieja Kurajewa, prof. Szewacha Weissa oraz dr. Dariusza Karłowicza zorganizowano na Zamku Królewskim W Warszawie.",,
Niemiecka policja siłą usunęła ekologów z kopalni. Kilkuset dalej blokuje tory,Kilkuset ekologów przerwało w sobotę policyjną blokadę i wtargnęło na teren kopalni Garzweiler w Niemczech. W niedzielę rano policja w Nadrenii Północnej Westfalii zdecydowała się na interwencję.,"Ekolodzy próbują od dwóch dni przedostać się na teren kopalń w Garzweiler i Jackerath w Niemczech. Protestują przeciwko dalszemu wydobyciu w węgla kamiennego i brunatnego w tym kraju.  W sobotę grupa ok. 250 działaczy wtargnęła na strzeżony teren. W niedzielę policja z Nadrenii Północnej Westfalii poinformowała na Twitterze o usunięciu demonstrantów z kopalni. Funkcjonariusze użyli siły, w tym między innymi gazu pieprzowego. W dalszym ciągu około ośmiuset ekologów blokuje tory kolejowe prowadzące do elektrowni węglowej Neurath. Rzecznik prasowy koncernu RWE potwierdził, że ze względu bezpieczeństwa częściowo wstrzymano pracę kopalni.",,
PiS nadal na prowadzeniu. Wiosna Biedronia na trzeciej pozycji,"Partia Jarosława Kaczyńskiego nadal z wysokim poparciem. Jak wynika z sondażu pracowni Estymator dla DoRzeczy.pl PiS ma 39,7 proc. poparcia. Na drugim miejscu uplasowała się Platforma Obywatelska, na trzecim zaś Wiosna Biedronia. Na końcu zestawienia są Nowoczesna i Teraz Ryszarda Petru.","Badanie pracowni Estymator daje PiS-owi pierwsze miejsce z 39,7 proc. poparcia (224 mandaty). Drugie miejsce w sondażu zajmuje Platforma Obywatelska – 28,2 proc. poparcia (157 mandatów), a trzecie Wiosna Biedronia – 8,6 proc. poparcia (31 mandatów). Do Sejmu weszłoby też ugrupowanie Pawła Kukiza, które mogłoby liczyć na 7,4 proc. głosów (27 mandatów). Ostatnią partią, która według sondażu dostałaby się do Sejmu jest Polskie Stronnictwo Ludowe – 5,9 proc. poparcia (20 mandatów), które także teoretycznie mogłoby rządzić wspólnie z PiS-em. Według sondażu do Sejmu nie dostałyby się: Sojusz Lewicy Demokratycznej (4,6 proc. poparcia), Ruch Narodowy (1,3 proc. poparcia), KORWiN (1,2 proc. poparcia), partia RAZEM (1 proc. poparcia), oraz Nowoczesna (0,9 proc. poparcia) i Teraz Ryszarda Petru (0,3 proc. poparcia). Wśród ankietowanych 0,9 proc. osób wybrało odpowiedź „Inni”. Badanie przeprowadzono w dniach 5-7 lutego 2019 r. na ogólnopolskiej, reprezentatywnej próbie 1011 dorosłych osób metodą wspomaganych komputerowo wywiadów telefonicznych CATI. W prezentowanych wynikach uwzględniono wyłącznie osoby, które zadeklarowały, że będą głosować i określiły na jaką partię.",,
Radziwiłł do Trzaskowskiego: Lech Kaczyński zasługuje na dużą ulicę w centrum Warszawy,"Wojewoda mazowiecki Konstanty Radziwiłł zaapelował w niedzielę do prezydenta Warszawy Rafała Trzaskowskiego o nadanie jednej z ważnych ulic stolicy imienia śp. prezydenta Lecha Kaczyńskiego. – On zasługuje nie na jakąś uliczkę na peryferiach, tylko na dużą ulicę w centrum miasta – zaznaczył.","– Nie mam żadnej wątpliwości, że w Warszawie taka ulica (Lecha Kaczyńskiego – red.) powinna być – powiedział w Radiu Zet wojewoda mazowiecki Konstanty Radziwiłł. Zaznaczył, że nadawanie ulicom patronów nie leży w jego gestii, ale w kompetencji władz lokalnych. Zaapelował do prezydenta Rafała Trzaskowskiego i mającej większość w Radzie Warszawy Koalicji Obywatelskiej o nadanie imienia Lecha Kaczyńskiego jednej z ważniejszych ulic w stolicy. – Zwracam się do wszystkich, którzy mogą mnie w ten sposób wysłuchać (prezydenta Trzaskowskiego i radnych – red.). Proszę o rozważenie przywrócenia patronatu prof. Lecha Kaczyńskiego, byłego prezydenta Rzeczpospolitej, ale także zasłużonego dla stolicy prezydenta Warszawy. On zasługuje nie na jakąś uliczkę na peryferiach, tylko na dużą ulicę w centrum miasta –  powiedział Radziwiłł. Pytany przez dziennikarza, czy należałoby nadać obecnej al. Armii Ludowej nazwę ul. Lecha Kaczyńskiego, odpowiedział: „Czy to będzie ta ulica czy jakaś inna, to naprawdę nie ma znaczenia”. Dodał jednak, że „jeżeli chodzi o patronat Armii Ludowej, to należy się zastanowić, czy ona powinna mieć dużą ulicę w Warszawie”.  W ramach dekomunizacji ulic al. Armii Ludowej zmieniła nazwę na ul. Lecha Kaczyńskiego. Rada Warszawy odwołała się od tej decyzji do sądu. Ostatecznie w grudniu 2018 r., w wyniku decyzji NSA, została uchylona zmiana nazwy al. Armii Ludowej na ul. Lecha Kaczyńskiego. W lutym dokonano zmiany tablic z nazwą ulicy.",,
„Korwin-Mikke mąci w głowach młodych ludzi”; „PiS pierwszy raz zgadza się z PSL”,"– Zawsze konsekwentnie wypowiadaliśmy się o panu Korwin-Mikkem. Ciężko robić z ludźmi tak niepoważnymi jakiekolwiek koalicje. To jest niemożliwe. To jest człowiek, który opowiada bzdury jak to, że powinno przywrócić się karę chłosty – mówił w programie „Polityka przy kawie” Marcin Mastalerek z PiS zapytany o to, czy dla jego partii Janusz Korwin-Mikke to „persona non grata”. Eugeniusz Kłopotek z PSL śmiał się, że to pierwsza opinia, w której PSL zgadza się z PiS-em.","Jarosław Kaczyński nie wyklucza koalicji z Kongresem Nowej Prawicy Janusza Korwin-Mikkego? Tak właśnie można było zrozumieć fragment wywiadu z prezesem PiS, który ukazał się w portalu wPolityce.pl. Kaczyński na pytanie, czy PiS mógłby zawiązać koalicję z KNP miał m.in. powiedzieć: „(…)Nie zamykamy tej furtki”. Rzecznik PiS-u Marcin Mastalerek wysłał sprostowanie, w którym można było przeczytać,  że „twierdzenie, iż PiS dopuszcza koalicję na podstawie wywiadu prezesa PiS dla wPolityce.pl to nadinterpretacja nieautoryzowanej wypowiedzi”. „Te słowa o strzelaniu do górników to hańba”W programie Mastalerek stanowczo podkreślił, że jego partia zawsze konsekwentnie wypowiadała się na temat Janusza Korwin-Mikkego. Jego zdaniem to człowiek niepoważny, z którym ciężko byłoby zawiązywać jakąkolwiek koalicję. – Mąci w głowach młodych ludzi, odciąga ich od poważnych inicjatyw. Celnie pan Kaczyński powiedział, że to taki Żyrinowski. Te słowa o strzelaniu do górników to hańba. Na to powinna być spuszczona kurtyna milczenia – mówił Mastalerek.Dodał, że za chwilę Korwin-Mikke wyjdzie i powie, że będzie strzelał do dziennikarzy, żeby tylko o nim mówiono. – Pierwszy raz z czymś się z PiS-em zgadzamy. Dzięki temu, co robi i mówi Korwin-Mikke, ma ten procent poparcia i wszedł do Parlamentu Europejskiego. To kuriozalne. Rodacy, przejrzyjcie na oczy – apelował z kolei Eugeniusz Kłopotek. Jego zdaniem w przyszłym Sejmie będą tylko cztery partie – PO, PiS, PSL i SLD, a Korwin-Mikke się nie przebije. – Ciężko mi sobie wyobrazić, żeby pan Korwin-Mikke się zbratał z kimkolwiek – powiedział natomiast Mastalerek.                                                teraz odtwarzane„To są sfałszowane dokumenty” „To są sfałszowane dokumenty”Goście programu rozmawiali też o czwartkowej deklaracji Jarosława Kaczyńskiego. Zapowiedział on, że PiS złoży do prokuraturo generalnego zawiadomienie o przestępstwie ws. stenogramów. Jego zdaniem „nieudolnie sfałszowany odczyt taśmy” z kokpitu prezydenckiego tupolewa, który rozbił się pod Smoleńskiem. – Rzekomo nowa metoda, która została zastosowana do odczytania stenogramów, nie miała prawa doprowadzić do zrozumienia większej ilości słów – mówił.Mastalerek zapytany o to, dlaczego dopiero teraz PiS składa zawiadomienie odpowiedział, że w żadnym wypadku nie jest to spóźniona reakcja.– To była wrzutka przed 10 kwietnia, mówiłem o tym wielokrotnie, żeby rozgrzać emocje. Spokojnie przygotowaliśmy doniesienie do prokuratury, które jest poważnym dokumentem. My tej sprawy tak nie zostawimy, według nas doszło do złamania prawa, to są sfałszowane dokumenty – mówił. Stwierdził też, że ktoś kto przygotowywał te ekspertyzy brał udział w grze. „Trudno liczyć na to, że będziemy popierać konkurentów”Z kolei Kłopotek był pytany o zdjęcie i tekst, które ukazały się w „Zielonym Sztandarze”, partyjnej gazecie PSL-u. Na łamach gazety ludowcy piszą, że prezes PiS Jarosław Kaczyński jest jak Dżepetto, który wystrugał sobie Andrzeja Dudę, czyli Pinokia, na kandydata na prezydenta.Według Kłopotka nie jest to szkodliwe. – Przyjmuje to z uśmiechem. To kampania wyborcza, trudno liczyć na to, że będziemy popierać, akceptować innych konkurentów. Nie ulega wątpliwości, że skoro Jarosław Kaczyński nie zdecydował się startować, trzeba było na kogoś postawić. Postawiono na Andrzeja Dudę, choć mógł to być także Jacek Sasin, który dobrze wypadł w rywalizacji z Hanną Gronkiewicz-Waltz – wyjaśniał.",,
Opozycja wytypowała kolejnego konkurenta dla Andrzeja Dudy,"Pierwszy tydzień nowej kadencji przynosi zmiany, zaskoczenia, nominacje dla jednych i rozczarowanie dla drugich. To chyba największa karuzela na szczeblu ogólnopolskim – obsadzić trzeba nowe prezydia obu izb parlamentu, po stronie opozycji pojawiły się głosy, że nowy marszałek Senatu powinien być brany pod uwagę jako potencjalny kontrkandydat dla Andrzeja Dudy. Dzieje się więc dużo, nie wszystko zaś udaje się przewidzieć. Pewne sprawy inaczej też wyglądają dla polityków, inaczej zaś dla ich wyborców.","Niektórym obserwatorom wydawało się (tezę taką głosił choćby dr Błażej Poboży), że w przypadku niepomyślnego dla PiS obrotu spraw w Senacie, partia ta odegra się na opozycji przy wyborze prezydium Sejmu. I gdy największy senacki klub skończy z jednym wicemarszałkiem, a w sytuacji skrajnej, która jednak była mało realna, bez swojego przedstawiciela we władzach izby wyższej, w Sejmie rządzący potraktują opozycję jako jeden blok i zostawią ją z jednym zastępcą marszałek Elżbiety Witek. Trudno byłoby jednak o przeprowadzenie podobnej operacji po tym, gdy (oprócz Konfederacji) nikt nie był przeciwko kandydat PiS na marszałka Sejmu, a PSL i SLD głosowały nawet „za”.  Dlatego też we wtorek każdy klub opuszczał pierwszy dzień obrad z wicemarszałkiem i tylko Konfederacja została z niczym, gdyż zabrakło jej 4 posłów, by móc ubiegać się o to stanowisko dla swojego przedstawiciela. Zamiast jednak narzekać, Konfederaci powinni zacząć szukać nowych kolegów, których może da się znaleźć w Kukiz’15 i po tym wzmocnieniu wrócić do tematu, nie obarczonego już przeszkodami formalnymi.  A co w Senacie?   W Senacie PiS nie utrzymał fotela marszałka, choć niektórzy do ostatniej chwili liczyli na taki właśnie obrót wydarzeń. Przecieki o rzekomych próbach przeciągania na stronę rządzących poszczególnych senatorów opozycji brzmią oczywiście bardzo atrakcyjnie, tracą jednak na wiarygodności, gdy tylko zaczynają padać nazwiska, a z drugiej strony pytania o konkrety. Politycy SLD zdążyli powtórzyć milion razy żart, oparty na przywołaniu nazwiska „kałuża” i powiedzieć wszystkim, że jest sucho. Przy takim poziomie poczucia humoru inaczej być nie mogło. Ostatecznie więc Tomasz Grodzki zdobył swoje 51 głosów, Stanisław Karczewski zaś jedynie 48, ponieważ senator Lidia Staroń, wstrzymując się, rozpoczęła karierę liderki senackich „niezależnych”. Jednak nawet ten głos stal się pretekstem do zaatakowania jej bynajmniej nie przez media konserwatywne, a portal „Na temat”, pouczający ją, że nie tego chcieli jej wyborcy. Cóż, biorąc pod uwagę fakt, że w jej okręgu Prawo i Sprawiedliwość zrezygnowało z własnego kandydata, tworząc w Olsztynie coś w rodzaju „paktu senackiego” ze Staroń, chyba faktycznie nie tego – ale i nie tego, czego chcieliby dziennikarze od Tomasza Lisa. Lidia Staroń zapowiada tymczasem, że zamierza przekonywać senatorów niezależnych do wspierania propozycji rządu, choć z Wadimem Tyszkiewiczem trudno wróżyć jej powodzenie, a na ile popierać rząd skłonny będzie Krzysztof Kwiatkowski, wie chyba tylko on sam. Pytanie też – do kiedy, ponieważ, podobnie jak ostatni w tym układzie senator niezrzeszony, Stanisław Gawłowski, nie ma gwarancji dotrwania do końca kadencji z racji ciążących na nim zarzutów.  Opozycja wskazała kolejnego konkurenta dla Andrzeja Dudy Tomasz Grodzki nowy etap swojej kariery zaczął od deklaracji, że Senat będzie miejscem pracy, nie blokadą dla Sejmu, co mogłoby nawet nastrajać optymistycznie. Niemal równocześnie jednak zapowiedział podróż do USA w celu podziękowania tamtejszym senatorom za troskę o naszą demokrację. Z Senatu podróżuje się na ogół dużo i przyjemnie. Jest to pewna tradycja tej izby, która bynajmniej nie ograniczała się nigdy do bycia „izbą refleksji”. Grodzki zapowiedział też, że będzie korzystać z innej możliwości, jakie daje mu stanowisko, mianowicie z wygłaszania transmitowanych przez TVP orędzi do narodu. Debiut w tej roli nowy marszałek ma już za sobą.  Tomasz Grodzki pokazał się jako osoba pewna siebie i z siebie zadowolona, ale też łagodząca partyjny przekaz. Reakcje sympatyków PiS na jego wystąpienie nie były, delikatnie mówiąc, najlepsze. Pojawiły się nawet porównania do stylu Bronisława Komorowskiego. W tym samym jednak momencie po stronie opozycji pojawiły się głosy, że Grodzki powinien być brany pod uwagę jako potencjalny kontrkandydat dla Andrzeja Dudy. Faktycznie, wydaje się być mało polaryzujący i, co jest przewagą nawet nad Władysławem Kosiniakiem-Kamyszem, nieobciążony bagażem złych dla ludzi decyzji, którymi nie tak dawno wymówił się Donald Tusk. Jest też jednak dość nudny, bo powtarzane wielokrotnie okrągłe formułki straciły już dawno moc porywania tłumów. Grodzkim zachwycił się jednak choćby Sławomir Sierakowski, któremu najwyraźniej umknęło jednak, że w międzyczasie profesor zdążył wypowiedzieć się też na temat aborcji i dekalogu, i to w duchu mocno konserwatywnym. Jeśli jednak orędzie miało być startem kampanii wyborczej kolejnego kandydata na prezydenta, jest to na pewno wydarzenie, które powinno zostać zauważone i w otoczeniu Grzegorza Schetyny, i Władysława Kosiniaka-Kamysza, i wreszcie samego Andrzeja Dudy.   Zapewnienia Ryszarda Terleckiego W Sejmie kolejny dzień upłynął na obsadzaniu komisji i tu doszło do pewnego nieporozumienia, które może stać się problemem dla partii rządzącej. W ramach podziału kierowniczych stanowisk, sprawy rodziny przypadły kandydatce lewicy, związanej z partią Razem, znanej ze swoich radykalnych i proaborcyjnych poglądów Magdalenie Biejat. Decyzja ta wywołała mała burzę również wśród części sympatyzujących z PiS dziennikarzy i użytkowników Twittera. Reakcja była tak ostra, jakby chodziło co najmniej o ministerstwo. W związku z tym nastroje uspokajać musiał Ryszard Terlecki, tłumaczący, że w nastawieniu samego PiS do kwestii życia i rodziny nie zmienia się nic. Prawo i Sprawiedliwość zachowuje przecież większość, również w komisji, w związku z czym nawet zgadzając się na przewodniczącą z lewicy jest w stanie zablokować każde, niezgodne z jego obietnicami, inicjatywy ustawodawcze.  Być może kryje się za tym głębszy polityczny plan stworzenia lewicy możliwości mówienia, dzięki której PiS jawić się będzie jeszcze bardziej jako wyważona i racjonalna partia broniąca obyczajowego status quo. Nowy Sejm i Senat nie muszą być areną totalnej wojny Istnieje jednak ryzyko, że ta sama polaryzacja doprowadzi do wzmocnienia frakcji skrajnych zarówno po jednej, jak po drugiej stronie, a stać się to może kosztem samego PiS – wtedy cała ta konstrukcja na nic. Bo choć jest bowiem prawdą to, co na Twitterze pisze użytkownik De_Talleyrand, tłumaczący, że „(…) kto przewodniczy komisji nie ma większego znaczenia, bowiem i tak decyzje podejmuje większość. Doszukiwanie się sensacji w zwyczajowym rozdziale komisji między kluby to burza w szklance wody, spór o nic, bicie piany”, pozostaje jednak również kwestia symboliczna. Ta zaś dla wyborców prawicy zawsze jest szczególnie ważna.  Jest wreszcie przekaz medialny, w dzisiejszych czasach oparty o kreowanie rozmaitych autorytetów i tworzenie z ich słów argumentu za obyczajową lub polityczną zmianą. W nowej sytuacji zaś Magdalena Biejat przestaje być dla odbiorcy nieznaną mu jeszcze młodą posłanką, lewicową „nołnejmką”, a staje się „przewodniczą komisji do spraw rodziny”, co brzmi już trochę inaczej. To zaś może zdenerwować (i denerwuje, jak widzimy) konserwatywnego wyborcę, któremu podsuwa się jeszcze – tym razem z prawej strony – narrację o PiS ustępującym w kolejnej sprawie lewicy. Wydaje się, że będzie tu potrzebny jakiś  gest w stronę elektoratu, mocniejszy niż jeden wywiad Ryszarda Terleckiego.  Nowy Sejm (a nawet Senat) nie muszą być w aktualnym rozdaniu areną totalnej wojny. Jak wielokrotnie wskazywałem, aktualny podział sił daje możliwość tkania rozmaitych nici porozumienia i wyjścia z logiki totalnej opozycji, co zauważył również prezes Jarosław Kaczyński. Jest to jednak stąpanie po kruchym lodzie, bo choć są sprawy, w których cieszy porozumienie i poszerzenie politycznej bazy, w innych kompromis jest dla dużej grupy wyborców nie do przyjęcia. Nie wiemy jeszcze, kto zostanie ministrem sportu, ale niesamowitych umiejętności gimnastycznych ta kadencja będzie wymagać od wszystkich reprezentantów PiS.",,
Biskupi przyjęli wytyczne do adhortacji papieża Franciszka. Dotyczą m.in. rozwodników,"Polscy biskupi przyjęli „Wytyczne pastoralne do adhortacji Amoris laetitia”. Zawierają one – jak powiedział biskup Andrzej Czaja, przewodniczący Komisji Nauki Wiary – „nowe impulsy duszpasterskie” dla narzeczonych, małżonków i dla osób, które znalazły się w sytuacjach trudnych i nieregularnych.","W wytycznych znalazła się prezentacja zasadniczych akcentów nauczania papieża Franciszka, a także informacja o działaniach już podjętych przez Kościół w Polsce w ramach duszpasterstwa narzeczonych i małżeństw oraz czekających zadaniach mających na celu „rozwój radości i miłości w małżeństwie i rodzinie”. Biskup Andrzej Czaja mówił, że dokument będzie pomocą dla rodzin i towarzyszących im kapłanów. W dokumencie biskupi wskazują również na potrzebę powoływania do życia diecezjalnych Ośrodków Służby Małżeństwu i Rodzinie. Zdaniem biskupów zebranych na 379. posiedzeniu plenarnym Episkopatu w Janowie Podlaskim szczególnie potrzeba dzisiaj duchownych, którzy będą wychodzić i szukać osób w różnych, skomplikowanych sytuacjach życiowych. Nowy przewodniczący Rady ds. Rodziny KEP biskup Wiesław Śmigiel podkreślił konieczność rozumienia duszpasterstwa rodziny, gdyż jest ona priorytetem dla Kościoła. Ordynariusz toruński wskazał wytyczne płynące ze Stolicy Apostolskiej, w tym adhortację „Amoris laetitia” jako cenną pomoc w ustawieniu modelu pracy Kościoła z rodzinami. Biskup Wiesław Śmigiel zwrócił także uwagę na konieczność troski o tzw. związki nieregularne, których jest coraz więcej. – Musimy o nie zadbać, aby ludzie ci nie czuli się wykluczeni – mówił nowy szef Rady ds. Rodziny. Dodał, że chodzi o to, aby dla ludzi żyjących w takich związkach „szukać jakiejś ścieżki we wspólnocie Kościoła. I to pomimo trudnej sytuacji, w jakiej się znaleźli, często nawet niepokonalnej”. Pierwszą sprawą jest ich przyjęcie, a potem towarzyszenie i integracja.",,
Rosja: Zatrzymano lidera opozycji Aleksieja Nawalnego,"Jeden z liderów antykremlowskiej opozycji Aleksiej Nawalny został zatrzymany przez policję w Moskwie – poinformował „Kommiersant”. Na razie nie wiadomo, z czym jest związane to zatrzymanie.","Nawalny podał na swoim koncie na Instagramie, że wyszedł pobiegać, a przed klatką schodową czekał na niego „mały autobusik z OMONem”. Na nagraniu z telefonu, które umieścił na Instagramie, widać, że teraz polityk znajduje się na komendzie policji.20 lipca podczas wiecu na rzecz dopuszczenia niezależnych kandydatów do wyborów do władz miejskich stolicy Nawalny oświadczył, że jeśli w ciągu tygodnia nie dojdzie do zarejestrowania wszystkich kandydatów zgłoszonych formalnie przez opozycję, zostanie zwołana demonstracja przed siedzibą władz miejskich Moskwy.W zeszłym tygodniu moskiewska komisja wyborcza odrzuciła 57 kandydatów, wśród których są czołowi politycy opozycyjni. Opozycja oskarża władze o zmanipulowanie list z podpisami zebranymi przez jej przedstawicieli w celu zdyskwalifikowania części kandydatur. Robiono to na przykład pod pozorem, że „są to osoby nieżyjące”. Komisje w większości wypadków uznały, że odsetek zakwestionowanych podpisów przewyższa dozwolone 10 proc.",,
Policjanci walczą o budowany most. Spychają na brzeg rzeki konary drzew,"Funkcjonariusze Komisariatu Wodnego walczą o budowany w Krakowie most. Bosakami lub dziobem łodzi spychają konary do brzegu, gdzie wydobywają je wraz ze strażakami. Większe konary pilotują, żeby nie zagrażały powstającej konstrukcji. – Policja i straż pożarna, które są w dyspozycji pana ministra, wykonały niesamowitą robotę w nocy – powiedział premier Mateusz Morawiecki.","Premier odwiedził budowę nowego mostu kolejowego na Wiśle w Krakowie, który jest pod szczególnym nadzorem straży pożarnej i policji w czasie przechodzenia fali kulminacyjnej przez miasto.Jak poinformowała policja na Twitterze, funkcjonariusze Komisariatu Wodnego „walczą o budowany most”.„Bosakami lub dziobem łodzi spychają konary do brzegu, gdzie wydobywają je wraz ze strażakami” – napisano. Podkreślono, że „większe konary pilotowane są pomiędzy przęsłami mostu kolejowego tak, by nie zagrażały powstającej konstrukcji”.Szef rządu podziękował Joachimowi Brudzińskiemu za „zadysponowanie na most odpowiednich służb” oraz ministrowi infrastruktury Andrzejowi Adamczykowi za „ostrzeżenie przed ryzykiem dotyczącym tych konstrukcji”. – Funkcjonariusze z narażeniem własnego zdrowia, a nawet życia umocowali jedną z największych kłód, którą udało się zatrzymać na wysokości bulwaru (...). Funkcjonariusze krakowskiej policji, w tym wypadku posterunku policji wodnej, we współpracy z innymi służbami, jak zawsze stanęli na wysokości zadania – ocenił.– Konsekwencje łatwo sobie wyobrazić, bo nie dalej jak w 2010 r. niezabezpieczony Poprad, brak koordynacji służb i zmieciony most kolejowy odciął możliwość połączenia Krynicy, Muszyny, Piwnicznej, Rytra z północną części województwa i resztą kraju – przypomniał Brudziński.Minister infrastruktury Andrzej Adamczyk ocenił, że „dziś są na pewno lepsze nastroje niż wczoraj”. – Jest bardzo dobrze, woda jest poniżej posadowionych rusztowań podtrzymujących konstrukcję budowanego mostu kolejowego. Jeżeli ta fala byłaby zdecydowanie wyższa, a z drugiej strony konary i kłody drzew bez jakiejkolwiek kontroli by płynęły w stronę tego mostu, byłoby zdecydowanie niebezpiecznie, byłoby wręcz tragicznie – ocenił.W tym miesiącu kończą się zasadnicze prace przy pierwszym z trzech nowych mostów kolejowych nad Wisłą w Krakowie na modernizowanej linii E30. Według zapowiedzi PKP PLK pociągi pojadą nim jesienią; wtedy nastąpi rozbiórka starego mostu i budowa w jego miejscu dwóch pozostałych.                                                    (fot. malopolska.policja.gov.pl)",,
"Jażdżewski: To, co powiedziałem, dotyczy Kościoła instytucjonalnego","– To, co powiedziałem, dotyczy Kościoła instytucjonalnego, hierarchii kościelnej – tłumaczył szef „Liberté!” Leszek Jażdżewski, odnosząc się do swojego piątkowego wystąpienia na UW. Na antenie Polsat News ocenił też, że Kościół jest przeciwnikiem nowoczesności w Polsce i nie ma prawa pouczać Polaków o moralności.","Jażdżewski przekonywał, że nikt wcześniej nie czytał jego wystąpienia, które wygłosił przed wykładem szefa Rady Europejskiej Donalda Tuska na Uniwersytecie Warszawskim. – Z Donaldem Tuskiem nie wymienialiśmy się tekstami wystąpień – zapewnił.Zapytany, czy fakt, że po jego wystąpieniu Tusk nie klaskał, odebrał jako wyraz dezaprobaty, odpowiedział: „Nie oczekiwałem od głównego gościa, że będzie entuzjastycznie wspierał swój support. Jego rolą było dać świetne wystąpienie główne, na które wszyscy przyszli, i z tej roli się wywiązał”.Nawiązując do swojej wypowiedzi o „świniach taplających się w błocie”, powiedział: „Reakcja na moje słowa potwierdza, że miałem rację. Nie ma sensu odpowiadać na zarzut, że się jest satanofaszystą albo tłumaczyć się, że nie jest się zabójcą księdza Jerzego Popiełuszki”.Wyjaśnił, że mówiąc o „świniach”, miał na myśli ludzi, „którzy manipulują emocjami”, „żyją z nienawiści”, „żyją z tego, że kreują negatywne emocje, i liczą na to, że wpadniemy w pułapkę – dotyczy to komentatorów i polityków – i że będziemy chcieli odpowiedzieć hejtem na hejt”. – A teza, którą postawiłem, jest taka, że nie wygra się na zapasy ze świnią w błocie, więc nie warto tego podejmować – dodał.Zapewnił też, że w tej części swojego wystąpienia nie miał na myśli Kościoła katolickiego, księży i ludzi wierzących. – Taką interpretację próbowały narzucić media, w tym „Wiadomości Kurskiego”, i prawicowy mainstream – ocenił. Wyjaśnił też wypowiedź: „Polski Kościół zaparł się Ewangelii. Zaparł się Chrystusa. I gdyby dzisiaj Chrystus był ponownie ukrzyżowany, to prawdopodobnie przez tych, którzy używają krzyża jako pałki do tego, aby zaganiać pokorne owieczki do zagrody”. Władza doczesna– To, co powiedziałem, dotyczy Kościoła instytucjonalnego, hierarchii kościelnej. Myślę, że to dla bardzo wielu Polaków staje się coraz oczywistszym, że Kościół zorientowany jest na sprawowanie władzy doczesnej, na zagarnianie władzy politycznej, na gromadzenie dóbr doczesnych i jest – pomijając to, że jest głęboko niesprawiedliwy czy rości sobie władzę wobec kobiet, tutaj kwestia aborcji się kłania – to jest kompletnie nierozliczony z kwestii pedofilii. Główną tezą w tej części mojego wystąpienia było to, że Kościół jest głównym przeciwnikiem nowoczesności w Polsce i nie ma prawa pouczać Polaków o moralności – mówił.– Nie mówię o ludziach, bo jest bardzo wielu wybitnych księży, nawet biskupów (...), natomiast Kościół jako instytucja jest instytucją zdemonizowaną – dodał. Pytany o krytykę jego wypowiedzi ze strony Koalicji Europejskiej, w tym PSL i PO, a także Adama Michnika, odpowiedział: „Nawiązując do tej samej tradycji co Adam Michnik, mam poczucie, że jest dużo systemów wartości, które nie wymagają odwołania się akurat do tradycji polskiego Kościoła”.Zapytany, kto był donatorem imprezy na Uniwersytecie Warszawskim, na której wystąpił Jażdżewski i Tusk, o co publicznie pytała rzeczniczka PiS Beata Mazurek, wyjaśnił: „W dużym stopniu środki, które pozyskujemy, pozyskujemy bezpośrednio od ludzi w postaci crowdfundingu. Oczywiście pozyskujemy również zagraniczne granty, ponieważ rząd polski, który dysponuje naszymi pieniędzmi publicznymi, odciął się absolutnie od wspierania jakichkolwiek inicjatyw, które nie są po myśli tego rządu. Myślę o ministerstwie kultury i dotacjach dla czasopism ideowych”.",,
"Orban: będzie referendum o uchodźcach. Węgrzy zdecydują, czy ich przyjmować","Węgierski rząd chce rozpisać referendum, w którym obywatele zdecydują, czy kraj powinien przyjmować kwoty uchodźców, narzucone przez Unię Europejską. Jak powiedział premier Viktor Orban, kwoty takie oznaczałyby wyrysowanie na nowo etnicznej, kulturalnej i religijnej mapy Węgier oraz Europy.","– Rząd odpowiada obecnie na publiczne nastroje, sądzimy, że wprowadzanie obowiązkowych kwot dla migrantów bez wsparcia ludzi byłoby równoznaczne z nadużywaniem władzy – powiedział Orban.Według niego wniosek w sprawie referendum złożono już w państwowej komisji wyborczej, a stawiane w nim pytanie ma brzmieć: „Czy chce pan/pani, by Unia Europejska również bez zgody parlamentu mogła zarządzać obowiązkowe osiedlanie na Węgrzech osób innych niż obywatele węgierscy?”.Tranzyt uchodźcówWęgry są jednym z najbardziej zdecydowanych przeciwników obecnej polityki Unii Europejskiej w sprawie uchodźców. Do niedawna przez ich terytorium przebiegała tak zwana bałkańska trasa uchodźców z Grecji do Niemiec lub dalej na północ. Po ukończeniu budowy ogrodzeń na granicy Węgier z Serbią i Chorwacją we wrześniu i październiku ubiegłego roku główny nurt migracji skierował się na sąsiednie terytoria Chorwacji i Słowenii. Program unijnej relokacji uchodźców obejmuje w sumie 160 tys. osób, które już są w Unii. Według zeszłorocznych ustaleń w ramach UE najwięcej z nich przyjąć mają Niemcy, Francja i Hiszpania.",,
Międzynarodowy Dzień Pamięci o Ofiarach Holokaustu i 74. rocznica wyzwolenia Auschwitz,"Zagłady nie zrobili żadni naziści, tylko Niemcy hitlerowskie; za Holokaust odpowiada III Rzesza Niemiecka; państwo polskie stoi na straży prawdy, która nie może być relatywizowana; taką obietnicę prawdy o tamtych czasach chcę tutaj złożyć – powiedział podczas uroczystości 74. rocznicy wyzwolenia niemieckiego obozu Auschwitz-Birkenau premier Mateusz Morawiecki. 27 stycznia obchodzony jest Międzynarodowy Dzień Pamięci o Ofiarach Holokaustu.","Uroczystości 74. rocznicy wyzwolenia więźniów niemieckiego nazistowskiego obozu Auschwitz-Birkenau rozpoczęły się od złożenia przez delegację byłych więźniów obozu Auschwitz kwiatów przy bloku 11 byłego obozu Auschwitz I. W budynku Sauny na terenie byłego obozu Auschwitz II-Birkenau odbyły się główne uroczystości z udziałem premiera Mateusza Morawieckiego i byłych więźniów. Wzięli w nich udział także duchowni oraz przedstawiciele korpusu dyplomatycznego akredytowanego w Polsce.Zgładzonych upamiętniono także przy Pomniku Ofiar. Honorowy patronat nad uroczystościami objął prezydent RP Andrzej Duda.„Niemcy hitlerowskie karmiły się ideologią faszystowską”– Tej Zagłady, która szła wtedy, nie zrobili żadni naziści, tylko zrobiły ją Niemcy hitlerowskie – powiedział podczas uroczystości premier Mateusz Morawiecki, a jego słowa przyjęto oklaskami.– To Niemcy hitlerowskie karmiły się ideologią faszystowską, którą potem, też do dzisiaj, wszyscy historycy tak określają. Ale całe zło wzięło się z tego państwa i o tym nie wolno zapominać, bo inaczej następuje relatywizacja zła – dodał szef rządu, przypominając też słowa Jana Pawła II, które wygłosił on podczas wcześniejszych uroczystości na terenie Auschwitz-Birkenau.Przypomniał też, że 2019 r. jest rokiem okrągłych rocznic, m.in. 30-lecia transformacji ustrojowej i upadku komunizmu. – Ale 80 lat wcześniej z rozkazu Niemiec hitlerowskich Polacy i inne narody zamieszkujące II Rzeczpospolitą nie tylko straciły wolność, ale Żydzi polscy skazani zostali na Zagładę, a Polacy zostali skazani również na Zagładę – podkreślił. Wspomnienia byłej więźniarki– Moim życzeniem jest, żeby młodzi, żeby młode pokolenia nie musiały iść drogą, którą ja musiałam przebyć – mówiła podczas uroczystości b. więźniarka Janina Iwańska, która trafiła do Auschwitz w wieku 14 lat.W trakcie uroczystości wspominała, czym dla niej był wagon towarowy, którym przywożono więźniów do obozu.– Kiedy w 1944 r. po Powstaniu Warszawskim, z obozu przejściowego Dulag 121 w Pruszkowie zostałam wprowadzona do tego rodzaju wagonu, dla mnie była to droga, właściwie pierwszy krok do śmierci, bo ja tylko wiedziałam, że te wagony służą przewożeniu ludzi do śmierci lub uśmiercania na miejscu, bo większość tych ludzi nie doczekała nawet krematorium, tylko już zmarli w tych wagonach – opowiadała b. więźniarka.Jak mówiła, kiedy otwarto ich wagon na rampie w Auschwitz to „pierwszy oddech był, że w pociągu nie umrę i to była już pierwsza ulga, że w pociągu nie umrę”.– Otwarto nam drzwi, kazano wychodzić z tych wagonów, gdy wyszłam z wagonu z oddechem „tu nie umrę” poczułam zapach, który znałam z Treblinki, zapach palonych ciał. Wobec tego radość minęła, bo wiedziałam, że czeka mnie to samo, co tych ludzi w Treblince – mówiła Iwańska. Minister Wojciech Kolarski w imieniu prezydenta i wszystkich Polaków podczas uroczystości obiecał ocalonym, że „prawda o Auschwitz, o zbrodni Holocaustu, nigdy nie przestanie być głoszona”.– Tak jak głoszona jest od dnia wyzwolenia tego obozu i będzie trwać przez pokolenia. Przekazujemy ją naszym dzieciom i wnukom, a one z kolei przekazywać ją będą następnym generacjom. W imię dobrej przyszłości pragniemy także wyciągać wnioski z tragicznej historii. Chronić świat przed konsekwencjami pogardy i nienawiści, przed bagatelizowaniem i usprawiedliwianiem zła. To powinność naszych serc i sumień, której nigdy nie wolno zaniedbać – podkreślił. „Holokaust wydobywał z każdego jego prawdziwe oblicze”Ambasador Izraela Anna Azari podkreśliła, że w zbrodniach XX w. „wagon towarowy pełen ludzi stał się symbolem okropnych zbrodni przeciwko ludzkości”. – Hanna Krall powiedziała mi, że Holokaust wydobywał z każdego jego prawdziwe oblicze – czasami najlepsze, czasami najgorsze. Te wagony też były takim papierkiem lakmusowym. Znamy relację o biednych ludziach, którzy wrzucali do wagonów co mogli, ale też o takich, którzy na oczach więźniów wylewali na ziemię opłaconą przez nich wodę. Wierzę, że jesteśmy winni pamięć każdemu, kto tutaj dojechał lub zmarł w podróży, ale także powinniśmy opisać te najlepsze i te najgorsze oblicza świadków tamtych wydarzeń – podkreśliła.„W naszych rękach jest to, żeby taka tragedia już nigdy się nie wydarzyła”„Dzisiejsza 74. rocznica wyzwolenia obozu Auschwitz to także Międzynarodowy Dzień Pamięci o Ofiarach Holokaustu. W naszych rękach jest to, żeby taka tragedia już nigdy się nie wydarzyła i aby przyszłe pokolenia pamiętały, jak ważny jest szacunek do drugiego człowieka” – napisała na Twitterze ambasador USA w Polsce Georgette Mosbacher. Ponad 1,1 mln ofiar obozuKustosz Muzeum Auschwitz-Birkenau Mirosław Obstarczyk przypomniał przed obchodami, że żołnierze Armii Czerwonej, wkraczając do obozu 27 stycznia 1945 roku uratowali niewielu więźniów, ponieważ większość z nich została wywieziona lub w tzw. marszach śmierci opuściła obóz na kilka dni przed wkroczeniem sowieckich żołnierzy. W tych marszach szło około 60 tys. więźniów, z czego około 20 tys. zmarło. Natomiast w obozie pozostało około 7,5-8 tys. wycieńczonych i chorych więźniów, którzy nie byli zdolni do ewakuacji i mieli zostać zamordowani. Część więźniów, którzy doczekali wkroczenia żołnierzy Armii Czerwonej do obozu, pozostała tam, by opiekować się chorymi i wycieńczonymi.W sumie w obozie hitlerowcy zgładzili ponad 1,1 mln osób, 90 procent ofiar stanowili Żydzi. Między innymi dlatego Zgromadzenie Ogólne ONZ w 2005 roku, by uczcić Żydów pomordowanych w czasie II wojny światowej na 27 stycznia – a więc w rocznicę wyzwolenia obozu – ustanowiło Międzynarodowy Dzień Pamięci o Ofiarach Holokaustu. W czasie II wojny światowej Niemcy wspierani w różnym stopniu przez państwa sojusznicze wymordowali około 6 mlm europejskich Żydów.",,
Papież powołuje w Watykanie Urząd Antykorupcyjny,"W Watykanie działać będzie Urząd Antykorupcyjny. Utworzony został na mocy decyzji papieża Franciszka, który rozszerzył uprawnienia działającego tam od ponad czterech lat biura rewizora generalnego.","Ogłoszona w sobotę decyzja papieża o nadaniu tej instytucji nowego statutu oznacza faktycznie powołanie urzędu do walki z korupcją zgodnie z konwencją ONZ, przyjętą przez Watykan w 2016 roku.Nowy urząd zacznie działać od 16 lutego. To kolejny ważny element realizowanej od kilku lat reformy watykańskich finansów, mającej na celu zagwarantowanie pełnej przejrzystości wszystkich operacji w instytucjach Stolicy Apostolskiej.Nowy statut przyznaje rewizorowi generalnemu prawo do niczym nieograniczonego wglądu do „informacji i dokumentów natury ekonomicznej i administracyjnej”.",,
"Biedroń: Nie byłoby Wiosny, gdyby nie Janusz Palikot","– Partie takie jak Janusza Palikota, nawet jeżeli znikają po jednej kadencji, to wnoszą do polityki powiew świeżego powietrza. Nie byłoby Wiosny, gdyby nie Janusz Palikot – mówi w rozmowie z „Wprost” Robert Biedroń, lider i założyciel Wiosny. Polityk w tym samym wywiadzie oskarża też byłą premier Ewę Kopacz o homofobię. – Kopacz mówiła, że taki ktoś jak ja nie powinien nigdy być wybierany ani pełnić funkcji publicznych – stwierdza.","Biedroń w opublikowanym w poniedziałek wywiadzie ocenił, że „Kościół jest największym beneficjentem środków unijnych, a zarazem największym hamulcowym naszej europejskości”. – To Kościół blokuje emancypację kobiet i mniejszości, a także wyjaśnianie afer pedofilskich – powiedział.Zdaniem lidera Wiosny „Kościół zbyt długo spowiadał Polki i Polaków”. – Najwyższy czas, żebyśmy my zaczęli spowiadać zdeprawowany Kościół – przekonywał. Według Biedronia polskie społeczeństwo jest bardziej antyklerykalne, niż się wydaje politykom.Jednocześnie zadeklarował, że jeśli księża „będą stawiać opór i nie będą chcieli rozmawiać o regulacjach opodatkowania Kościoła”, wówczas jego ugrupowanie wprowadzi tam kasy fiskalne. – Uważam, że Polska, w której rozdzielone zostanie państwo od Kościoła, będzie lepsza – podkreślił.– Trzeba z tym skończyć – powiedział, mówiąc o cenie, jaką jego zdaniem państwo płaci za związki z Kościołem. – Tylko nie zrobi tego Platforma Obywatelska ani Koalicja Europejska, bo oni zawsze klęczeli przed biskupami – dodał Biedroń. – Donald Tusk w 2011 r. obiecywał likwidację Funduszu Kościelnego. Mamy 2019 r. i Fundusz Kościelny ciągle istnieje i ma się coraz lepiej – wskazał. Lider Wiosny w tym samym wywiadzie oskarża byłą premier, a obecnie „jedynkę” z list Koalicji Europejskiej w Wielkopolsce Ewę Kopacz o homofobię. – Kiedy po raz pierwszy startowałem do Rady Warszawy, premier Ewa Kopacz mówiła, że ktoś taki jak ja nie powinien nigdy być wybierany ani pełnić funkcji publicznych – mówił.Na pytanie, czy słowa te padły dlatego, że jest zadeklarowanym gejem, odparł: „Tak. Ciągle słyszałem, że się nie da”.W rozmowie z tygodnikiem Biedroń odniósł się też do Janusza Palikota i jego partii Twój Ruch, której był członkiem. – Partie takie jak Janusza Palikota, nawet jeśli znikają po jednej kadencji, to wnoszą do polityki powiew świeżego powietrza. Nie byłoby Wiosny, gdyby nie Janusz Palikot. Nie byłoby Joanny Scheuring-Wielgus w polityce, gdyby nie Ryszard Petru. I nie byłoby pewnych tematów w debacie publicznej – rozdziału państwa od Kościoła, praw mniejszości, legalizacji marihuany. To wprowadził do dyskusji Janusz Palikot – zaznacza Biedroń.",,
Próba balistyczna reakcją na manewry. Kim Dzong Un ostrzega USA i sąsiednią Koreę,"Przywódca Korei Płn. Kim Dzong Un oświadczył, że kolejne testy rakietowe przeprowadzone we wtorek, są „ostrzeżeniem dla armii USA i Korei Płd.”, które dokonują obecnie wspólnych manewrów wojskowych – poinformowała w środę oficjalna agencja prasowa KCNA.","Przywódca komunistycznego reżimu powiedział, że testy północnokoreańskich rakiet „są okazją do wysłania odpowiedniego ostrzeżenia dla wspólnych manewrów wojskowych dokonywanych przez władze USA i Korei Południowej”.Agencja KCNA podała, że we wtorek wypróbowano „nowy typ taktycznych pocisków kierowanych”, które wystrzelono z zachodnich rejonów Korei Północnej. Pociski miały przelecieć nad całą szerokością Półwyspu Koreańskiego i „precyzyjnie uderzyły w stanowiącą cel wysepkę” na morzu u wschodnich wybrzeży kraju.Wcześniej o takiej trajektorii tych pocisków informowały południowokoreańskie źródła wojskowe. Według analityków wojskowych Pjongjang jest coraz bardziej pewien swoich możliwości w dziedzinie broni rakietowej. Była to już czwarta próba rakietowa Pjongjangu dokonana w ciągu mniej niż dwóch tygodni.",,
Kierowcy mogą już korzystać z obwodnicy Bolkowa,"W Bolkowie na Dolnym Śląsku na południowy-zachód od Wrocławia została otwarta obwodnica. Została ona oddana do użytku 4 miesiące przed planowanym terminem. Inwestycja jest strategicznym udogodnieniem dla podróżujących w Karkonosze. – Wszędzie tam, gdzie potrzebne są nowoczesne drogi, realizujemy oczekiwania mieszkańców – powiedział Andrzej Adamczyk, minister infrastruktury podczas otwarcia obwodnicy.","Niemal osiem kilometrów liczy udostępniona w sobotę kierowcom obwodnica Bolkowa w ciągu dróg krajowych nr 5 i 3. Inwestycja wyniosła blisko 95 mln zł. Europejski Fundusz Rozwoju Regionalnego dofinansował inwestycję kwotą ponad 66 mln zł.   Przebudowano też odcinek drogi krajowej nr 5 o długości ponad dwóch kilometrów, który umożliwia połączenie drogi ekspresowej S3 z drogą krajową nr 3 na odcinku od węzła Bolków do drogi krajowej nr 3. W ciągu obwodnicy Bolkowa powstały m.in. trzy estakady o łącznej długości 800 metrów i trzy wiadukty drogowe.  Obecna na uroczystości otwarcia nowej drogi marszałek Sejmu Elżbieta Witek podkreśliła, że jadąc do Bolkowa, widać, jak bardzo zmienia się krajobraz drogowy kraju. Nowa obwodnica to jedna z nowych dróg. Mają one pozwolić na szybsze połączenia oraz przyczyniać się „do szybszego rozwoju gospodarczego”, jak zaznaczyła Elżbieta Witek. – Wszędzie tam, gdzie potrzebne są nowoczesne drogi, realizujemy oczekiwania mieszkańców, polskiej gospodarki, ale także tych, którzy przejeżdżają tranzytem przez nasz kraj – zaznaczył Andrzej Adamczyk.   Wymienił też inne inwestycje infrastrukturalne, m.in. drogę ekspresową S3 i S17, Via Carpatia, Via Baltica, autostradę A1. Wkrótce kolejne odcinki niektórych z tych dróg zostaną oddane do użytku.  – To oznacza, że polskie drogi stają się coraz bardziej bezpieczne. I takie powinny być, bo taki jest priorytet rządu Prawa i Sprawiedliwości – dodał minister.",,
37 lat temu w Polsce wprowadzono stan wojenny,"Władze komunistyczne jeszcze 12 grudnia przed północą rozpoczęły zatrzymywanie działaczy opozycji i „Solidarności”. W ciągu kilku dni w 49 ośrodkach internowania umieszczono około 5 tys. osób. W operacji wprowadzania stanu wojennego użyto w sumie 70 tys. żołnierzy, 30 tys. milicjantów, 1750 czołgów.","Przygotowania do wprowadzenia stanu wojennego trwały ponad rok i były prowadzone ze szczególną starannością. Kontrolował je m.in. naczelny dowódca wojsk Układu Warszawskiego marszałek Wiktor Kulikow oraz ludzie z jego sztabu. Na potrzeby stanu wojennego sporządzono projekty różnych aktów prawnych, wydrukowano w Związku Sowieckim 100 tys. egzemplarzy obwieszczenia o wprowadzeniu stanu wojennego, ustalono listy komisarzy wojskowych mających przejąć kontrolę nad administracją państwową i większymi zakładami pracy, a także wybrano instytucje i przedsiębiorstwa, które miały zostać zmilitaryzowane.Od połowy października z obszarem przyszłych działań zapoznawało się ponad tysiąc Wojskowych Terenowych Grup Operacyjnych. Intensywne ćwiczenia w walkach z tłumem przechodziły oddziały ZOMO. W więzieniach przygotowano miejsca dla ok. 5 tys. działaczy „Solidarności” i opozycji, którzy mieli zostać internowani na podstawie list sporządzanych od początku 1981 r.Prof. Andrzej Paczkowski w książce „Wojna polsko-jaruzelska” ocenia, że „Solidarność”, opozycja i Kościół nie były przygotowane na wprowadzenie stanu wojennego. „Od lata 1980 r. - pisał prof. Paczkowski - panował w Polsce właściwie permanentny stan niepokoju, wzmagany przez pogłębiające się trudności życia codziennego. [...] Często powtarzające się okresy mobilizacji i wzrostu poczucia zagrożenia w pewnym sensie uczyniły ludzi obojętnymi na sygnały o planowanych działaniach władz”. W kierownictwie „Solidarności” na początku grudnia 1981 r. zdawano sobie sprawę z gwałtownego wzrostu napięcia, liczono jednak, że do konfrontacji z władzami komunistycznymi dojdzie dopiero po przyjęciu przez Sejm rządowej ustawy „O nadzwyczajnych środkach działania w interesie ochrony obywateli i państwa”.Decyzja o wprowadzeniu stanu wojennego zaakceptowana została 5 grudnia 1981 r. przez Biuro Polityczne KC PZPR. Jaruzelski na spotkaniu u KulikowaGen. Jaruzelski otrzymał od towarzyszy partyjnych swobodę co do wyboru konkretnej daty rozpoczęcia operacji. W nocy z 8 na 9 grudnia 1981 r., w trakcie spotkania z przebywającym w Warszawie marszałkiem Kulikowem, gen. Jaruzelski poinformował go o planowanych działaniach, nie podając jednak konkretnej daty ich rozpoczęcia.Notatka z tego spotkania, sporządzona przez gen. Wiktora Anoszkina - adiutanta marszałka Kulikowa - została w całości opublikowana przez historyka IPN prof. Antoniego Dudka w „Biuletynie IPN” nr 12 (107) z grudnia 2009 r. Wynika z niej, że gen. Jaruzelski wprost zażądał wsparcia militarnego po wprowadzeniu stanu wojennego, mówiąc: „Strajki są dla nas najlepszym wariantem. Robotnicy pozostaną na miejscu. Będzie gorzej, jeśli wyjdą z zakładów pracy i zaczną dewastować komitety partyjne, organizować demonstracje uliczne itd. Gdyby to miało ogarnąć cały kraj, to wy (ZSRR) będziecie nam musieli pomóc. Sami nie damy sobie rady”.   ",,
Terroryści uderzają z coraz większą siłą. Rośnie liczba ofiar,Według raportu brytyjskiego ośrodka analitycznego iHS Markit liczba zbrojnych ataków na świecie wzrosła z blisko 19 tys. w 2015 r. do ponad 24 tys. w ub.r. Zginęło w nich 28 tys. cywilów oraz ponad 40 tys. wojskowych – podaje „Gazeta Polska Codziennie”.,"Statystyki podają zwiększoną działalność terrorystów z tzw. Państwa Islamskiego (IS), odpowiedzialnych za 18 proc. wszystkich odnotowanych działań – przeprowadzili ponad 4,2 tys. zamachów, w których zginęło 10 tys. cywilów.   iHS Markit zauważa, że 7,5 tys. ataków miało miejsce w Syrii, a ponad 3,3 tys. w Iraku, co stanowi ogółem 45 proc. zbrojnych incydentów na całym świecie. Innym niebezpiecznym miejscem jest wschodnia Ukraina. Tam, mimo oficjalnego zawieszenia broni, liczba ataków, głównie ze strony prorosyjskich separatystów w Doniecku i Ługańsku, zwiększyła się w ostatnich miesiącach czterokrotnie – było ich 4,5 tys.",,
"„Nie pozwolę nazywać nas przestępcami, skieruję prywatny akt oskarżenia przeciw Petru”",– Ryszard Petru publicznie niejednokrotnie nazwał mnie i Mariusza Kamińskiego przestępcą; skieruję przeciw niemu prywatny akt oskarżenia – zapowiedział we wtorek sekretarz stanu w KPRM i zastępca koordynatora służb specjalnych Maciej Wąsik.,"Sąd Najwyższy zdecydował na początku sierpnia o zawieszeniu rozpatrywania sprawy kasacyjnej Mariusza Kamińskiego i innych b. szefów CBA do czasu rozstrzygnięcia przez Trybunał Konstytucyjny sprawy sporu kompetencyjnego między SN a prezydentem w sprawie prawa łaski.Na antenie wPolsce.pl Wąsik powiedział we wtorek, że w gorącym okresie lipca „padło ze strony opozycji bardzo dużo nieprawd i słów, które nie powinny paść”. – Między innymi Ryszard Petru publicznie niejednokrotnie nazwał mnie i Mariusza Kamińskiego przestępcą. Przeanalizowałem to wszystko, skonsultowałem się z prawnikami i skieruję prywatny akt oskarżenia przeciwko Ryszardowi Petru – zapowiedział Wąsik. Ułaskawienie przez prezydentaW marcu 2015 r. Sąd Rejonowy Warszawa-Śródmieście skazał w I instancji Kamińskiego i Macieja Wąsika – zastępcę Kamińskiego w CBA; obecnie zastępcę ministra koordynatora – na 3 lata więzienia m.in. za przekroczenie uprawnień i nielegalne działania operacyjne CBA podczas „afery gruntowej” w 2007 r. Na kary po 2,5 roku skazano dwóch innych b. członków kierownictwa CBA.Zanim Sąd Okręgowy w Warszawie zbadał ich apelację, w listopadzie 2015 r. prezydent Andrzej Duda ułaskawił wszystkich czterech, umarzając postępowanie sądowe.W marcu 2016 r. SO uchylił wyrok SR i wobec aktu łaski prawomocnie umorzył sprawę. Od tego orzeczenia kasacje do SN złożyli oskarżyciele posiłkowi m.in. oskarżony o łapówkę Piotr Ryba oraz rodzina Andrzeja Leppera. Część kasacji wnosiła o zwrot sprawy SO. Prokuratura wniosła o oddalenie kasacji jako „oczywiście bezzasadnych”, a adwokaci ułaskawionych – o pozostawienie ich bez rozpatrzenia. W lutym br. trzech sędziów SN zadało pytanie prawne ws. ułaskawienia – do odpowiedzi rozpatrywanie kasacji odroczono.           „Nie wywołuje skutków procesowych""  31 maja siedmioro sędziów SN uznało w uchwale, że prawo łaski prezydent może stosować wyłącznie wobec prawomocnie skazanych. Według nich ułaskawienie takie jak z 2015 r. „nie wywołuje skutków procesowych"".  W czerwcu marszałek Sejmu wystąpił do TK z wnioskiem o stwierdzenie, czy akt łaski to uprawnienie, które wykonuje prezydent osobiście i bez ingerencji innych podmiotów, czy też przy ich udziale, a jeśli tak, to kto uczestniczy w jego wykonywaniu – i czy jest to SN. Marszałek chce też rozstrzygnięcia, czy SN może dokonywać wiążącej interpretacji konstytucji w związku z wykonywaniem prerogatywy prezydenta o akcie łaski oraz decydować, czy akt ten został skutecznie wykonany.",,
Profanacja wizerunku Matki Boskiej w Płocku. Szef MSWiA: To kulturowe barbarzyństwo,"Nie może być zgody na kulturowe barbarzyństwo w imię pseudotolerancyjnych „happeningów” – oświadczył minister spraw wewnętrznych Joachim Brudziński, odnosząc się do profanacji Ikony Jasnogórskiej, jakiej dokonano w parafii św. Maksymiliana Marii Kolbego w Płocku. Kilka dni wcześniej tamtejszy proboszcz został zaatakowany przez „Gazetę Wyborczą”. Skierowano pod jego adresem także groźby przemocy fizycznej.","Okolicę parafii oklejono plakatami, na których na wizerunku Matki Boskiej Częstochowskiej aureole zamalowano barwami tzw. homotęczy (sześcioma kolorami tęczy używanej jako symbol przez wyznawców ideologii LGBT, innej niż zwykła tęcza siedmiobarwna). O profanacji poinformowali proboszcza parafianie.  Szef MSWiA profanację tę nazwał „kulturowym barbarzyństwem” dokonanym „w imię pseudotolerancyjnych happeningów” i zapowiedział, że sprawą z urzędu zajmie się policja. W artykule zaatakowano również parafianina, który zauważył, że istnieje terapia dla osób uzależnionych od pociągu seksualnego do osób tej samej płci. Według wyznawców ideologii LGBT pomoc terapeutyczna dla takich osób jest formą tzw. homofobii, podobnie jak sprzeciw wobec politycznych celów tego środowiska. „Sprawa na pewno będzie miała ciąg dalszy” – zapowiedziała wówczas „Gazeta Wyborcza”. Jak poinformowała Rzecznik Kurii Diecezji Płockiej, w następnych dniach „były kierowane pod adresem ks. proboszcza groźby nawołujące do fizycznej przemocy wobec niego, w tym zagrażające jego życiu”. Ks. Łebkowski ma 69 lat, w czasach PRL był przez prześladowany SB. Brał udział w protestach w 1976 r., później był kapelanem płockiej „Solidarności”. Był uznany za jednego z księży groźnych dla władzy, podobnie jak bł. ks. Jerzy Popiełuszko.",,
"„Czarny wtorek” we Francji. Pociągi prawie nie jeżdżą, odwołany co czwarty lot","Stanęły prawie wszystkie pociągi wysokich prędkości (jeździł co ósmy) i regionalne (co piąty). Nie jeździła połowa składów RER obsługujących aglomerację paryską. Ponadto strajkowali piloci, służby komunalne i energetycy.","Strajk kolejarzy to reakcja na plany reform prezydenta Macrona, który chce otworzyć rynek kolejowy dla przewoźników prywatnych (czego wymaga Unia Europejska), przekształcić państwową SNCF w spółkę akcyjną, co pozwoli przejmować udziały w niej innym akcjonariuszom, zamknąć część drugorzędnych linii jako „nierentowne” i zlikwidować przywileje pracowników kolei. Obecnie mają oni praktycznie gwarancję zatrudnienia do (wcześniejszej) emerytury, coroczne podwyżki, darmowe bilety dla najbliższych, 28 dni płatnego urlopu, możliwość otrzymania mieszkania służbowego itd.Dzisiejszy strajk to dopiero początekKolejarze zaplanowali do końca czerwca aż 36 dni strajku w cyklu dwa dni strajku – trzy dni pracy. Równolegle protestują pracownicy Air France, którzy domagają się 6 proc. podwyżki, pracownicy służb komunalnych i energetyki, którzy żądają zabezpieczeń socjalnych, i młodzież, która protestuje przeciw zmianom zasad przyjęć na uczelnie. Komentatorzy podkreślają, że są to największe protesty pracownicze we Francji od 1995 r., kiedy to na ulice wyszły dwa miliony ludzi.",,
"„Prof. Szyszko walczył nie tylko o środowisko, ale też z ideologiczną ofensywą przeciw rodzinie”","Prof. Jan Szyszko był bardzo zaangażowany; poświęcał się swojej pracy i temu, w co wierzył. Walczył nie tylko o swoje racje dot. ochrony środowiska; bronił fundamentalnych wartości związanych z wiarą i tradycją; walczył też z ideologiczną ofensywą przeciw rodzinie – i w tym sensie jego odejście nazwałem nieprzypadkowym – wskazał prezes PiS Jarosław Kaczyński.","W środę na konwencji PiS Jarosław Kaczyński mówił, że „Jan Szyszko odszedł przedwcześnie i w szczególnych okolicznościach”. – Majestat śmierci nie pozwala mi dzisiaj o tym mówić, ale trzeba będzie o tym powiedzieć, bo to nie był przypadek, że akurat dzisiaj, że akurat teraz – powiedział w Kielcach.W późniejszej rozmowie z PAP lider PiS stwierdził: „Jeżeli mówiłem, że profesor Jan Szyszko nie zginął przypadkowo, to miałem na myśli przede wszystkim jego ogromne zaangażowanie. Nie był już młody, miał 75 lat, chociaż w formie był, jak się wydawało, bardzo dobrej” – przekonywał Kaczyński. – Niemniej bardzo, bardzo twardo walczył w kampanii wyborczej, walczył w swoim okręgu wyborczym. Walczył nie tylko o swoje racje, jeżeli chodzi o ochronę środowiska, a dzisiaj widzimy, że w bardzo wielu sprawach miał rację, a nie jego krytycy. Ale walczył także w obronie tych najbardziej fundamentalnych wartości, których bronimy, związanych z wiarą i rodziną – dodał.Zdaniem Kaczyńskiego, Szyszko „był do końca bardzo zaangażowany i bardzo tym obciążony”. – Oczywiście nie jestem lekarzem, nie wiem, jaki to miało wpływ na jego przedwczesną śmierć, ale przypuszczam, że miało. Był oczywiście także przedmiotem ataku, ale miał pod tym względem naprawdę bardzo duże doświadczenie – był atakowany zawsze, kiedy był jakoś wyeksponowany i tutaj to nie sądzę, żeby miało to jakiś związek z jego śmiercią – przekonywał. Wierny ideiwrócił jednocześnie uwagę, że Jan Szyszko to był „człowiek wybitny, wierny pewnej idei, która przez wiele lat wydawała się ideą przegraną”.Prezes Kaczyński podkreślił również, że znał się z prof. Szyszko prawie 30 lat. – Był działaczem, który był z nami w tych czasach lepszych, jak i w tych czasach zupełnie złych, fatalnych, kiedy byliśmy poza parlamentem, a wszyscy wróżyli nam polityczną śmierć i traktowali nas jak element czasu przeszłego – wskazał.Przekonywał, że zmarły minister „mimo swoich wybitnych osiągnięć naukowych w swojej dziedzinie, był człowiekiem bardzo niedobrze traktowanym, także na swojej uczelni”. – To świadczyło o jego przywiązaniu do pewnych wartości, bardzo mocnym przywiązaniu – podkreślił prezes PiS.Jan Szyszko zmarł w środę w wieku 75 lat. W rządzie PiS pełnił funkcję szefa resortu środowiska od 16 listopada 2015 do 9 stycznia 2018 r. Formalnie kierował on tym ministerstwem trzykrotnie i był pod tym względem rekordzistą. Po raz pierwszy w rządzie Jerzego Buzka (od końca 1997 do połowy października 1999 r.); po raz drugi w gabinetach Kazimierza Marcinkiewicza oraz Jarosława Kaczyńskiego (w latach 2005-2007).",,
Grecja solidarna z Rosją. „Turcy naruszają naszą przestrzeń powietrzną 1500 razy rocznie”,"Turcja narusza grecką przestrzeń powietrzną około półtora tysiąca razy rocznie – oświadczył minister obrony narodowej Grecji. Panos Kammenos poinformował o tym zarówno rosyjski rząd, jak i NATO.","Minister wyraził swoją solidarność z Rosją po tym, jak tureckie siły zestrzeliły rosyjski myśliwiec Su-24, który miał wlecieć w turecką przestrzeń powietrzną. Panos Kammenos powiedział jednocześnie, że na granicy turecko-syryjskiej odbywa się przemyt broni, ropy i narkotyków. Potwierdzają to greccy dziennikarze, którzy przebywali w tamtej okolicy. Grecja z uwagą i niepokojem śledzi rozwój sytuacji pomiędzy Rosją a Turcją, ponieważ – jak podkreślają eksperci tego kraju – jakiekolwiek podjęte działania będą miały wpływ na Grecję. Imigranci szturmują GrecjęDotyczy to zarówno ewentualnych działań wojskowych, ograniczeń ekonomicznych wobec Turcji, jak i kryzysu migracyjnego. Konflikt rosyjsko-turecki przełoży się bowiem na zwiększenie fali imigrantów, która dociera z tureckiego wybrzeża, co i tak już jest jednym z głównych problemów Grecji. W Turcji jest ponad 2,5 miliona imigrantów, którzy chcą przedostać się do Europy – większość z nich przez greckie wyspy.",,
Donald Tusk na koniu z memów [OPINIA],"Kojarzycie, Państwo, memy, na których widnieje sylwetka konia? W połowie: pięknie namalowanego rumaka; w połowie: niezdarnie naszkicowanej szkapy. To memy z cyklu oczekiwania kontra rzeczywistość. To memy o przewodniczącym Rady Europejskiej.","Po przesłuchaniu Donalda Tuska przed komisją ds. VAT nie ma większych wątpliwości: jeśli były premier wróci do Polski robić politykę, to właśnie na takim koniu z memów. Żadnego białego wierzchowca już nie będzie. Najlepiej chyba pokazuje to napięta, zmęczona twarz człowieka pełniącego obowiązki ideowego przywódcy liberalnej opozycji. To prawda: Tusk nie poddaje się łatwo, jego przesłuchanie wymagało od komisji, na czele z Marcinem Horałą z Prawa i Sprawiedliwości, sporo zimnej krwi. Ale ostatecznie zobaczyliśmy polityka, który najchętniej stwierdzał: „nie wiem, nie orientuję się, zarobiony byłem”. Gdy patrzyłem wczoraj na ex-premiera, który do wystąpienia na Uniwersytecie Warszawskim sprawiał wrażenie jeszcze dość pewnego siebie, miałem poczucie, że jego najistotniejszy niewerbalny przekaz to: dajcie mi już wszyscy święty spokój.I wcale nie jest tak, że Donald Tusk ma dość wyłącznie swoich przeciwników z PiS. W politycznych kuluarach przede wszystkim mówi się o tym, że ma wielki żal do Grzegorza Schetyny i ludzi z Koalicji Europejskiej, którzy malowali przed nim wizję wygranej w wyborach do europarlamentu i triumfalnego powrotu do polskiej polityki. A tak naprawdę zaklinali rzeczywistość, zrobili z Tuska magiczny amulet, który roztrzaskał się o skały rzeczywistości. Ale właśnie to przywiązanie do myślenia magicznego, ta kompletna niezdolność zrozumienia procesów zachodzących w Polsce zgubiły i Donalda Tuska, i jego kamarylę z Uniwersytetu Warszawskiego, i Koalicję Europejską jako fantomowe ciało Antypisu. Przez pierwsze lata rządów Prawa i Sprawiedliwości, inspirowani przez Leszka Balcerowicza, wciąż powtarzali hasełka o rychłej zapaści gospodarczej. Dziś, gdy nawet liberalni ekonomiści publicznie przyznają, że mamy niesamowicie wysokie wskaźniki rozwoju, i że wzrost jest stabilny, liberałowie nie wiedzą już kompletnie, co powiedzieć. Zatem gadają to, co zwykle. I męczą biednego Tuska, żeby ich uratował. Ale ta czaszka już się najpewniej nie uśmiechnie, parafrazując Kołakowskiego ze starych czasów. To taka umysłowa przypadłość: opozycja myśli, że polskie społeczeństwo wciąż można robić w Tuska na białym koniu. Ale tak się nie da. Przez tych kilka ostatnich lat dokonały się dość poważne zmiany. Dziś przeciw opozycji przede wszystkim jest koniunktura gospodarcza, optymizm konsumencki, wyższe zarobki, mniejsze bezrobocie, solidna jak na III RP oferta prorodzinna i prospołeczna Prawa i Sprawiedliwości. Oni myśleli, że wystarczy pomachać Tuskiem i ludzie z miejsca oddadzą na nich głosy. Ale spora część wyborców poszła do urn właśnie dlatego, że machania Tuskiem do garnka nie włoży, podobnie jak kombatancko-moralizatorskich pouczeń na łamach „Wyborczej”, straszenia ludzi wyimaginowanym faszyzmem i nie mniej wydumanym klerykalizmem politycznym. Ludzie na co dzień mają inne problemy. I PiS rozumie to lepiej niż cała reszta klasy politycznej. Nikt nie wchodzi dwa razy do tej samej rzeki – myśl Heraklita z Efezu oddaje to, co się przydarzyło Tuskowi. On przecież właściwie uciekł z Polski, zostawiając coraz bardziej piętrzące się problemy w kraju na głowie Ewy Kopacz i Grzegorza Schetyny. Remedium na to nie było: Platforma nie mogła poradzić sobie z kłopotami, które sama tworzyła. Nie mogła też za bardzo podskakiwać swojemu żelaznemu, ultraliberalnemu elektoratowi i opiniotwórczym, wspierającym elitom. W Platformie liczono, że szybko przyjdzie zmęczenie rządami PiS i Tusk wróci do kraju jak do siebie, a stęskniony naród rzuci mu się w ramiona.Tylko że naród nie tęskni. Co więcej, ludzie wciąż mają do pana Donalda sporo pytań w związku z Amber Gold, w związku z totalnym nieogarnianiem przez jego rządy spraw podatku VAT. Tusk dziś tłumaczy, że był premierem, a nie analitykiem finansowym z ministerstwa. Ale to poważny błąd: bo stan finansów publicznych i budżet to po prostu narzędzie polityki, a nie tylko czysta ekonomia. Ludzi naprawdę interesuje, jak to jest, że oni muszą płacić podatki co do złotówki, i w razie czego skarbówka się nad nimi nie ulituje, a jakieś tłuste misie na karuzelach vatowskich „przewaliły” miliardy złotych. I jak to jest, że za czasów PO zawsze brakowało środków dla zwykłych ludzi (tak, tak, dla nauczycieli też brakowało!), a za PiS jednak zwiększa się wydatki na różne grupy społeczne i zawodowe i dobra passa gospodarcza wciąż trwa. To miażdży wszelkie lumpenliberalne dogmaty, których zakładnikiem w znacznej mierze jest też pan Tusk.A najlepsze jest to, że opozycja najpewniej niczego się nie nauczy z lekcji, jaką właśnie dostaje od rzeczywistości. Wyraźnie widać, że szukają raczej nowych dróg ucieczki do przodu – związanej z destrukcyjnymi projektem pseudo-samorządowym. Ale to już temat na inny felieton.",,
"„Pokażmy, że możemy rozmawiać z klasą, na argumenty”. Premier publikuje spot","– Chciałbym, żebyśmy prowadzili rzeczową dyskusję w mediach społecznościowych; pokażmy, że możemy rozmawiać ze sobą z klasą, z troską o Polskę, na argumenty, nie obrażając innych – powiedział premier Mateusz Morawiecki w klipie opublikowanym we wtorek na Facebooku.","Konto na Facebooku premier założył w ubiegłym tygodniu. W swoim pierwszym wpisie zapewnił, że postara się znaleźć czas, by dzielić się z internautami tym, co myśli o przyszłości Polski.– Kampania wyborcza to czas intensywnej, nieraz twardej, ale mam nadzieję przede wszystkim twórczej rozmowy o naszych polskich aspiracjach i oczekiwaniach. To też czas pytań, co zrobić, żeby nasza codzienność była jeszcze lepsza, a Polska była coraz lepszym miejscem do życia dla wszystkich nas i to bez względu na poglądy, miejsce zamieszkania czy wykonywany zawód – powiedział premier Morawiecki w klipie, który pojawił się na jego koncie we wtorek rano.– Chciałbym, żebyśmy spotykali się i rozmawiali twarzą w twarz w całej Polsce o najważniejszych dla nas sprawach, ale chciałbym też, żebyśmy prowadzili rzeczową dyskusję, także tu, w mediach społecznościowych. Pokażmy, że możemy rozmawiać ze sobą z klasą, z troską o Polskę, na argumenty, nie obrażając innych – mówił premier.Dodał, że na Facebooku będzie informował o swoich bieżących działaniach związanych z realizacją rządowego Planu na rzecz Odpowiedzialnego Rozwoju oraz programu Prawa i Sprawiedliwości. – Tutaj będziecie się mogli dowiedzieć, jaka jest moja wizja przyszłości Polski oraz jakie są moje propozycje dla Górnego Śląska – regionu, w którym ubiegam się o mandat poselski – podkreślił.",,
„Z wielką ciekawością będę przyglądał się kolejnej inicjatywie dekoncentracji mediów”,"– Odpowiedzią na naszą szlachetną działalność dekoncentracyjną była afera Rywina – powiedział w TVP Info Leszek Miller. Były szef SLD odniósł się do zapowiedzi rządu, które dotyczą  repolonizacji mediów.","– Nam wtedy chodziło o dekoncentrację mediów. Chodzi po prostu o to, aby jeden nadawca nie dysponował zbyt wielkim potencjałem. A w tamtych czasach, kiedy myśmy próbowali wprowadzić projekt dekoncentracji mediów, zresztą zgodnie z normami europejskimi, spółka Agora chciała mieć ogólnopolski dziennik, ogólnopolskie radio oraz ogólnopolską telewizję. Odpowiedzią na naszą szlachetną działalność dekoncentracyjna była afera Rywina – powiedział były premier.Listy z Ameryki Miler opowiedział o reakcjach i listach z Ameryki od akcjonariusza Agory. – Prezes tej firmy przysyłał mi impertynenckie listy, po prostu strasząc polskiego premiera, że jak nie damy tego, co oni chcą, to Polska nie będzie areną amerykańskich inwestycji. Nawet Jimmy Carter do mnie w tej sprawie pisał z podobnymi argumentami – powiedział i dodał, że afera Rywina wykończyła jego środowisko.–  I to była odpowiedź tamtego środowiska na próbę dekoncentracji mediów. Więc z wielką ciekawością będę przyglądał się kolejnej inicjatywie dekoncentracyjnej – powiedział. ",,
"Obajtek: Budujemy siłę Orlenu, siłę Energi i siłę polskiej gospodarki","– Takie fuzje robi się po to, by mieć większe możliwości finansowania inwestycji, by optymalizować koszty, by automatycznie były większe wpływy do budżetu państwa, ale też żeby stabilizować ceny – mówił prezes PKN Orlen Daniel Obajtek w „Gościu Wiadomości”.","PKN Orlen wezwał w czwartek do zapisywania się na sprzedaż wszystkich akcji wyemitowanych przez spółkę Energa z siedzibą w Gdańsku. W TVP Info prezes PKN Orlen Daniel Obajtek wyjaśnił, dlaczego Orlen chce kupić firmę produkującą prąd.  – Budujemy siłę Orlenu, ale i siłę Energi i siłę polskiej gospodarki – mówił. Wskazał, że fuzje wzmacniają koncerny. – Takie fuzje robi się po to, by mieć większe możliwości finansowania inwestycji, by optymalizować koszty, by automatycznie były większe wpływ do budżetu państwa, ale też żeby stabilizować ceny – wskazał i dodał, że to wszystkim się opłaci.  – Powinniśmy budować mocne koncerny narodowe. W przeciwieństwie do tego, co robiła PO – mówił Obajtek.  Podkreślił, że tylko wielkie koncerny mogą konkurować z innymi koncernami multienergetycznymi.",,
"SokzBuraka transmituje konwencje KO. Kierwiński: Może ktoś był, ciężko powiedzieć","Może ktoś był, nagrywał, ciężko powiedzieć. Dzisiaj każdy może prowadzić transmisję z telefonu – powiedział poseł Platformy Obywatelskiej Marcin Kierwiński, pytany o to, czy osoby związane z hejterskim profilem SokzBuraka, prowadziły transmisje live z konwencji Koalicji Obywatelskiej.","Dziennikarze „Sieci” ustalili, że za hejterskim profilem na Facebooku SokzBuraka stoi Mariusz Kozak-Zagozda, którego zatrudnia jednocześnie i Platforma Obywatelska i stołeczny ratusz Rafała Trzaskowskiego.Media donoszą, że podczas kilku ostatnich konwencji Koalicji Obywatelskiej SokzBuraka transmitował spotkania i przemówienia polityków na swoim kanale. Reporter telewizji wPolsce.pl zapytał o to posła Kierwińskiego. – Jak to możliwe, że na koncie SokzBuraka na Facebooku zamieszczona jest ta sama transmisja (ten sam plik) z konwencji PO, co na profilu Platformy. Co więcej, na koncie SokuzBuraka widzimy, że transmisja nie była udostępniona z innego konta, a prowadzona z miejsca, w którym ona się odbywała – pytał reporter.– Transmisja na Facebooku jest udostępniona przez wiele kont. Pewnie na moim koncie znajdzie pan również transmisje udostępniane z konta Platformy Obywatelskiej. Nie mam bladego pojęcia. Wiem, że formuła udostępnienia jednej transmisji na Facebooku jest szeroko stosowana. Może to się odbywać bez zgody tego, kto jest dysponentem – odparł Kierwiński.Reporter zauważył, że „SokzBuraka prowadził własną transmisję, a  nie udostępnił czyjąś”. –Może ktoś był, nagrywał, ciężko powiedzieć. Dzisiaj każdy może prowadzić transmisję z telefonu – tłumaczył poseł.",,
"„Zrobił co obiecał”, „Potrzebuje pomocy specjalisty” – internet komentuje policzek JKM","W polityce rękoczyny, w internecie poruszenie.  Po tym, jak Janusz Korwin-Mikke uderzył w twarz Michała Boniego, wszyscy najpierw oniemieli, a potem rozpętała się burza. Pierwszy komentarz należał do poszkodowanego. „To nie jest normalne!” – napisał Boni na Twitterze. I wtedy się zaczęło. Zebraliśmy najciekawsze komentarze z portali społecznościowych. Głosy – jak zwykle – są podzielone."," CZYTAJ TAKŻE: Korwin-Mikke o spoliczkowaniu Boniego: odebrałem mu honor i czekałem na jego sekundantów Oto część komentarzy internautów z naszego profilu na Facebooku:Damian: „Uderzył?? Delikatnie tylko spoliczkował a ten nawet krzty honoru nie ma i się tym chwali”Irena: „Wyborcy JKM usatysfakcjonowani !”Piotr: „Brak kultury politycznej niestety prowadzi do takich zachowań. A wystarczyło tylko spotkać się porozmawiać i wyjaśnić wszelkie nieporozumienia. Czy polityka idzie w nową stronę, stronę używania siły? Pozdrawiam”Jan: „Nie powinien tego zrobić, ale jak już pochwalił się iż dostał z liścia ( wcześniej też tak było) to powinien napisać za co”Janusz: „Dobrze zrobił!:-)”Dariusz: „Dla mnie to powinno być przestępstwo , nieważne kto ważny urzędnik, głowa państwa, każdy jest równy wobec prawa. Ile dziennie jest takich przypadków na ulicy , uderzona osoba - smutne to jest , że nie ściga z urzędu , ale na wniosek pokrzywdzonego - mogę mylić się. Każda przemoc, naruszenie nietykalności powinna być karalna!”Romuald: „wszystkich do kosza, do kitu z taka demokracja, Polska potrzebuje jednego przywódcy” I jeszcze komentarze z naszej strony internetowej: Magdalena:  Mówi Pan, że odebrał Panu Boniemu honor... Szkoda tylko, że Panu KTOŚ odebrał już dużo wcześniej resztki ROZUMU...  Artur: Niewidzialna ręka rynku nabiera nowego znaczenia ;)Michał:   JKM bierze odpowiedzialność za swoje słowa, a to jest mało popularne wśród polityków wszelkiej maści. Larry: Szkoda, że tak mało mężczyzn załatwia już w ten sposób sprawy... po męsku.Agata  Brawo Korwin !!!",,
Lider laburzystów oskarżany o antysemityzm. Nie przeprosił za skandale,"Lider brytyjskiej opozycji Jeremy Corbyn zapewnił, że w jego Partii Pracy nie ma miejsca na antysemityzm, ale odmówił przeproszenia za tego typu przypadki. Bronił też neutralnego stanowiska w sprawie brexitu i zapowiadanych w programie wydatków.","Corbyn był przepytywany przez BBC w serii przeprowadzanych przez stację wywiadów z przywódcami głównych brytyjskich partii politycznych przed wyznaczonymi na 12 grudnia wyborami do Izby Gmin. Jednym z głównych tematów rozmowy była sprawa domniemanego antysemityzmu w Partii Pracy i przyzwolenia na niego ze strony jej przywództwa, co zarzucił Corbynowi naczelny rabin Wielkiej Brytanii Ephraim Mirvis.– Tym, co chce powiedzieć jest to, że jestem zdeterminowany, aby nasze społeczeństwo było bezpieczne dla ludzi wszystkich wyznań. Nie chcę, aby ktokolwiek czuł się w naszym społeczeństwie zagrożony, a nasz rząd będzie chronił każdą wspólnotę przed zniewagami, których doznają na ulicach, w pociągach lub w jakiejkolwiek innej formie – mówił Corbyn odnosząc się do tych zarzutów. Jednak zapytany czterokrotnie o to, czy przeprosi za przypadki antysemityzmu, nie zrobił tego.Przywódca Partii Pracy odniósł się też do swojego stanowiska w kwestii brexitu, zgodnie z którym chce najpierw renegocjować umowę z Unią Europejską, później poddać ją pod referendum, ale w tym referendum pozostać neutralnym. Ta ostatnia deklaracja budzi spore kontrowersje, bo przeciwnicy polityczni zarzucają Corbynowi, iż w najważniejszej sprawie dla przyszłości kraju unika decyzji. – Będę uczciwym brokerem, który zadba o to, by referendum było sprawiedliwe i by umowa w sprawie wyjścia była wiarygodna. Wydaje mi się, że jest to rozsądny i dojrzały sposób, by pójść naprzód – przekonywał.Lider laburzystów pytany był również o to, czy nie obawia się, że najlepiej zarabiający, którzy już teraz dostarczają znaczący odsetek wpływów podatkowych, po zapowiadanym przez tę partię podniesieniu stawek wybiorą emigrację podatkową, a to w konsekwencji, zamiast przyrostu, spowoduje spadek dochodów dla fiskusa.",,
Międzynarodowe spotkanie chrześcijan na Zjeździe Gnieźnieńskim,"Rozpoczynający się właśnie XI Zjazd Gnieźnieński będzie się odbywał pod hasłem „Europa ludzi wolnych. Inspirująca moc chrześcijaństwa”; jest poświęcony przyszłości Kościoła, Polski i Europy.","Prymas Polski arcybiskup Wojciech Polak mówił w radiowej Jedynce, że Zjazd odbywa się wyjątkowo we wrześniu, a nie tak jak zwykle – w marcu, bo nawiązuje do setnej rocznicy odzyskania przez Polskę niepodległości, która przypadnie 11 listopada. Arcybiskup podkreślał, że spotkanie będzie miało nie tylko wymiar europejski, ekumeniczny i religijny. – Na czas roku 1918 chcemy spojrzeć nie tylko przez perspektywę Polski – mówił. – Będziemy spoglądali na dwóch nauczycieli niepodległości czyli kardynała Stefana Wyszyńskiego i świętego Jana Pawła II, przez pryzmat ich modelu wychowywania nas do wolności – powiedział prymas abp. Wojciech Polak. Prymas Polski zaznaczył, że wolność, która znalazła się w haśle XI Zjazdu Gnieźnieńskiego, to nie tylko wolność od ograniczeń i słabości, ale i wolność do dobrych wyborów i odważnych decyzji. – Chrześcijaństwo nie tylko uwalnia od ograniczeń, ale i uczy aktywnej postawy – mówił arcybiskup.XI Zjazd Gnieźnieński zostanie zainaugurowany w obecności prezydenta Andrzeja Dudy, który objął nad nim patronat. Prezydent wygłosi też przemówienie do uczestników. Wśród gości będzie – reprezentujący Stolicę Apostolską – kardynał Peter Turkson, prefekt Dykasterii do spraw Integralnego Rozwoju Człowieka.",,
Separatyści torturują jeńców. Uwolnieni Ukraińcy mają liczne obrażenia,"Uwolnieni ukraińscy zakładnicy byli torturowani przez separatystów – oświadczyła Iryna Heraszczenko, przedstawicielka Ukrainy w trójstronnej grupie kontaktowej do spraw Donbasu. Wskazała, że byli więźniowie mają obrażenia, których doznali będąc w niewoli. W środę doszło do wymiany jeńców między Ukrainą i wspieranymi przez Rosję separatystami.","Spośród 74 uwolnionych Ukraińców 65 przechodzi rehabilitację w szpitalach. Według Heraszczenko część uwolnionych Ukraińców ma zadawnione obrażenia ciała. Wielu ma m.in. wybite zęby i urazy głowy.Dyplomatka podkreśliła, że Ukraińcy byli często brutalnie bici, zwłaszcza w pierwszych dniach przebywania w niewoli. Część z nich przetrzymywana była w więzieniach separatystów przez długi czas – niektórzy ponad trzy lata.Zwolnionym zakładnikom i ich rodzinom okazywana jest pomoc psychologiczna. Przedstawicielka ukraińskich władz wskazała również na potrzebę objęcia opieką psychologów rodzin tych Ukraińców, którzy wciąż są więzieni przez bojówkarzy. Według ukraińskich danych separatyści bezprawnie przetrzymują jeszcze 103 obywateli Ukrainy.",,
Niemcy: Wielotysięczny protest przed Międzynarodowym Salonem Samochodowym,"Przed terenem, na którym we Frankfurcie nad Menem odbywa się doroczny Międzynarodowy Salon Samochodowy (IAA), w sobotę doszło do wielotysięcznej demonstracji przeciwników aut i silników spalinowych. Uczestnicy domagali się jak najszybszej transformacji systemu transportowego.","Podczas pierwszego dnia salonu IAA otwartego dla publiczności, przed terenem, na którym odbywa się ta jedna z największych i najbardziej znanych wystaw samochodowych na świecie, zgromadziło się około 25 tys. osób. Demonstracja została zorganizowana przez związek #austeigen (niem. wysiadać), w którego skład wchodzą organizacje zajmujące się ochroną przyrody, broniące praw zwierząt, czy zrzeszające miłośników rowerów. Uczestnicy domagali się natychmiastowej rezygnacji z silników spalinowych, zaprzestania produkcji aut terenowych, przesiadania się na małe elektryczne auta miejskie i pełnej neutralności klimatycznej ruchu ulicznego do 2035 roku. Żądali też większych udogodnień dla rowerów i transportu publicznego. #austeigen oskarża przemysł motoryzacyjny o spowalnianie tych zmian poprzez produkcję – ich zdaniem – szczególnie szkodliwych dla środowiska miejskich SUV-ów. Biorący udział w demonstracji dawali wyraz swojej niechęci wobec samochodów, a szczególnie miejskich terenówek, przynosząc transparenty z takimi napisami, jak np. „Nienawidzę aut”, „Geje przeciwko SUV-om”, czy „SUV-y to g...”. Kwestia ochrony klimatu jest obecnie szczególnie ważna dla Niemców. Według opublikowanego w sierpniu sondażu dla telewizji RTL jest to dla nich najważniejszy problem, z którym musi zmierzyć się ich kraj; uważa tak 37 proc. ankietowanych. Na drugim miejscu znalazła się kwestia migracji (29 proc.), a na trzecim - niezadowolenie z polityków (25 proc.). Jednocześnie przemysł samochodowy należy do jednej z najważniejszych branż niemieckiego przemysłu. Jest od niego zależnych ok. 1,8 mln miejsc pracy. Auta i części do nich są też najważniejszym składnikiem eksportu RFN – jego wartość wyniosła w 2018 roku 230 mld euro (na drugim miejscu znalazły się maszyny – 194 mld euro). Miejskie terenówki są z kolei coraz ważniejszym produktem w ofercie niemieckich koncernów samochodowych. 43,7 proc. wszystkich samochodów sprzedanych przez BMW w pierwszym półroczu 2019 r., to były SUV-y i auta terenowe. W przypadku Audi jest to 40 proc., a Daimlera – 32,3 proc. Wyraźnie rośnie też popularność tego typu nadwozi nad Renem. W 2016 roku zarejestrowano 715 tys. nowych SUV-ów i terenówek. W 2018 – 934 tys. Według prognoz w 2019 r. ich liczba przekroczy 1 mln (do czerwca – 552 tys.)",,
Niemcy będą odsyłać imigrantów. Merkel i premierzy landów omówili plan działań,"Rząd Niemiec i władze krajów związkowych chcą zwiększyć presję na imigrantów, którym odmówiono azylu, w celu skłonienia ich do dobrowolnego wyjazdu z kraju, a przypadku odmowy do deportacji. Kanclerz Angela Merkel zapowiedziała uchwalenie stosownych ustaw.","Merkel i premierzy 16 landów omawiali w czwartek w Berlinie pakiet działań zaproponowany przez rząd. Planowane jest utworzenie kilku centralnie kierowanych ośrodków dla tych imigrantów, którym odmówiono azylu i którzy powinni opuścić Niemcy, co ma ułatwić odesłanie ich do krajów pochodzenia.Obecnie za deportacje imigrantów odpowiedzialne są władze landów. Nie wszystkie z nich wykazują determinację w odsyłaniu obcokrajowców, którym odmówiono azylu.Imigranci pochodzący z krajów uznawanych za bezpieczne mają być odsyłani do domu prosto z ośrodków, do których trafili po złożeniu wniosku o azyl. Obecnie po krótkim pobycie w ośrodku pierwszego kontaktu kierowani są oni do miejsc pobytu w różnych częściach kraju. Po odrzuceniu wniosku władze muszą odszukać daną osobę, by odprawić ją do kraju pochodzenia. Zgodnie z projektem nowych regulacji ukrywanie tożsamości i popełnienie przestępstw mają być powodem szybkiego odesłania do kraju ojczystego. Więcej pieniędzy na dobrowolny powrót Władze Niemiec zamierzają zwiększyć środki pomocowe dla obcokrajowców, którzy zdecydują się na dobrowolny powrót. W tym roku rząd przeznaczył na ten cel 40 mln euro. Dalsze 50 mln Niemcy wyasygnują na projekty pozwalające powracającym na szybszą adaptację w ich krajach. W zeszłym roku z Niemiec wyjechało dobrowolnie 55 tys. imigrantów, a 25 tys. zostało deportowanych do krajów pochodzenia. Obecnie w Niemczech przebywa ponad 200 tys. osób, które utraciły prawo pobytu. Trzy czwarte z nich jest tymczasowe tolerowane przez władze, jedna czwarta powinna natychmiast wyjechać. W 2015 roku z zamiarem starania się o azyl do Niemiec przybyło prawie 900 tys. osób - głównie z Bliskiego Wschodu i Afryki. W zeszłym roku liczba uchodźców spadła do 280 tys. W styczniu tego roku Federalny Urząd Imigracji i Uchodźców zarejestrował 14,4 tys. wniosków o azyl.",,
Wybuch wulkanu w Gwatemali. Słup lawy wyższy niż Pałac Kultury,"Strumieniami lawy, tryskającymi na 400 metrów w górę, wystrzelił 26 razy w ciągu ostatniej doby jeden z najaktywniejszych wulkanów Ameryki Środkowej Volcan de Fuego, czyli Wulkan Ognia. Liczy on
3763 metry wysokości i znajduje się 50 km od stolicy Gwatemali.","Według sobotniego biuletynu gwatemalskiego Krajowego Instytutu Sejsmologii i Wulkanologii, nocą na zboczach wulkanu widoczne są świecące „rzeki lawy”, długie na 300 do 400 metrów. Widać je z odległości wielu kilometrów.Ciągle aktywny Kolos wśród środkowoamerykańskich wulkanów, nieprzerwanie aktywny co najmniej od czasów konkwisty, znajduje się w górskim departamencie Quezaltenango.Niezbyt daleko, na płaskowyżu o tej samej nazwie, na wysokości 2 tys. metrów nad poziomem morza, św. Jan Paweł II celebrował 6 marca 1983 roku mszę świętą dla pół miliona wiernych - w większości gwatemalskich Indian, przybyłych tu na spotkanie z papieżem z całego kraju. ",,
W poniedziałek prezydent powoła rząd premiera Morawieckiego?,W poniedziałek w godzinach popołudniowych prezydent Andrzej Duda powoła rząd desygnowanego na premiera Mateusza Morawieckiego – dowiedziała się nieoficjalnie PAP w Kancelarii Prezydenta.,"Zgodnie z konstytucją prezydent powołuje premiera wraz z pozostałymi członkami rządu w ciągu 14 dni od przyjęcia dymisji poprzedniego gabinetu i odbiera przysięgę od członków nowo powołanego rządu. Po powołaniu nowy premier ma dwa tygodnie na przedstawienie Sejmowi programu działania Rady Ministrów (exposé) z wnioskiem o udzielenie jej wotum zaufania.Wotum zaufania dla rządu Morawieckiego zaplanowano na wtorek. W czwartek premier Beata Szydło złożyła komitetowi politycznemu PiS rezygnację z pełnionej przez siebie funkcji, została ona przyjęta; komitet wysunął na stanowisko premiera kandydaturę Mateusza Morawieckiego. Z nieoficjalnych informacji PAP wynika, że Szydło ma zostać wicepremierem, a reszta zmian w rządzie nastąpić w styczniu. Według nieoficjalnych informacji PAP po uroczystości w Pałacu Prezydenckim odbyła się „długa rozmowa” prezydenta, Morawieckiego, prezesa PiS Jarosława Kaczyńskiego oraz szefa gabinetu prezydenta Krzysztofa Szczerskiego. Rozmowa dotyczyła możliwych zmian na stanowiskach ministrów oraz współpracy Kancelarii Prezydenta RP z nowym gabinetem. Źródła PAP w Kancelarii Prezydenta informują, że szef gabinetu prezydenta otrzymał propozycję objęcia stanowiska ministra spraw zagranicznych w rządzie Morawieckiego. Rozmowy mają być kontynuowane, najprawdopodobniej w poniedziałek.",,
„Bratnia Ukraina walczy o niepodległość”. Łukaszenka oddala się od Rosji,"– Dostaliśmy niepodległość bardzo tanio: wszystkie narody walczyły, dziś walczy nasza bratnia Ukraina. Nie możemy dopuścić do tego, abyśmy teraz musieli walczyć o niepodległość – przyznał prezydent Białorusi Aleksandar Łukaszenka.","Podczas spotkania z pracownikami oświaty Łukaszenka był niezwykle ostrożny i nie powiedział wprost kto zagraża Białorusi.– Jesteśmy pokojowym narodem. Zapewne Bóg postawił przed nami te trudne zadania, abyśmy odczuwali co to takiego niepodległość. Pokonać to wszystko możemy tylko jednocząc się – podkreślił.W ocenie Łukaszenki najważniejszy obecnie kierunek walki o zachowanie białoruskiej niepodległości „przebiega przez gospodarkę”. – Nie w sferze militarnej i nie politycznej – zaznaczył prezydent.Przyjazne gestyW ostatnich miesiącach, szczególnie po wygranych ubiegłorocznych wyborach prezydenckich, Łukaszenka wykonuje przyjazne gesty w kierunku Unii Europejskiej. Media zwracają również uwagę, że podczas czerwcowej wizyty Władimira Putina w Mińsku zachowywał pewien dystans.",,
Faktura dla Srebrnej z pirackiego oprogramowania? „Firma Nuneaton nie jest klientem Comarch”,"Ze skanu dokumentu zamieszczonego w czwartek w „Gazecie Wyborczej” wynika, że firma Nuneaton wystawiła fakturę spółce Srebrna, korzystając z oprogramowania Comarch ERP Optima. PAP dowiedziała się, że Nuneaton nie posiada i nie posiadał licencji na korzystanie z tego oprogramowania.","Dyrektor ds. komunikacji Comarch Marek Wiśniewski poinformował, że firma Nuneaton „nie jest klientem Comarch i nie zakupiła systemu Comarch ERP Optima ani bezpośrednio, ani pośrednio”. – Prowadzimy pełną ewidencję posiadaczy tego oprogramowania – podkreślił.„Gazeta Wyborcza” ujawniła w czwartek fakturę z czerwca 2018 roku, którą wystawiła spółka Nuneaton powołana przez spółkę Srebrna specjalnie do budowy bliźniaczych wieżowców w centrum Warszawy. Jak podał dziennik, w sumie z podatkiem VAT austriacki biznesmen Gerald Birgfellner, który kierował Nuneatonem, domaga się od Srebrnej 1 mln 580 tys.Gazeta podkreśla, że jest to jedna z czterech faktur, którą miał wystawić Birgfellner. Według jej ustaleń, to właśnie brakiem faktur prezes PiS Jarosław Kaczyński miał uzasadniać odmowę wypłaty należnych Austriakowi pieniędzy. Gazeta dodała, że oryginały wszystkich faktur ma prokuratura.Srebrna oświadczyła w czwartek, że nigdy nie otrzymała faktury przedstawionej przez dziennik. „Po zapoznaniu się z opublikowaną w mediach fakturą nr FA/4/2018 z dnia 14 czerwca 2018 r. uprzejmie informuję, że nie została ona doręczona spółce i nie była przedmiotem księgowania. Jej treść wskazuje na próbę sfiskalizowania kosztów, które dotąd nie były przedmiotem sprawozdania (art. 740 k.c.) ze strony osoby podającej się za zleceniobiorcę. Spółka kwestionuje jakiejkolwiek roszczenia ze strony pana Birgfellnera, który w dniu 26.07.2018 r. złożył rezygnację z zarządu Nuneaton Sp. z o.o. Do dalszego wyjaśnienia pozostawiamy kwestię odprowadzenia podatku od towarów i usług do właściwego urzędu skarbowego w Warszawie” – napisała w oświadczeniu prezes spółki Srebrna Małgorzata Kujda.",,
"Niemcy wypłacą odszkodowania osobom, które zbiegły z III Rzeszy jako dzieci","Niemcy wypłacą jednorazowe odszkodowania uchodźcom, głównie Żydom, których ewakuowano z hitlerowskich Niemiec jako dzieci – poinformowała Konferencja ds. Żydowskich Roszczeń Materialnych wobec Niemiec z siedzibą w Nowym Jorku.","Według niej niemiecki rząd zgodził się wypłacić po 2,5 tys. euro nadal żyjącym spośród około 10 tys. osób, które zdołały zbiec z III Rzeszy do Wielkiej Brytanii w ramach akcji Kindertransport, rozpoczętej dokładnie 80 lat temu. Jak się przypuszcza, obecnie żyje jeszcze około tysiąca uratowanych, z czego około połowy w Wielkiej Brytanii. Odszkodowania uważa się za „symboliczne uznanie ich cierpień” – zaznaczył negocjator Konferencji Greg Schneider. Jak powiedział agencji Associated Press, „niemal we wszystkich przypadkach rodzice, którzy pozostali, zginęli w obozach koncentracyjnych w Holokauście, a ich dzieci miały wstrząsające problemy psychologiczne”. Po znanym jako noc kryształowa pogromie niemieckich Żydów w listopadzie 1938 r. brytyjski rząd zgodził się przyjąć bliżej nieokreśloną liczbę żydowskich dzieci jako uchodźców z hitlerowskich Niemiec i zaanektowanych przez nie terytoriów.",,
"Czarnecki: Timmermans uznał, że coś się w Polsce zmieniło","– Wiceszef KE Frans Timmermans przyjechał do naszego kraju, ponieważ uznał, że coś się w Polsce zmieniło – ocenił europoseł PiS Ryszard Czarnecki w programie „Kwadrans polityczny” TVP1. Jak dodał, Polska powinna zawrzeć kompromis z UE do początku maja.","Wiceszef  KE Frans Timmermans składa w poniedziałek wizytę w Warszawie. Spotka się m.in. z premierem Mateuszem Morawieckim, szefem MSZ Jackiem Czaputowiczem, szefem gabinetu prezydenta Krzysztofem Szczerskim, I prezes SN Małgorzatą Gersdorf, a także prezes TK Julią Przyłębską.              Czarnecki odniósł się do wypowiedzi Timmermansa, który – według europosła PiS – mówił, że nie przyjedzie do Polski, dopóki polscy politycy nie zrobią porządku z zastrzeżeniami Komisji Europejskiej. – A więc okazuje się, że Frans Timmermans uznał – samym faktem przyjazdu, wizyty – że coś się w Polsce zmieniło – powiedział Czarnecki. Jak podkreślił, „wszystkie znaki na niebie i ziemi” wskazują na to, że kompromis Polski z KE jest realny. „Jest pewność, że Tusk nie wygra”               Czarnecki pytany był również o powrót do polskiej polityki szefa Rady Europejskiej, b. premiera Donalda Tuska. – Myślę, że Polacy dobrze pamiętają lata Platformy i tej polityki, która się wiąże z aferami. Jestem przekonany, że Donald Tusk do polskiej polityki wróci tylko wtedy, kiedy będzie miał stuprocentową pewność, że wybory wygra, a ja uważam, że jest stuprocentowa pewność, że ich nie wygra – ocenił.              Pod koniec marca w wywiadzie dla TVN24 Donald Tusk stwierdził, że po zakończeniu kadencji szefa Rady Europejskiej na pewno nie pójdzie na emeryturę. – W 2019 r. będę tutaj i niech nikt nie myśli, że będę oglądał wyłącznie telewizję czy grał w piłkę z wnukami, chociaż z całą pewnością będę o tym pamiętał – podkreślił. ",,
Konferencja bliskowschodnia: Warszawę czekają utrudnienia w ruchu [INFOGRAFIKA],Duże utrudnienia mogą spotkać mieszkańców Warszawy w związku z organizacją konferencji bliskowschodniej 13 i 14 lutego. Część ulic zostanie wyłączona z parkowania.,"Główne spotkania w ramach konferencji bliskowschodniej odbędą się na Zamku Królewskim i na Stadionie Narodowym. Udział potwierdziło 60 państw, w tym 11 z Bliskiego Wschodu. Współorganizatorem konferencji są Stany Zjednoczone. Do Warszawy już przyleciał Mike Pompeo, będzie też wiceprezydent Mike Pence. Przyjazd kilkudziesięciu delegacji to duże utrudnienia w ruchu w Warszawie. Plac Zamkowy będzie niedostępny, kierowcy nie będą też mogli zostawić samochodu w jego okolicach. Na części ulic zakazy zaczęły obowiązywać już we wtorek. – W samej Warszawie będzie zwiększona liczba policjantów i funkcjonariuszy innych służb – mówi rzecznik Komendanta Głównego Policji Mariusz Ciarka. Policja przygotowuje się do zabezpieczenia kilkunastu manifestacji, które mają się odbyć w związku z konferencją.",,
Fałszywy róg z włosia konia może ocalić nosorożce,Opracowany przez naukowców z Oxford University sposób wytwarzania fałszywego rogu z końskiego włosia może pomóc ocalić nosorożce przed wyginięciem – informuje pismo „Scientific Reports”.,"Sproszkowany róg nosorożca stosowany jest w tradycyjnej azjatyckiej medycynie jako afrodyzjak oraz lek na różne choroby. Jego wysoka cena sprawia, że kłusownicy nie tylko zabijają coraz rzadsze nosorożce, ale nawet kradną wypchane głowy tych ssaków z muzeów. Z naukowego punktu widzenia leczenie rogiem nie ma sensu – jego skład jest taki sam, jak paznokci czy włosów. Aby zwiększyć zyski i uwiarygodnić stare przesądy, handlarze często mieszają zmielony róg ze sproszkowaną Viagrą.Chcąc ocalić nosorożce, naukowcy z Oxfordu proponują zalać rynek podróbkami ich rogu, które byłyby łatwe w produkcji i tanie, a jednocześnie trudne do odróżnienia od oryginału.Róg nosorożca nie jest rogiem w tradycyjnym sensie (jak róg krowy). W rzeczywistości to wyrastająca z grzbietu nosa zwierzęcia zbita kępka włosów sklejonych wydzieliną gruczołów łojowych.Aby stworzyć podobną strukturę, naukowcy spoili włosy z końskiego ogona kolagenem z jedwabiu. Powstały falsyfikat ma wygląd i wiele istotnych cech oryginału, zatem powinien być wystarczająco wiarygodny, aby oszukać większość nabywców. Odpowiedni kształt wyrobu łatwo osiągnąć używając formy w kształcie prawdziwego rogu.",,
Walczą o liberalizację ustawy dot. aborcji,Światowy Dzień Działania na Rzecz Dostępnej i Legalnej Aborcji obchodzony jest w piątek. Z tej okazji zwolennicy legalizacji aborcji apelują o zmianę ustawy regulującej dopuszczalność przerywania ciąży.,"Apel wystosowały organizacje pozarządowe i partie polityczne – Federacja na Rzecz Kobiet i Planowania Rodziny, Inicjatywa Obywatelska Tak dla Kobiet, Partia Kobiet, Ruch Palikota, Partia Zieloni 2004, Lewica 24 i SLD. Przekonują, że obowiązujące od 1993 r. w Polsce prawo jest fikcją – oficjalnie dokonuje się tylko ok. 500 aborcji rocznie, podczas gdy organizacje pozarządowe szacują, że realna liczba zabiegów, dokonywanych w podziemiu aborcyjnym lub za granicą to ok. 150 tys.Zdaniem organizacji, dostęp do legalnej aborcji utrudnia nadużywanie przez lekarzy klauzuli sumienia i brak skutecznego mechanizmu odwoławczego w przypadku odmowy przeprowadzenia zabiegu. W swoim piśmie podkreślają, że choć rząd deklaruje, że zależy mu na ograniczeniu liczby zabiegów, nie robi nic, by pomóc swoim obywatelkom i ich partnerom w podejmowaniu świadomych decyzji rodzicielskich: antykoncepcja jest kosztowna i trudno dostępna, a w większości szkół nie ma rzetelnej edukacji seksualnej.ZaproszenieWszystkich, którzy popierają postulaty legalnej aborcji, antykoncepcji dofinansowanej z budżetu państwa i rzetelnej edukacji seksualnej w szkołach,  organizacje zaprosili do udziału w piątkowej Warszawskiej Masie Krytycznej. Zgodnie z obowiązującymi obecnie przepisami aborcji można dokonywać, gdy ciąża stanowi zagrożenie dla życia lub zdrowia kobiety, jest duże prawdopodobieństwo ciężkiego i nieodwracalnego upośledzenia płodu albo nieuleczalnej choroby zagrażającej jego życiu lub gdy ciąża jest następstwem czynu zabronionego.Sejmowa debataW środę w Sejmie odbyła się debata nad dwoma projektami ustaw, które miały zmienić prawo w tej kwestii. Projekt Ruchu Palikota przewiduje prawo do przerwania ciąży bez ograniczeń do 12. tygodnia, wprowadzenie edukacji seksualnej od pierwszej klasy szkoły podstawowej oraz refundację środków antykoncepcyjnych. Z kolei projekt Solidarnej Polski wprowadza zakaz przerywania ciąży w przypadkach, gdy występuje duże prawdopodobieństwo ciężkiego upośledzenia płodu albo nieuleczalnej choroby (autorzy nazywają to „aborcją eugeniczną”). Głosowanie nad projektami zaplanowane jest na następne posiedzenie Sejmu. Podczas dyskusji żaden z nich nie uzyskał poparcia wszystkich klubów.",,
"Prof. Paruch: PiS wygrało teraz w pokoleniu, które wyniosło do władzy Tuska","PiS wygrało wybory w przytłaczającej większości okręgów, w pięciu tylko przegrało. Dzięki kampanii wyborczej, realizowanej przez prezesa Jarosława Kaczyńskiego na PiS zagłosowało osiem milionów ludzi. PiS wygrało we wszystkich pasmach pokoleniowych, także w tym najtrudniejszym dla PiS 40+. To było to pokolenie, które wyniosło do władzy Donalda Tuska w latach 2007 i 2011. To są istotne zmiany, które będą miały wpływ na legitymizację społeczną władzy – powiedział w programie „#Jedziemy” w TVP Info prof. Waldemar Paruch, szef Centrum Analiz Strategicznych w KPRM.",,,
"„Bądźmy razem, okazując sobie życzliwość”. Życzenia świąteczne od pary prezydenckiej",Życzenia pogodnych i ciepłych chwil złożyła Polakom z okazji Świąt Wielkanocnych para prezydencka. Andrzej Duda i Agata Kornhauser-Duda zachęcili do włączania się w akcje charytatywne i pozdrowili Polaków mieszkających za granicą.,"– Zbliżają się Święta Wielkanocne. To czas radości i nadziei, czas spędzany w gronie rodziny i najbliższych, czas, w którym chcemy być razem, by dzielić się dobrem i miłością – powiedział prezydent w życzeniach świątecznych opublikowanych w internecie.– Z tej okazji chcemy życzyć Państwu wielu pogodnych i ciepłych chwil. Niech te dni upłyną Państwu w serdecznej atmosferze. Bądźmy w tym wyjątkowym, świątecznym czasie razem, okazując sobie życzliwość – dodała Agata Kornhauser-Duda.Para prezydencka podkreśliła, aby pamiętać o tych, którzy święta spędzają samotnie, i o tych, którzy potrzebują naszej pomocy. – Włączajmy się w wielkanocne akcje charytatywne. Niech w tych dniach na każdym kroku towarzyszą nam serdeczność i uśmiech – zaapelowali.Andrzej Duda i Agata Kornhauser-Duda skierowali też „szczególne pozdrowienia do Polaków, którzy mieszkają z dala od Ojczyzny, i żołnierzy oraz funkcjonariuszy pełniących służbę na misjach”. – Wszystkim naszym Rodakom w kraju i za granicą życzymy radosnych Świąt Zmartwychwstania Pańskiego – zakończyła życzenia para prezydencka.",,
„Nowa faza”. Trump spotkał się z Junckerem,"Gospodarka zdominowała rozmowy prezydenta USA Donalda Trumpa z szefem Komisji Europejskiej Jean-Claude'em Junckerem. Trump powiedział po spotkaniu, że relacje między USA i Unią Europejską wkraczają w „nową fazę” i zapowiedział podjęcie negocjacji handlowych. Waszyngton ma wstrzymać się do tego czasu z kolejnymi taryfami.","Juncker, któremu towarzyszy komisarz UE do spraw handlu Cecilia Malmstroem, udał się do USA, by zapobiec eskalacji sporu handlowego między Unią Europejską a Ameryką, w związku z nałożeniem przez administrację Trumpa na kraje UE taryf celnych.Po spotkaniu z prezydentem szef KE powiedział dziennikarzom, że rozmowa była produktywna i że „zawarł porozumienie”. – Określiliśmy szereg obszarów do wspólnej pracy, zmierzającej do całkowitego zniesienia ceł na dobra przemysłowe – wskazał Juncker. Dodał, że strony uzgodniły wzmocnienie współpracę w dziedzinie energetyki.Unikną wojny handlowejTrump podkreślił, że porozumienie to pozwoli na „zredukowanie biurokracji w handlu”. Telewizja CNBC oceniła, że prezydent uzyskał ustępstwa od UE, które mogą pozwolić na uniknięcie wojny handlowej.Trump powiedział podczas konferencji prasowej po spotkaniu w Białym Domu, że Unia zgodziła się na „natychmiastowe” zwiększenie importu amerykańskiej soi i gazu skroplonego (LNG) oraz obniżenie taryf w sektorze przemysłowym. Dodał, że uzgodniono, iż USA i UE będą starały się wypracować politykę „zero taryf, zero subsydiów” na dobra przemysłowa spoza sektora motoryzacji.– Będziemy też pracowali nad zmniejszeniem barier i zwiększeniem handlu w zakresie usług, (produktów) chemicznych, farmaceutycznych, medycznych oraz soi – oznajmił. Dodał, że porozumienie z Unią doprowadzi do większej zamożności USA i UE oraz sprawi, że handel między stronami będzie bardziej zrównoważony. Grupa robocza zajmie się handlemOznajmił też, że wraz z Junckerem podjął decyzję o utworzeniu specjalnej grupy roboczej, która będzie się zajmowała kwestiami handlu. – Zaczniemy negocjacje handlowe, rozwiążemy sprawę ceł na aluminium i stal oraz taryf odwetowych – dodał. – Był to wielki dzień dla wolnego i uczciwego handlu, naprawę bardzo wielki dzień – podkreślił. Wskazał też, że będzie pracował wraz z Unią nad zreformowaniem Światowej Organizacji Handlu (WTO).W Kongresie USA wielu Republikanów jest przeciwnych polityce celnej Trumpa. Eksperci obawiają się też, że odbije się ona fatalnie na zyskach i rozwoju amerykańskich korporacji, dynamice gospodarczej i rynkach. W lipcu Senat przyjął (88 do 11 głosów) niewiążącą rezolucję popierającą plan, zgodnie z którym Kongres miałby odebrać prezydentowi prawo do zajmowania się polityką celną.Państwa Wspólnoty, szczególnie te nastawione na eksport również są zaniepokojone polityką handlową Trumpa. Wprowadzone przez USA wysokie cła importowe na stal i aluminium już zagrażają dziesiątkom tysięcy miejsc pracy w Unii.",,
Francuski minister finansów: Polska jednym z najsilniejszych państw UE,"Zbliża się wizyta prezydenta Francji Emmanuela Macrona w Polsce. To bardzo ważna wizyta dla nas, dla naszej wspólnej historii. Polska jest dla nas bardzo ważna, jest obecnie w gronie najsilniejszych państw Unii Europejskiej – mówił w Davos minister gospodarki i finansów Francji Bruno Le Maire.","Francuski minister spotkał się z premierem Morawieckim w Davos. Jak informował KPRM, tematem spotkania były polsko-francuskie relacje gospodarcze, rozwój przemysłu w UE, w tym m.in. produkcji baterii do samochodów elektrycznych.  Rozmawiano również o negocjacjach Wieloletnich Ram Finansowych i bieżących wyzwaniach z zakresu międzynarodowej polityki handlowej.  Le Maire i Morawiecki wzięli również udział w panelu ekonomicznym w Polish House w Davos. Francuski minister zaznaczał, że Polska jest jednym z „najsilniejszych państw w Unii Europejskiej”. Zapewniał też, że prezydent Francji, który na początku lutego ma przylecieć do Polski, odbędzie „bardzo ważną” wizytę.  Wizyta Macrona w Polsce będzie pierwszą od 2013 r. Prezydent Francji miał pojawić się w kwietniu zeszłego roku, ale wizyta została odwołana.",,
"„Myślałem, że to żart”. Internet reaguje na kandydaturę Jachiry","„Wśród sekty ma silną pozycję, spore zasięgi”. „Schetyna puszcza oko do jej wielbicieli. To jak karmienie ćpunów narkotykami”. Szambo PO się powiększa” „Już zdobyła dla PiS kilka tysięcy głosów” – internauci różnią się co do przewidywań wpływu kandydatury Klaudii Jachiry na wynik wyborczy KO. Sam fakt przyznania jej miejsca na liście jest jednak oceniany negatywnie.","Klaudia Jachira jest jednym z kilku kandydatów KO spoza pierwszych miejsc, których Grzegorz Schetyna wymienił podczas prezentacji „jedynek” swojego ugrupowania. W podobny sposób przewodniczący Platformy Obywatelskiej wyróżnił m. in. Katarzynę Lubnauer (szefową Nowoczesnej) czy Iwonę Hartwich (liderkę protestu niepełnosprawnych w Sejmie).  Jachira kandydowała już do Sejmu w 2015 r. z listy Nowoczesnej, ale bez powodzenia. Stała się znana dopiero potem, gdy zaczęła publikować filmy krytykujące – i atakujące – nowe władze. Inni uważają, że KO straci na kandydaturze Klaudii Jachiry. ",,
Samuel Pereira: Epoka Donalda Tuska się skończyła,"– Zabrakło klimatu dla Donalda Tuska, żeby aktywnie wrócić do polskiej polityki – ocenił szef portalu tvp.info Samuel Pereira, nawiązując do słów „taki mamy klimat” byłej minister transportu w rządzie PO-PSL, Elżbiety Bieńkowskiej. Zdaniem Pereiry „tego klimatu nie było również w Koalicji Obywatelskiej”.","W rozmowie z Radiem Plus Samuel Pereira wskazał, że sam lider Platformy Obywatelskiej Grzegorz Schetyna „budował nieprzyjazny grunt dla powrotu Tuska”. – A w obecnej sytuacji w Polsce nie da się prowadzić kampanii bez struktur partyjnych – podkreślił szef naszego portalu.  Donald Tusk ogłaszając swoją decyzję o rezygnacji z kandydowania w wyborach prezydenckich w 2020 r. tłumaczył, że jego kandydatura byłaby „obciążona bagażem trudnych, niepopularnych decyzji”, co utrudniłoby ewentualną wygraną. Pereira przypomniał w tym kontekście, że  właśnie Grzegorz Schetyna odcinał się od najbardziej krytykowanych posunięć rządu PO-PSL, a więc podniesienia wieku emerytalnego i przejęcia środków z OFE.  Zdaniem dziennikarza bagażem niepopularnych decyzji rządów PO-PSL będzie w jakimś stopniu obciążony każdy kandydat wywodzący się z tej ekipy, czy to np. Rafał Trzaskowski, minister w rządzie Donalda Tuska, czy Władysław Kosiniak-Kamysz, główny odpowiedzialny za podniesienie wieku emerytalnego",,
"Strzelanina na przyjęciu z grillem. Osiem osób rannych, jedna nie żyje","Osiem osób zostało rannych, w tym jedna śmiertelnie, w trakcie strzelaniny, do której doszło na przyjęciu z grillem w zachodniej części Baltimore.","Według lokalnego oddziału Fox News do strzelaniny doszło w trakcie przyjęcia na świeżym powietrzu. Policja poinformowała, że wszystkie ofiary to osoby dorosłe.Ciało jedynej ofiary śmiertelnej strzelaniny zostało odnalezione za kościołem, przecznicę od miejsca zajścia.Komisarz policji w Baltimore Michael Harrison powiedział, że dowody na miejscu zdarzenia wskazują, że ogień otworzyła jeszcze jedna osoba, prawdopodobnie w odpowiedzi na atak strzelca.Przyczyny strzelaniny są na razie nieznane. Policja nadal poszukuje napastnika.",,
Sicarios porwali pacjenta ze szpitala. Znaleziono rozczłonkowane zwłoki [WIDEO],"Do meksykańskich mediów wypłynęło szokujące nagranie, na którym grupa zamaskowanych i uzbrojonych napastników wtargnęła do jednego ze szpitali i porwała pacjenta. Rozczłonkowane zwłoki mężczyzny znaleziono później w pobliskiej miejscowości.","Do incydentu doszło w szpitalu w mieście Salvatierra w stanie Guanajuato. Kilku uzbrojonych sicarios, czyli płatnych zabójców, weszło do szpitala, sterroryzowało strażnika i przedostało się do jednej z sal.Gdy jeden z napastników trzymał strażnika na muszce, jego towarzysze wyprowadzili upatrzonego pacjenta, po czym wszyscy uciekli z budynku – relacjonuje agencja prasowa Aristegui Noticias.Zmasakrowane zwłoki mężczyzny zostały później znalezione w sąsiedniej miejscowości. Policja wszczęła dochodzenie w sprawie zbrodni. Na razie nie wiadomo, kim byli napastnicy ani dlaczego obrali za cel tego konkretnego mężczyznę.Media wskazują, że do podobnych incydentów doszło w dwóch innych szpitalach w Juventino Rosas oraz Apaseo el Grande. Z obu porwano pacjentów, którzy zostali następnie zastrzeleni.",,
"Eksplozje w arsenale na Ukrainie. Wielka ewakuacja, zamknięta przestrzeń powietrzna","Zdarzenie miało miejsce w Kalinówce nieopodal Winnicy, leżącej w centralnej części Ukrainy. We wtorek późnym wieczorem doszło tam do eksplozji największego w tym kraju składu amunicji. Informację i zdjęcia otrzymaliśmy na platformę Twoje Info.","– Policja otrzymała zgłoszenie o eksplozjach około godz. 22 czasu lokalnego. Ustalono, że wybucha skład pocisków artyleryjskich. Służby ewakuują mieszkańców okolicznych wiosek – powiedział we wtorek „Ukraińskiej Prawdzie” rzecznik policji Jarosław Trakało.Z relacji dziennika wynika, że elementy pocisków osiągały samą Winnicę.Widz TVP Info we wtorek w nocy relacjonował, że ewakuowano także znaczną część miasta oraz wstrzymano ruch pociągów. Pożar objął jedną ze szkół i wiele budynków. Reuters donosi, że władze ewakuowały 24 tysiące osób, zamknęły przestrzeń powietrzną nad regionem. Na miejscu pojawił się premier Wołodymyr Hrojsman. Stwierdził, że za zdarzeniem stoją „zewnętrzne czynniki”. Arsenał w Kalinówce zawiera 188 tys. ton amunicji, łącznie z systemami artylerii rakietowej BM-30 Smiercz kalibru 300 mm oraz BM-27 Uragan.",,
"Glapiński komentuje atak na NBP. „Możliwe jest wszystko, nawet finansowy zamach stanu”","– Siły polityczne, które chcą powrócić do władzy, myślą o zapewnieniu swojej dominacji już „na zawsze”. Ma im to umożliwić wejście Polski do strefy euro. Ale bez zmiany prezesa banku centralnego nie będzie to ani łatwe, ani proste, ani szybkie – mówi w wywiadzie dla tygodnika „Sieci” prezes NBP Adam Glapiński.","Jego zdaniem za próbą uwikłania NBP w tzw. aferę KNF stoją właśnie siły, które chcą jak najszybciej wprowadzić Polskę do strefy euro. Zwraca uwagę, że „ktoś jednak dał sygnał, by sprawę KNF rzucić na stół właśnie teraz, siedem miesięcy po nagraniu”.– Po raz pierwszy od początków transformacji tak mocno i na taką skalę próbowano zaatakować Narodowy Bank Polski – podkreśla Glapiński. – To sprawa, która musi zastanawiać i która może mieć głębsze przyczyny – dodaje. Według niego jedną z takich przyczyn może być - inspirowane przez największe kraje UE – „wciągnięcie Polski do strefy euro”. Jak zaznacza Glapiński, „nawet bez wprowadzenia euro opozycja – gdyby wygrała wybory – mogłaby szybko próbować rozwiązania pośredniego, znanego z Bułgarii czy Danii. Chodzi o stałe powiązanie euro ze złotym”. – To można zrobić bez zmiany konstytucji. Sądzę, że taki jest właśnie plan. Konsekwencje będą prawie takie same jak przy wprowadzeniu euro, a więc dla Polski fatalne. Możliwe jest wszystko, nawet coś, co można nazwać finansowym zamachem stanu – zwrócił uwagę prezes NBP.– Nieprzypadkowo partie opozycyjne umieściły wejście do strefy euro jako drugi punkt swojego programu, zaraz po „depisyzacji”. Dla nowej partii Ryszarda Petru to także rzecz najważniejsza. Wszyscy poprzedni prezesi NBP również wspierają ten kierunek, włącznie z moim bezpośrednim poprzednikiem, który w czasie pełnienia funkcji był stanowczo przeciw, a teraz nagle zmienił zdanie – zaznaczył Glapiński. Wejście do strefy euro, zdaniem prezesa NBP, spowodowuje też, że „prawie całkowicie stracimy suwerenność polityki finansowej, a całkowicie monetarnej”. Skorzystają na tym „wielkie banki, wielkie instytucje, głównie zagraniczne, którym spadną koszty transakcyjne”. Natomiast „straciliby ludzie, którzy dużą część dochodów wydają na dobra podstawowe”, a „nasza gospodarka stałaby się mniej konkurencyjna”. Zdaniem Glapińskiego wejście do strefy euro miałoby ekonomiczny sens, „gdybyśmy osiągnęli np. 80 proc. niemieckiego poziomu rozwoju”.Glapiński, pytany o inne powody, dla których Leszek Czarnecki uruchomił właśnie teraz tzw. aferę KNF, odpowiedział, że ma „swoją koncepcję, ale z racji pełnionej funkcji nie mogę o niej mówić”. Zapewnił również, że z Leszkiem Czarneckim spotkał się jako prezes NBP tylko raz, oficjalnie, w obecności szefa KNF Marka Chrzanowskiego.Glapiński dodał także, że Marka Chrzanowskiego zna dopiero od trzech lat. – Jesteśmy z jednej uczelni, ale tam się nie spotykaliśmy - on pracuje w Katedrze Polityki Gospodarczej, ja jestem szefem katedry Ekonomii Politycznej i Historii Myśli Ekonomicznej. A to trochę inne światy. Nie byłem też promotorem jego pracy magisterskiej ani doktorskiej, nie występowałem w przewodzie habilitacyjnym jako recenzent lub członek komisji habilitacyjnej. Wszystkie te fakty są ogólnie dostępne – mówi prezes NBP dla „Sieci”.",,
Gospodarka i relacje z UE. Przewidywane punkty exposé premiera,"Mateusz Morawiecki we wtorek wygłosi w Sejmie swoje exposé, po którym odbędzie się głosowanie nad wotum zaufania dla rządu. Przemówienie szefa rządu rozpocznie się prawdopodobnie o godz. 10.10 – informuje w poniedziałek „Gazeta Polska Codziennie”.","Minister Edukacji Narodowej Dariusz Piontkowski w rozmowie z „GPC” podzielił się swoimi spekulacjami dotyczącymi tego, czego mogłoby dotyczyć exposé premiera. – Na pewno premier wyznaczy kierunki działania na najbliższe cztery lata. Można spodziewać się tego, że sprawy gospodarcze zajmą ważne miejsce, także relacje z Unią Europejską, bo przed nami przecież dyskusja na temat kształtu budżetu na kolejną perspektywę unijną. Spodziewam się także poruszenia spraw światopoglądowych, zapewnienia tego, że będziemy starali się podtrzymać tradycyjny model społeczny oraz patriotyczny, w tym położenie nacisku na patriotyczne wychowanie młodzieży. Myślę, że to będą najważniejsze elementy – powiedział  szef MEN. Gazeta przytacza wypowiedź rzecznika rządu Piotra Müllera, który zapowiedział w Polsat News, że premier Mateusz Morawiecki nie ma zamiaru bić rekordu długości exposé. – Nie będziemy bić rekordu Donalda Tuska z 2007 r., bo jak się okazało, długość exposé nie przeszła później w jakość rządzenia. Dlatego my w tym kierunku nie idziemy – zapewnił. Gazeta zauważa, że najdłuższe exposé w ostatnich 30 latach wygłosił właśnie Donald Tusk. W 2007 r. jego przemówienie trwało ponad trzy godziny.",,
Trump przyleci do Polski w grudniu? „Bardzo chce przyjechać”,"Prezydent USA Donald Trump mógłby przyjechać do Polski „podczas załatwiania różnych spraw w Europie” – ocenił podczas pobytu w Nowym Jorku prezydent Andrzej Duda. Nie wykluczył, że mogłoby to nastąpić przy okazji grudniowego szczytu NATO w Londynie.","Podczas briefingu Duda, który w poniedziałek spotkał się z Trumpem, został zapytany przez PAP, czy znany jest już termin wizyty prezydenta USA w Polsce. – Pan prezydent Trump i wczoraj publicznie, i w rozmowie ze mną mówił, że bardzo chce przyjechać do Polski i ma nadzieję, że stanie się to w najbliższym czasie. Natomiast szczegółowy termin nie został wskazany – odpowiedział Duda.– Trzeba być realistą i powiedzieć tak: podejrzewam – ale powtarzam, nie ma takiego sygnału ze strony amerykańskiej, to są moje domysły – że w związku z załatwianiem różnych spraw w Europie mógłby przyjechać także do Polski – podkreślił.Dopytywany, czy mogłoby to nastąpić podczas planowanego na grudzień szczytu NATO w Londynie, powiedział: „Nie mogę tego wykluczyć, natomiast nie było w ogóle rozmowy na temat szczegółowego terminu”.Prezydent został też zapytany, czy Polska była proszona o przyłączenie się do tworzonej przez USA koalicji antyirańskiej. – W ogóle nie było na ten temat rozmowy – podkreślił Duda. Przypomniał, że Trump pochwalił nawet domniemaną inicjatywę Iranu w sprawie działań pokojowych w Jemenie, o którą pytała go amerykańska dziennikarka. – Nie było w ogóle mowy o jakichkolwiek działaniach czy jakichkolwiek planach działań zbrojnych, jeśli chodzi o Iran – zaznaczył.Pytany o komunikat Białego Domu, z którego wynikało, że podczas poniedziałkowej rozmowy prezydentów Polski i USA pojawi się też temat gazociągu Nord Stream 2, Duda powtórzył, że Polska jest przeciwna tej inwestycji i uważa ją za wymierzoną w bezpieczeństwo gazowe w Europie. Wbrew interesom Polski– Z tego punktu widzenia po prostu nie rozumiemy tej inwestycji, uważamy, że nie jest ona w interesie państw europejskich. Absolutnie jest ona wbrew interesom Polski, wbrew interesom Ukrainy, Słowacji. Bylibyśmy najbardziej zadowoleni, gdyby ta inwestycja została zatrzymana i na ten temat też rozmawialiśmy z prezydentem USA. Natomiast to, jakie decyzje zapadną w Stanach Zjednoczonych, jakie decyzje podejmie prezydent Trump, to już polityka amerykańska – wskazał.Przyznał, że rozmowa dotyczyła także ewentualnych sankcji USA w kontekście tego gazociągu. – Oczywiście trzeba sobie zdawać sprawę, że to jest zawsze kosztowne gospodarczo, nie tylko w jedną stronę, ale także w obie strony, więc to są decyzje, które nie są łatwe – zaznaczył polski prezydent.Duda przekazał, że miał możliwość odbyć nieplanowaną rozmowę z prezydentem Ukrainy Wołodymyrem Zełenskim i spotkać się „na chwilę” z prezydentem Brazylii Jairem Bolsonaro. – Ponowiłem moje zaproszenie dla niego do Polski. Powiedział, że się do nas wybierze, tak że możemy spodziewać się wizyty brazylijskiego prezydenta – powiedział. Zaznaczył, że to dobra wiadomość, bo Polska chciałaby, aby kraje Ameryki Południowej bardziej otworzyły się na polskie firmy i polskie produkty.",,
Nie dajmy się uśpić [OPINIA],"Po wyborach do Parlamentu Europejskiego pojawiły się pierwsze mapki, na których województwa pomalowano na dwa kolory, przypisane odpowiednio dla Koalicji Europejskiej i Prawa i Sprawiedliwości. Wtedy część niezadowolonych z wyników sympatyków opozycji chciała dzielić Polskę na dwa państwa, trochę na wzór Niemiec z czasów zimnej wojny, podobieństwo wzmacniała zresztą Warszawa, opozycyjna enklawa pośród zdobytego przez PiS wschodu i centrum kraju. Ujawnione kilka godzin później mapki rozkładu głosów w okręgach wyborczych czy gminach pokazały, że żadnych dwóch Polsk nie ma, są tylko wysepki pośród morza. Okazało się jednak, że mamy co najmniej dwa elektoraty PiS, a i elektorat opozycji możemy podzielić.","Wygrana Prawa i Sprawiedliwości w wyborach do PE zaskoczyła opozycję, zaś skala tej wygranej – również wielu sympatyków i komentatorów życzliwych tej partii. Wybory europejskie miały być tymi, które bardziej konserwatywny elektorat właściwie lekceważy, natomiast wyborcy partii opozycyjnych, w swoim odczuciu identyfikujący się bardziej proeuropejsko uznają za swoje święto i obowiązek. Opozycja startująca w jednym bloku szła więc co najmniej po remis i to w poczuciu, że gra na własnym boisku. Tymczasem skupienie się kampanii na sprawach obyczajowych i wątkach de facto istotniejszych w polityce krajowej niż europejskiej, wzmocnienie przekazu PiS zarówno w sferze światopoglądowej, mocno akcentowanej w przedwyborczych wystąpieniach, jak i socjalnej, wreszcie postawienie Jarosława Kaczyńskiego na pierwszej linii przyniosło tej partii zwycięstwo i to zwycięstwo historyczne.W powyborczych analizach po raz pierwszy chyba pojawiło się wtedy tłumaczenie, że PiS dorobił się nowych grup wyborców. Wyborców, którzy słabiej identyfikują się z ważnym dla żelaznego elektoratu przekazem partii, doceniają natomiast, jako przynoszącą dla nich odczuwalne skutki, praktykę rządów. Częściowo poświęciłem temu zjawisku poprzedni tekst dla portalu TVP Info, w którym powoływałem się między innymi na badania związanych z „Krytyką Polityczną” Przemysława Sadury i Sławomira Sierakowskiego. Opozycja, zwłaszcza zaś chcący uchodzić za autorytety moralne celebryci i ludzie kultury, celują w określaniu tej grupy wyborców mniej lub bardziej obraźliwymi słowami. To ludzie „nieporadni”, „niezaradni”, „kupieni za 500+”, „homo sovieticus”, niekiedy zaś po prostu źli, głupi i brzydcy, jak lubi podkreślać to jedna z bardziej histerycznych zwolenniczek opozycji ze środowisk artystycznych. Tekst jeszcze nawet nie zdążył dotrzeć do czytelników, a do długiej księgi pogardy dopisał się, nie pierwszy zresztą raz, Jerzy Stuhr, tłumaczący popularność PiS odłożoną w czasie zemstą pańszczyźnianych chłopów na elitach.  Zostawiając te opisy na boku zostajemy z konkluzją, że elektorat Prawa i Sprawiedliwości podzielić możemy na tradycyjny, żelazny i silnie zdeterminowany oraz napływowy, zainteresowany kontynuacją polityki społecznej i gospodarczej rządu, a także, choć zapewne w trochę mniejszym stopniu, zachowaniem obyczajowego status quo. Im radykalniejszy przekaz drugiej strony światopoglądowych sporów, tym większa rola tego ostatniego wątku w wyborczych decyzjach. W pewnym sensie można uznać, że spotkanie tych dwóch grup w orbicie jednej partii politycznej jest zjawiskiem wyjątkowym, ponieważ pierwsi, na pozór, chcą rewolucji (jak w skrócie określić można dokończenie walki „Solidarności” z 1980 roku) lub kontrrewolucji (zatrzymania przemian obyczajowych, jakie zachodzą w ostatnich latach), drudzy zaś pragną po prostu spokoju. Specyfika polskich doświadczeń powoduje jednak, że to pierwsze staje się gwarancją drugiego, bowiem radykalne zerwanie z liberalnym paradygmatem III RP, określone przez samego Mateusza Morawieckiego „rewolucją godności” stało się kołem zamachowym wzrostu ekonomicznego i poprawy sytuacji wielu polskich rodzin. Sondaże zdają się wskazywać pewną wygraną PiS, na ogół przekładającą się na bezpieczną większość. Ta ostatnia nie jest jednak pewna. Opozycja podzielona na trzy bloki – lewicę (SLD – Wiosna – Razem), centrolewicę (Platforma – Nowoczesna – Zieloni), centroprawicę  (PSL – Kukiz) i uzupełniona przez coraz częściej jednoznacznie antypisowską Konfederację zagospodarowuje trochę szerszą, niż kilka miesięcy temu, gamę wyborczych postaw i oczekiwań. Przez pewien czas można było zakładać, że w przypadku braku większości PiS znajdzie potencjalnych partnerów w Koalicji Polskiej lub Konfederacji, jednak w ostatnich tygodniach obie te siły bardzo zaostrzyły retorykę wobec rządzących. Ofiarą tego stał się zresztą Janusz Wojciechowski, polski kandydat na komisarza unijnego do spraw rolnictwa. Jeszcze kilka tygodni, ba, kilkanaście dni temu politycy Polskiego Stronnictwa Ludowego zapowiadali wsparcie dla swojego dawnego kolegi, tymczasem przy parlamentarnych przesłuchaniach na jednego z głównym przeciwników Wojciechowskiego, który przyczynił się do jego obecnych kłopotów z uzyskaniem teki, był przedstawiciel ludowców Jarosław Kalinowski. Z drugiej strony najbardziej prawicowego przedstawiciela PSL-owskiej góry, Marka Sawickiego, w mediach ostatnio zrobiło się mniej, choć w czasach, kiedy Koalicja Polska próbowała jeszcze identyfikować się właśnie jako centroprawica, a nie tylko centrum, był jej najbardziej, obok Władysława Kosiniaka-Kamysza słyszalnym głosem. Tak czy inaczej, PiS potrzebuje zdobyć więcej niż 230 miejsc w nowym sejmie. Sondaże wskazują, że może być to 240, może nawet 250 foteli. Wszystko jest więc, z punktu widzenia rządzących, na jak najlepszej drodze. I tu nagle zaczynają się schody. Trochę niespodziewanie, ponieważ wcześniej nikt tego nie robił, pojawiło się dość dziwne badanie, pokazujące coś, co niespecjalnie da się zmierzyć, a więc i zweryfikować, mianowicie stopień zaangażowania wyborców. Okazało się, że wyborcom PiS zależy jakoby najmniej. Może uśpiły ich sondaże, może zaś, jako wspomniany już elektorat napływowy, nie emocjonują się przesadnie kampanią i stopień ich determinacji jest mniejszy, niż napędzanych głównie niechęcią do PiS (co z kolei pokazały inne badania) zwolenników opozycji. Politycy PiS od poprzednich wyborów wiedzą już, że, inaczej niż kiedyś, sprzyja im wysoka frekwencja. Stąd w ostatnich dniach bardzo poważne wzmocnienie profrekwencyjnego przekazu zarówno na konwencjach wyborczych, jak w rozmowach z dziennikarzami. Słusznie przypomina się tu przypadek Bronisława Komorowskiego, którego pewność wygranej doprowadziła do bolesnej porażki w starciu z Andrzejem Dudą. Z drugiej strony, w domniemanej demobilizacji wyborców PiS szansę zwietrzyła opozycja i niektórzy jej sojusznicy. „Gazeta Wyborcza” planuje rozdać milion udających wydanie dziennika antypisowskich ulotek w mniejszych, a wiec silniej PiS sprzyjających miejscowościach. A nuż kogoś uda się przynajmniej zniechęcić do wyjścia z domu, skoro nie udało się go przekonać do opozycji? Jeśli jednak część wyborców faktycznie miałaby być niepewna, w sukurs jak zwykle przychodzi sama opozycja. Wspomniany już Stuhr ma moc dziesięciu apeli polityków o uczestnictwo w wyborach. Za chwilę na południu Polski przejdzie kolejna parada, a nauczyciele z ZNP zastanawiają się nad strajkiem. Jeśli zaś ktoś wierzy, że, zgodnie z obietnicami, „to, co dane, nie będzie zabrane”, może popatrzeć na Warszawę, gdzie możemy oglądać, jak wyglądają rządy Koalicji. Kolejne milionowe wydatki generowane przez awarię „Czajki”, upychanie po całej Polsce warszawskich odpadów, wykorzystywanie 500+ do tworzenia poczucia zagrożenia i nieufności do władz wśród świadczeniobiorców, ale też blokowanie wszelkiej dyskusji na niewygodne dla rządzących tematy, czy to dotyczące zagrożeń dla środowiska, czy choćby problemów warszawskich niepełnosprawnych. Dlatego też Warszawę dobrze jest pokazywać. Nie jest to bowiem oznaka irytującego nieraz mieszkańców całej Polski „warszawocentryzmu” , a zapowiedź tego, co może nas czekać już niedługo. Jeśli więc kogoś faktycznie uśpiły sondaże, powinien obudzić się jeszcze przed wieczorem wyborczym 13 października. Ujawnione w piątek taśmy Sławomira Neumanna wymagają osobnego omówienia, można jednak założyć, że w budzeniu tym odegrają one pewną rolę.",,
Rosyjski sąd aresztował 24 ukraińskich marynarzy,"Sądy na anektowanym przez Rosję Krymie zdecydowały o aresztowaniu 24 ukraińskich marynarzy. Ukraińcy zostali wzięci do niewoli w niedzielę po tym, jak rosyjskie służby graniczne staranowały, ostrzelały i zajęły ich okręty.","Trzy jednostki ukraińskiej marynarki wojennej próbowały przepłynąć z Morza Czarnego na Morze Azowskie. Moskwa nazwała takie działanie „prowokacją Kijowa”. Natomiast eksperci specjalizujący się w prawie morskich orzekli, że Rosja złamała międzynarodowe umowy w zakresie swobodnej żeglugi w rejonie Cieśniny Kerczeńskiej. Sąd w Symferopolu postanowił aresztować 12 ukraińskich marynarzy. Tego samego dnia sąd w Kerczu podjął identyczną decyzję wobec kolejnych trzech Ukraińców, którzy znajdują się w miejscowym szpitalu. Marynarze doznali obrażeń, gdy ich okręty zostały ostrzelane przez rosyjskie jednostki straży granicznej. Dziś przed sądem w Symferopolu stanęło dziewięciu oficerów dowodzących zajętymi przez Rosjan okrętami. Wszyscy wzięci do niewoli marynarze mają pozostawać w rosyjskim areszcie do 25 stycznia. W tym czasie rosyjska prokuratura chce postawić ich przed sądem pod zarzutem nielegalnego przekroczenia granicy.",,
„Odnowić jedność terytorialną Ukrainy”. Potem zniesienie sankcji wobec Rosji,"Donald Trump zadeklarował, że nie przewiduje złagodzenia restrykcji wobec Rosji, dopóki nie zostaną rozwiązane problemy w Syrii i na Ukrainie. Prezydent USA przyznał jednocześnie, że w Hamburgu, podczas spotkania z prezydentem Putiem nie rozmawiał o sankcjach. W niedzielę wizytę w Kijowie składa sekretarz stanu USA. Rex Tillerson oświadczył, że Stany Zjednoczone są rozczarowane brakiem postępów w realizacji mińskich porozumień w sprawie uregulowania konfliktu z prorosyjskimi bojownikami w Donbasie, na wschodzie Ukrainy.","– Ważne jest jasne wyznaczenie celów USA wobec tej sytuacji. Przede wszystkim należy odnowić jedność terytorialną Ukrainy. (...) Bardzo ważne jest zapewnienie bezpieczeństwa wszystkim obywatelom Ukrainy niezależnie od ich narodowości i religii – powiedział szef amerykańskiej dyplomacji po rozmowach z prezydentem Ukrainy Petrem Poroszenką. Rosja powinna zrobić pierwszy krok  Tillerson poinformował, że konflikt na Ukrainie był tematem rozmów z przedstawicielami Rosji podczas szczytu G20 w Hamburgu. – W swojej dyskusji z kierownictwem Rosji powiedziałem kilka razy, że konieczne jest, by Rosja zrobiła pierwszy krok ku deeskalacji sytuacji na wschodzie Ukrainy. Chodzi o wstrzymanie ognia i wycofanie ciężkiego uzbrojenia, by pozwolić obserwatorom OBWE na wykonywanie ich pracy – powiedział.  – Jesteśmy rozczarowani brakiem postępów w ramach mińskich ustaleń, dlatego wyznaczyliśmy specjalnego przedstawiciela (USA), by zwrócić uwagę na tę kwestię. Teraz będziemy koordynowali te sprawy z normandzką czwórką (Francja, Niemcy, Ukraina i Rosja), z władzami Rosji, by zobaczyć, czy będziemy mogli przyspieszyć te procesy – podkreślił. Trump: nadszedł czas „konstruktywnej współpracy” z Rosją Prezydent Donald Trump przebieg szczytu w Hamburgu relacjonuje na Twitterze. Napisał m.in., że nadszedł czas, żeby rozpocząć „konstruktywną współpracę” z Rosją. Zapewnił, że prezydent Rosji Władimir Putin „stanowczo zaprzeczył”, by strona rosyjska próbowała wpływać na wynik wyborów prezydenckich w USA w 2016 roku. Trump podkreślił, że pytał o to dwukrotnie.",,
Rosyjscy hakerzy próbowali włamać się do polskiego MSZ,Do kilku pracowników polskiego MSZ trafił w grudniu e-mail ws.  rzekomego oświadczenia sekretarza generalnego sojuszu północnoatlantyckiego po spotkaniu Rady NATO-Rosja. Otwarcie załącznika skutkowałoby instalacją tzw. konia trojańskiego i kradzieżą danych – ustaliła „Rzeczpospolita”. Hakerski atak nie udał się.,"„Sprawę komplikował fakt, że atak został przeprowadzony z użyciem serwera Ministerstwa Spraw Zagranicznych jednego z krajów Ameryki Łacińskiej” – cytuje biuro prasowe MSZ, „Rzeczpospolita”.  Cyberszpiedzy wykorzystali m.in. niedawno odkryty błąd w programie Adobe Flash Player.Po tym incydencie resort powołał specjalny Wydział Reagowania na Incydenty Komputerowe.  Ale zabezpieczenia przez atakami hackerskimi nie stoją w Polsce na najwyższym poziomie.  Pokazuje to m.in.  atak hakerski na MON, podczas którego wykradziono kilkaset tysięcy e-maili – argumentuje dziennik.",,
Prezydent Duda komentuje słowa Macrona. „Przykro tego słuchać”,"W słowach prezydenta Francji Emmanuela Macrona nt. Polski, która jakoby blokuje wspólne wysiłki UE na rzecz klimatu, trudno się dopatrywać uczciwych zamiarów – ocenił prezydent Andrzej Duda. – To jest coś, co w polityce międzynarodowej jest odbierane jako nieuczciwe, czy wręcz bezczelne – podkreślił.","– Jest mi przykro słuchać takich wypowiedzi – powiedział prezydent na konferencji prasowej w Nowym Jorku.W poniedziałek w drodze na sesję klimatyczną ONZ prezydent Francji Emmanuel Macron ocenił, że to Polska blokuje wspólne wysiłki Unii Europejskiej na rzecz ochrony środowiska – poinformował o tym na stronie internetowej francuski tygodnik „Le Point”. Macron przypomniał, że w czerwcu na szczycie UE cztery kraje członkowskie – Polska, Czechy, Estonia i Węgry – zablokowały zapisy dotyczące neutralności klimatycznej, jaką wszystkie państwa unijne miałyby osiągnąć do 2050 roku.Andrzej Duda pytany o te słowa prezydenta Francji na konferencji w Nowym Jorku podkreślił, że gdyby nie prowadzony przez Polskę w grudniu ub.r. Szczyt COP24 w Katowicach, „porozumienie paryskie nie znalazłoby możliwości wdrożenia”.– Zostało wypracowane przez nas właśnie, w drodze spokojnego dialogu, ze wszystkimi naszymi partnerami, pracą ministra Michała Kurtyki. Efektem jego spokojnej, koncyliacyjnej pracy, było to, że to porozumienie zostało wtedy osiągnięte – stwierdził Andrzej Duda.",,
"Sędzia Sądu Najwyższego uczy, jak dochodzić roszczeń. Także przed SN","„Dochodzenie roszczeń z tzw. umów kredytów frankowych w praktyce i w orzecznictwie” – to temat szkolenia, jakie prowadzi sędzia Sądu Najwyższego w stanie spoczynku Helena Ciepła. Orzeczenia w takich sprawach wydaje również Sąd Najwyższy, którego orzecznictwo ma wpływ na wyroki innych instancji.","Na działalność sędzi zwrócił uwagę doradca podatkowy i wiceprezes Zrzeszenia Prawników Polskich Robert Gwiazdowski, który otrzymał reklamę szkolenia. Dr Kamil Niewiński z Uniwersytetu w Białymstoku w opracowaniu pt. „PZPR a sądownictwo w latach 1980-1985. Próby powstrzymania »solidarnościowej« rewolucji” wskazał, że w okresie po wprowadzeniu stanu wojennego sędziowie SN, którzy przed 13 grudnia 1981 r. wstąpili do NSZZ „Solidarność”, byli represjonowani i odwoływani lub zmuszani do rezygnacji.  Jak podkreślił Niewiński, był to okres sprzyjający dla władz, jeśli chodzi o zmiany personalne w SN, ponieważ „NSZZ »Solidarność« została zepchnięta do podziemia i nie miała wówczas możliwości sformułowania społecznego weta wobec decyzji w tym zakresie”, co dawało swobodę mianowania sędziów uznawanych za odpowiednich z punktu widzenia ekipy Jaruzelskiego.  W latach 1982-1984 Rada Państwa na miejsce usuniętych sędziów, a także sędziów, których kadencja wygasała z mocy prawa, mianowała ponad setkę nowych. Wśród nich jest – wymieniona w pracy dr. Niewińskiego – Helena Ciepła.",,
Polityk Ligi Północnej: Powinniśmy brać przykład z rządów w Polsce,"– Polska ma rząd, który broni dumy narodowej i interesów narodowych. Powinniśmy brać przykład z rządów w Polsce. Nauczyć się z powrotem, jak być rządem, który broni słusznych interesów własnego narodu – powiedział gość programu „Studio Zachód” włoski polityk  Ligi Północnej i członek Komisji Spraw Zagranicznych  Mario Borghezio.","Gościem programu „Studio Zachód” był włoski eurodeputowany Ligi Północnej i członek Komisji Spraw Zagranicznych Mario Borghezio. Jego ugrupowanie jest częścią zwycięskiej koalicji, która w wyborach parlamentarnych zdobyła ponad 35 proc. głosów. Polityk odniósł się do relacji Włoch i Unii Europejskiej.– Unia Europejska nie daje żadnych pozytywnych odpowiedzi na problemy Włoch, dlatego trzeba zmienić Unię Europejską. Przede wszystkim nie odpowiadać dłużej na światowe dyktanda rządów, które mówią nam, że mamy mieć otwarte drzwi dla każdego. To po prostu nie jest w porządku – powiedział polityk Ligi Północnej.Borghezio komentował także politykę migracyjną Unii Europejskiej: „Nasz kraj nie może dłużej akceptować tej inwazji.  W czasie kampanii wyborczej doszło do przerażających epizodów, jak poważne morderstwo popełnione na młodej dziewczynie, która została uprowadzona, torturowana i pokrojona na kawałki – to jest właśnie skutek niekontrolowanej migracji, którą chcemy wyeliminować wraz z mafijną przestępczością zorganizowaną”. „Rację ma elektorat”– Myślę, że instytucje europejskie będą musiały przyznać się do błędu, bo rację ma zawsze elektorat. Najlepszym sędzią wszystkich polityk są narody. W wielu krajach, począwszy od Grupy Wyszehradzkiej, ludzie mają bardzo stanowcze zdanie w tej sprawie. Nie chcą podlegać globalnym firmom Unii Europejskiej, które bardzo dobrze dbają o interesy wysokich i anonimowych organów bankowych – dodał polityk Ligi Północnej. Mario Borghezio na pytanie, czy możliwa jest koalicja Włoch z Polską, Węgrami i Austrią, odpowiedział: „Oczywiście. Są to kraje, których tradycje polityczne, obywatelskie  i kulturowe sprawiają, że są one duchowo bliskie naszemu krajowi. A dzisiaj, dzięki Bogu, to właśnie oni jako pierwsi rozwiesili flagę wolności przeciwko Unii Europejskiej”.Borghezio był pytany także o to, czy nowy rząd włoski może pomóc Polsce w sprawie ewentualnych europejskich sankcji.– Polska ma rząd, który broni dumy narodowej i interesów narodowych. Powinniśmy brać przykład z rządów w Polsce. Nauczyć się z powrotem, jak być rządem, który broni słusznych interesów własnego narodu, współpracując prawdopodobnie w pełnej solidarności z innymi narodami Europy. Chcemy Europy narodów, a nie Europy anonimowego wysokiego finansowania, które reprezentuje Unia Europejska – skomentował polityk.",,
Czystki w kancelarii Komorowskiego?,"W Kancelarii Prezydenta Bronisława Komorowskiego ruszyła fala zwolnień. Szef Kancelarii Jacek Michałowski rozwiązał trzy biura, których szefami byli bliscy współpracownicy Lecha Kaczyńskiego. Pracę może stracić nawet pełnomocniczka prezydenta ds. zwierząt – dowiedział się portal tvp.info.",,,
„Media zostały wyprzedane; są w dużym stopniu w rękach niemieckich”,"– Dzisiaj media są w rękach zagranicznych, w bardzo dużym stopniu w rękach niemieckich; i te niemieckie media bardzo się uaktywniły w czasie kampanii samorządowej – ocenił w wywiadzie dla TV Republika premier Mateusz Morawiecki.","Premier zapytany w TV Republika o „suwerenność informacyjną” Polski ocenił, że sprawa ma związek z „dziecięcą chorobą III RP, gdzie wielu osobom wmawiano, że kapitał nie ma narodowości i nie ma znaczenia, kto jest właścicielem”.              – Media zostały wyprzedane. Straciliśmy na tym ogromnie dużo, ponieważ i miękka siła, czyli soft power, jak i taka twarda siła jest realizowana poprzez media –  powiedział Morawiecki.              – Dzisiaj media są w rękach zagranicznych – w bardzo dużym stopni w rękach niemieckich. Te niemieckie media bardzo się uaktywniły w czasie tej kampanii samorządowej. Timothy Snyder powiedział o suwerenności informacyjnej i podkreśla, jak ważne jest to, żeby poważne państwa o nią dbały – przypomniał szef rządu. Premier przypomniał, że kiedy Amerykanie chcieli przejąć jeden z niemieckich tytułów, wcale nie największy, rozpoczął się w Niemczech „gigantyczny protest społeczny, polityczny zresztą również, i Amerykanie odeszli od tego zamiaru”.              – Czyli w Niemczech oni sami mówią, że ich gazety muszą być w ich rękach, a w Polsce wykupili za rządów PO i wcześniejszych czasach główne polskie media. (...) Nie dajmy się omamić – mówił Morawiecki.",,
USA wypowiedziały traktat o przyjaznych stosunkach z Iranem,"Stany Zjednoczone wypowiedziały traktat o przyjaznych stosunkach z Iranem. Zawarte w 1955 r. porozumienie regulowało stosunki gospodarcze i konsularne między oboma państwami. Sekretarz stanu USA Mike Pompeo oświadczył, że działania Teheranu stanowią zagrożenie dla amerykańskiej polityki w Iraku.","Stany Zjednoczone wypowiedziały układ zaraz po tym, jak Międzynarodowy Trybunał Sprawiedliwości w Hadze orzekł, że amerykańskie sankcje na Iran nie mogą wpływać negatywnie na bezpieczeństwo cywilnego ruchu lotniczego i pomoc humanitarną kierowaną do Teheranu.Dziennik „Teheran Times” cytuje wypowiedź irańskiego szefa dyplomacji Mohammada Dżawada Zarifa o tym, że decyzja ONZ-owskiego trybunału jest „zwycięstwem sprawiedliwości”.Zarówno Stany Zjednoczone, jak i Iran ignorowały wcześniej wyroki Międzynarodowego Trybunału Sprawiedliwości w Hadze.Stosunki dyplomatyczne między Waszyngtonem a Teheranem zaostrzyły się po majowej decyzji prezydenta Donalda Trumpa o wycofaniu się z porozumienia nuklearnego z Iranem. Na początku przyszłego miesiąca Stany Zjednoczone wprowadzą jeszcze dotkliwsze sankcje, które będą miały wpływ na irański handel ropą naftową i transakcje bankowe.",,
Spotkanie Duda-Trump w Waszyngtonie: teraz albo nigdy dla „polskiego atomu”,"Jednym z najważniejszych wątków zaplanowanego na 12 czerwca spotkania Duda-Trump może być kwestia zaangażowania USA w budowę elektrowni jądrowej w Polsce. Decyzja w tej sprawie musi zapaść jak najszybciej ze względu na realizację harmonogramu zawartego w projekcie Polityki Energetycznej Polski do 2040 r. Zdaniem ekspertów znaczenie wzrosło prawdopodobieństwo, że najbliższe spotkanie prezydentów w Waszyngtonie przyniesie znaczące rezultaty w realizacji „atomowych” planów rządu.","Wizyta prezydenta Andrzeja Dudy w Białym Domu i spotkanie z amerykańskim przywódcą Donaldem Trumpem może przynieść Polsce nie tylko sukces w postaci zwiększenia naszego bezpieczeństwa militarnego, ale i energetycznego. Przez ostatnie miesiące opinię publiczną w Polsce elektryzowała przede wszystkim wizja zbudowania tzw. Fortu Trump – będącego roboczą nazwą dla stałej, a nie tylko rotacyjnej obecności sił amerykańskich w naszym kraju, a także zakup nowoczesnego sprzętu. Prawdopodobne jest jednak również połączenie tej kwestii z jasną deklaracją Donalda Trumpa dotyczącą budowy w Polsce elektrowni atomowej. O tym, że może do tego dojść, poinformował niedawno, powołując się na pragnących zachować anonimowość wysoko postawionych amerykańskich dyplomatów, dziennikarz Marcin Makowski. Intensywne rozmowy o energetyce jądrowej między Polską i Stanami Zjednoczonymi trwają już prawie rok. W lipcu 2018 r. Ministerstwo Energii zaczęło rozmowy o współpracy międzyrządowej w tym zakresie z amerykańskim Departamentem Energii. Dwa miesiące później polska delegacja poleciała do Waszyngtonu, gdzie spotkała się z amerykańskimi decydentami. Po tym spotkaniu  sekretarz Energii Stanów Zjednoczonych Rick Perry przesłał list do premiera Mateusza Morawieckiego, w którym przedstawił obszerną propozycję współpracy w zakresie energetyki jądrowej. Ekspert energetyczny Jakub Wiech ocenia w portalu Energetyka24, że jedynie współpraca z USA może doprowadzić do realizacji tego projektu nad Wisłą. Zwraca przy tym uwagę, że Polska może pójść śladami Arabii Saudyjskiej, która jest ważnym sojusznikiem Stanów Zjednoczonych w regionie i chcąc zmniejszyć udział paliw kopalnych w swoim miksie energetycznym, w marcu tego roku rozpoczęła współpracę z Amerykanami w sprawie transferu technologii jądrowych. „Ameryka zyska na tej współpracy nie tylko gotówkę, ale także rozbudzi swój przemysł jądrowy (co zgadza się ze słowami Perry’ego, który podkreślał, że atom to prawdziwy Green New Deal) oraz wzmocni relacje z ważnym dla siebie państwem” – podkreśla Jakub Wiech. „Korzyści z podobnego układu między Warszawą a Waszyngtonem mogą być podobne. Co więcej, dla Polski transfer amerykańskiej technologii lub zaangażowanie kapitałowe banków z USA będzie dodatkowym gwarantem bezpieczeństwa” – dodaje ekspert. Zwolennicy polskiego atomu, wśród których jest minister Krzysztof Tchórzewski, muszą się jednak spieszyć. W ramach projektu Polityki Energetycznej Polski do 2040 r. (PEP2040), który ma zostać przedstawiona w przyszłym miesiącu na Radzie Ministrów, ministerstwo energii chciałoby, żeby pierwszy polski blok jądrowy o mocy ok. 1-1,5 GW został uruchomiony w 2033 r. Do 2039 r. miałyby zostać zbudowane cztery bloki o całkowitej mocy ok. 4-6 GW, dwa następne miałyby powstać w latach 2041 i 2043. Łączna moc sześciu bloków osiągnęłaby moc 6-9 GW. W projekcie PEP2040 założono m.in., że w 2030 r. 60 proc. wytwarzanej w naszym kraju energii nadal będzie pochodziło z węgla, przy utrzymaniu rocznego zużycia tego surowca na obecnym poziomie. Oznacza to spadek procentowy w ciągu 10 lat o 20 proc. W ciągu następnej dekady udział węgla w produkcji prądu ma spaść poniżej 30 proc. Według założeń w miksie energetycznym coraz większą rolę mają pełnić źródła odnawialne, zwłaszcza fotowoltaika i offshore. Łączne nakłady inwestycyjne w sektorze wytwórczym w latach 2021-40 założono na około 400 mld zł. Podczas kwietniowego Ogólnopolskiego Szczytu Energetycznego w Gdańsku podsekretarz stanu w Ministerstwo Energii Tomasz Dąbrowski przekonywał, że energia atomowa spełnia wszystkie trzy filary polityki energetycznej, czyli: bezpieczeństwo, konkurencyjność i oddziaływanie na środowisko. Podkreślał przy tym, że energia atomowa zmniejsza emisje CO2 w sektorze energetycznym i jednocześnie przy właściwie zaprojektowanym mechanizmie wdrożenia może zadecydować o zwiększeniu konkurencyjności polskiej gospodarki. - Przewidujemy spadek udziału paliw kopalnych i wzrost zapotrzebowania na moc i energię, co przełoży się na wzrost PKB. Tę lukę ma wypełniać energetyka jądrowa – podkreślał Tomasz Dąbrowski. Również redaktor naczelny BiznesAlert.pl. Wojciech Jakóbik zwraca uwagę, że Polska nie może sobie pozwolić na dalsze zastanawianie się nad tym, czy wybudować, czy też nie elektrownię atomową. Jeśli nie zapoczątkuje się prac już teraz, to projekt ten może opóźnić realizację harmonogramu Polityki Energetycznej Polski, co wpłynie na brak realizacji zobowiązań dotyczących redukcji emisji, planu dekarbonizacji czy też inwestycji w odnawialne źródła energii. „Polski projekt jądrowy nie idzie naprzód przez brak rozstrzygnięć w rządzie, który formalnie kontynuuje realizację Programu Polskiej Energetyki Jądrowej, ale faktycznie waha się, czy nie lepiej zainwestować w Odnawialne Źródła Energii. Pat trwa i może przeciągnąć się poza wybory parlamentarne, bo realizacja atomu może wywołać niezadowolenie w związkach zawodowych na Śląsku z powodu widma utraty węglowych miejsc pracy” – ocenia Wojciech Jakóbik. Dziś w kontekście realizowania polityki dywersyfikacji dostaw surowców i uniezależniania się od Rosji mówi się przede wszystkim o gazie. Wielkim sukcesem okazała się inwestycja w terminal LNG w Świnoujściu, do którego dostarczany jest amerykański gaz skroplony. Duże zapotrzebowanie na ten surowiec spowodowało, że w kwietniu podjęto decyzję o rozbudowie terminala. Innym kluczowym projektem w dziedzinie infrastruktury energetycznej jest gazociąg Baltic Pipe, który ma powstać do 2022 r. Umożliwi on przesył gazu z Morza Północnego na rynek polski, następnie do krajów nadbałtyckich: Litwy, Łotwy i Estonii i do użytkowników końcowych w krajach sąsiednich. Jednocześnie rurociąg umożliwi dostawę gazu z Polski, w tym importowanego skroplonego gazu ziemnego, na rynek duński i szwedzki. Współpraca z Amerykanami w kwestii atomu – obok planów zwiększenia obecności wojsk USA w Polsce i współpracy w dziedzinie LNG – wzmacnia pozycję Polski jako jednego z najważniejszych sojuszników Waszyngtonu na świecie. Prezydent Donald Trump wielokrotnie doceniał polskie zaangażowanie w NATO, a minister energetyki Rick Perry chwalił rząd w Warszawie za realizację projektu dywersyfikacji dostaw gazu. O tym, że USA interesują się Polską i regionem Europy Środkowo-Wschodniej, świadczy także obecność Perry’ego podczas Forum Biznesu Państw Inicjatywy Trójmorza, gdzie zachęcał on państwa regionu do współpracy w dziedzinie energii. - Skończył się czas na czcze rozmowy, trzeba podjąć autentyczne działania, wysłać wiadomość na cały świat, że będziemy blisko współpracować, że państwa Trójmorza są gotowe, są chętne i będą starały się osiągnąć wspólnie założone cele - powiedział Perry. Zapewnił przy tym, że USA są stanie udostępnić swoje zasoby energetyczne, by „zasiliły przyjaciół i sojuszników"". Czy deklaracja ta – rozciągnięta nie tylko na LNG, ale i na energię atomową - znajdzie potwierdzenie podczas wizyty prezydenta Andrzeja Dudy w Waszyngtonie, przekonamy się już za kilka dni. 12 czerwca może stać się jedną z najważniejszych dat w historii Polski po 1989 r. Autor jest dziennikarzem Polskiego Radia.   PETAR PETROVIĆ",,
Ustawa o ujawnianiu majątków członków rodzin polityków jeszcze przed wyborami,– Według mojej wiedzy ustawa w sprawie ujawniania majątków członków rodzin polityków zostanie przyjęta przed wyborami – powiedział szef kancelarii premiera Michał Dworczyk.,"Pod koniec maja prezes PiS Jarosław Kaczyński zapowiedział gotowość do uchwalenia ustawy, na podstawie której ujawnione byłyby majątki współmałżonków polityków, osób pozostających we wspólnym pożyciu oraz dorosłych dzieci. Nowe prawo zakładałoby też ujawnienie źródeł majątku.Dworczyk podczas rozmowy w programie „Tłit” w Wirtualnej Polsce był pytany, czy ustawa w tej sprawie będzie „klepnięta” jeszcze przed wyborami. – Nie wiem, czy będzie klepnięta, natomiast mam nadzieję, że Sejm przyjmie taki projekt ustawy, która następnie trafi do Senatu i pana prezydenta i zacznie obowiązywać – odparł szef KPRM.Dopytywany o projekt Dworczyk oświadczył, że według jego wiedzy „taka ustawa zostanie przyjęta przed wyborami”. Zaznaczył jednocześnie, że nie stanie się to na najbliższym posiedzeniu Sejmu. – Chociaż o tym, jaki jest porządek obrad, decyzję podejmuje marszałek Sejmu i prezydium – dodał.",,
Bodnar: Zapisy konstytucji dotyczące praw rodziców nie mają charakteru bezwzględnego,"Zdaniem Rzecznika Praw Obywatelskich Adama Bodnara zapisy konstytucji, które odnoszą się do prawa rodziców do wychowywania dzieci, „nie mają charakteru bezwzględnego”. Bodnar RMF FM zapewnił też, że edukatorzy seksualni mogą się pojawiać w szkołach, o ile zgodzą się na to rodzice i dyrekcja.","W wystosowanym do Bodnara specjalnym piśmie Rzecznik Praw Dziecka Mikołaj Pawlak powoływał się na artykuł 48. konstytucji, który  głosi, że „rodzice mają prawo do wychowania dzieci zgodnie z własnymi przekonaniami. Wychowanie to powinno uwzględniać stopień dojrzałości dziecka, a także wolność jego sumienia i wyznania oraz jego przekonania”. Zdaniem Bodnara zapis ten nie stanowi elementu, od którego nie można byłoby odejść. – Każde prawo konstytucyjne, poza zakazem tortur, prawem do życia i zakazem eksperymentów naukowych podlega ograniczeniom. Ograniczenia te mogą być przewidziane ustawą w sytuacji, kiedy są proporcjonalne i służą realizacji innego dobra. To prawo rodziców już teraz podlega ograniczeniom. Mamy chociażby ustawę o wychowaniu do życia w rodzinie, która przewiduje różnego rodzaju zajęcia z zakresu tego, co można by nazwać nawet edukacją seksualną, czyli wychowanie do życia w rodzinie – stwierdził Bodnar. 7 marca Rzecznik Praw Dziecka skierował wezwanie do Rzecznika Praw Obywatelskich do przedstawienia stanowiska wobec działań prezydenta Warszawy, „który podpisał 18 lutego 2019 r. deklarację LGBT+”. W ocenie RPD przyjęta przez prezydenta m.st. Warszawy deklaracja może naruszać konstytucyjne prawo rodziców do wychowania dzieci zgodnie z własnymi przekonaniami. „Wyeliminowanie z polskich szkół dyskryminacji powinno być priorytetem dla Rzecznika Praw Obywatelskich i Rzecznika Praw Dziecka, a edukacja antydyskryminacyjna jest w związku z tym godna poparcia” – odpowiedział Pawlakowi Bodnar w piśmie, które wystosował 18 marca.",,
Bolesław Piecha nowym senatorem,"Dotychczasowy poseł PiS Bolesław Piecha zwyciężył w niedzielnych wyborach uzupełniających do Senatu w okręgu rybnickim. Pokonał siedmiu innych kandydatów, którzy ubiegali się o mandat po zmarłym w styczniu senatorze Antonim Motyczce (PO). Podczas wyborów frekwencja wyniosła 11,14 proc.","Po zliczeniu wszystkich protokołów w Okręgowej Komisji Wyborczej w Katowicach okazało się, że kandydaci uzyskali następujące poparcie:Bolesław Piecha (PiS) – 28,48 proc.Józefa Makosz (Komitet Wyborczy Józefa Makosza) – 19,59 proc.Mirosław Duży (PO) – 18,01 proc.Paweł Polok (KWW Autonomia dla Ziemi Górnośląskiej) – 13,12 proc.Grażyna Kohut (PSL) – 8,36 proc.Janusz Korwin-Mikke (komitet Kongresu Nowej Prawicy) – 7,92 proc.Krzysztof Sajewicz (SLD) – 2,84 proc.Piotr Masłowski (KWW Piotra Masłowskiego) – 1,68 proc.Niedługo przed wyborami polityk PiS mówił, że decyzja o kandydowaniu doSenatu to jego świadomy wybór i duże wyzwanie. Za główne zadanie postawiłsobie – jak to określił – „przywrócenie Śląska Polsce”.Piecha jest posłem od 2001 r. W latach 2005-2007 był wiceministrem zdrowia w rządzie PiS. Teraz jest zagorzałym krytykiem polityki zdrowotnej obecnegorządu, szefem sejmowej komisji zdrowia i autorem programu PiS w tejdziedzinie. W poprzedniej kadencji Sejmu zasłynął m.in. złożeniem projektuzakazującego in vitro i przewidującego karanie za stosowanie tej metody.Piecha urodził się w 1954 r. w Rybniku. Z zawodu jest ginekologiem. W latach 1981-1982 działał w Niezależnym Zrzeszeniu Studentów Śląskiej Akademii Medycznej. Od 1989 roku jest członkiem NSZZ  „Solidarność”.Po skończeniu studiów, od 1983 r. pracował jako lekarz w rybnickim szpitaluzdobywając II stopień specjalizacji z zakresu położnictwa i ginekologii. Wlatach 1983-1984 pracował jako lekarz w Górniczym Zespole Opieki Zdrowotnej w Jastrzębiu-Zdroju. Od 1984 do 1996 r. był lekarzem w Zespole OpiekiZdrowotnej w Rybniku.Od 1994 do 1998 r. był radnym w Rybniku, pełnił funkcję wiceprzewodniczącego tamtejszej rady oraz przewodniczącego Komisji Zdrowia. W latach 1997-2001 był dyrektorem Wojewódzkiego Szpitala Specjalistycznego w Rybniku. W 1999 r. ukończył studia podyplomowe na Akademii Ekonomicznej w Katowicach z zakresu zarządzania w ochronie zdrowia. Jest autorem publikacji naukowych w specjalistycznej prasie krajowej i zagranicznej.Po latach Piecha przyznał, że jako ginekolog przeprowadził wiele aborcji.– Byłem jak doktor Jekyll i mister Hyde (...) Nie wiem, czy te kobiety, które płakały w moim gabinecie przed aborcją, wybaczyły mi – wyznał w 2007 r. ma łamach „Gościa Niedzielnego”. Dziś Piecha jest członkiem międzynarodowego stowarzyszenia na rzecz ochrony życia „Pro Life”.",,
Szejna: generał Anders popełnił błąd; powinien maszerować z Armią Radziecką,"– Do dzisiaj wszyscy uważają, że generał Anders popełnił błąd, ponieważ powinien maszerować z Armią Radziecką – powiedział w czwartek w programie „Twój wybór” Andrzej Szejna, wiceprzewodniczący SLD. – W 1945 nie było żadnego wyzwolenia. Ci ludzie gwałcili i mordowali Polaków. Byli kolejnymi zaborcami – mówił Jacek Ozdoba z PiS.","W programie komentowano słowa Włodziemierza Czarzastego, który stwierdził, że żołnierze sowieccy wyzwalali Polskę.  – Nauczajmy ludzi i młodzież prawdziwej historii. A nie czarno-białej – mówił Szejna. – Młody człowiek walczący w Armii Ludowej i Armii Krajowej, który widział, jak mordowano jego matkę, ojca a jeszcze, nie daj Boże, był Polakiem pochodzenia żydowskiego i nie miał szans na przeżycie, to on naprawdę myślał tylko o tym, żeby hitlerowców wygnać z naszego kraju – mówił wiceszef SLD.  – Niech pan nie zestawia Armii Krajowej i  Ludowego Wojska Polskiego czy innych komunistycznych działaczy – ripostował Jacek Ozdoba z PiS.",,
"Adamowicz: Jeśli PO mnie nie poprze, będę kandydatem niezależnym","Gdyby tak się złożyło, że Platforma Obywatelska nie poprze mnie w wyborach na prezydenta Gdańska, wówczas będę startował jako niezależny kandydat – zapowiedział Paweł Adamowicz. Prezydent Gdańska potwierdził, że będzie po raz kolejny ubiegał się o to stanowisko.","O swojej decyzji związanej ze startem w wyborach na prezydenta Gdańska Adamowicz poinformował na swoich profilach w mediach społecznościowych. W Europejskim Centrum Solidarności zorganizował konferencję prasową, podczas której potwierdził swoją decyzję. – W najbliższych wyborach będę zabiegał o bardzo szerokie (poparcie) prodemokratycznych, proeuropejski sił i środowisk naszego miasta – zadeklarował. – Nie ukrywam, że wahałem się, namyślałem się, ale indywidualne emocje muszą ustąpić. Liczy się przede wszystkim Gdańsk – powiedział Adamowicz. Jak podkreślił, w Polsce jest czas, że trzeba podejmować trudne wyzwania. – Chodzi o postawę, w której wartości, które wyznajemy, w które wierzymy, w połączeniu z poczuciem odpowiedzialności, powodują, że podejmujemy się najtrudniejszych wyzwań, innych niż w standardowym życiu nam przychodzi podejmować – oświadczył. Jak zaznaczył, dla niego największą wartością jest Gdańsk. Według prezydenta lepiej od miast, w których przywództwo jest przypadkowe i nieprzemyślane, rozwijają się te miasta, w których zachowana jest ciągłość przywództwa miejskiego. – Doświadczenie jest przewagą – podkreślił Adamowicz. Urzędujący prezydent Gdańska skierował też apel do rządzących. – Grajcie na argumenty, programy, na osobowości kandydatów. Dajcie szansę wybierać gdańszczanom i Polakom, nie wykorzystujcie do kampanii wyborczej i nie kryjcie się za policją polityczną, za prokuraturą i nie wykorzystujcie aparatu państwowego do walki ze swoimi konkurentami politycznymi – mówił. – Polacy będą pamiętali o wszystkich złych zagrywkach i kiedyś przyjdzie czas zapłaty – podkreślił. Adamowicz poinformował, że w niedzielę, zanim ogłosił swoją decyzję o kandydowaniu, rozmawiał z szefem PO Grzegorzem Schetyną. – Z dużym wyprzedzeniem uprzedziłem, poinformowałem go o mojej decyzji. Apeluję i proszę członków PO z Gdańska i Pomorza o poparcie mnie w najbliższych wyborach – dodał.Pytany, jak Schetyna zareagował na jego decyzję, Adamowicz wyjaśnił, że w ostatnich miesiącach odbył z nim kilka długich, poważnych rozmów. – Nie będę o nich szczegółowo opowiadał, natomiast ja się zachowywałem wobec przewodniczącego niezwykle lojalnie. O różnych swoich przemyśleniach, decyzjach informowałem. Przewodniczący Schetyna miał często zdanie odmienne od mojego, ale to też jest naturalne – powiedział. – Wyborcy PO na pewno są podzieleni – zaznaczył Adamowicz. Jak dodał, on sam dostaje głosy poparcia także od zwolenników PiS.  #wieszwiecej Polub nasSzefowa gdańskiej PO i wiceprzewodnicząca pomorskich struktur partii, posłanka Agnieszka Pomaska odnosząc się do decyzji Adamowicza powiedziała, że każdy ma prawo taką deklarację złożyć. Przyznała jednak, że to lekkie zaskoczenie. – Wcześniej prezydent deklarował, że będzie wspierał kandydata PO, niezależnie od tego, kto nim będzie – przypomniała. Zwróciła uwagę, że Platforma jest przed decyzją w sprawie wystawienia kandydata na prezydenta Gdańska, a decyzję w tej sprawie podejmie zarząd krajowy partii.",,
Morawiecki o Polakach ratujących Żydów: Nie damy o Was zapomnieć,"„Polacy ratujący Żydów są wzorem patriotyzmu i przykładem solidarności, odwagi oraz wierności etosowi wolnej Rzeczypospolitej” – napisał prezydent Andrzej Duda w liście do uczestników warszawskich uroczystości z okazji Narodowego Dnia Pamięci Polaków ratujących Żydów pod okupacją niemiecką. Premier Mateusz Morawiecki zapewnił, że pamięć o bohaterach będzie pielęgnowana.","W trakcie uroczystości przy Grobie Nieznanego Żołnierza w Warszawie list prezydenta Andrzeja Dudy odczytał podsekretarz stanu w Kancelarii Prezydenta Wojciech Kolarski. „Spotykamy się dzisiaj w miejscu najważniejszych uroczystości państwowych, aby złożyć hołd rodakom, którzy z heroiczną odwagą podejmowali najwyższe ryzyko, by ocalić żydowskich bliźnich skazanych na Zagładę przez niemiecką III Rzeszę. Polacy ratujący Żydów w najpełniejszy sposób urzeczywistnili etos Rzeczypospolitej, oparty na solidarności ze współobywatelami” – ocenił prezydent. Przypomniał, że „za pomoc okazaną Żydom groziła natychmiastowa śmierć z rąk niemieckich okupantów, bez sądu i szans na uniknięcie kary”. „Mimo to stawali solidarni z narodem żydowskim, nie tylko udzielając schronienia i wsparcia, ale też przyjmując na siebie i swoich bliskich te same zagrożenia” – zwrócił uwagę.  Dodał, że „wielu ratujących zginęło, zamordowanych wspólnie z Żydami, których ukrywali – tak jak rodzina Ulmów z Markowej czy rodzina Wolskich z warszawskiej Ochoty”. „Składając dzisiaj hołd naszym narodowym bohaterom – Polakom ratującym Żydów, kontynuujemy dzieło zapoczątkowane przez prezydenta profesora Lecha Kaczyńskiego, który jako pierwszy – w wymiarze państwowym – przywracał pamięć o polskich Sprawiedliwych i honorował ich wysokimi odznaczeniami. Przekazywanie wiedzy o nich następnym pokoleniom i jej upowszechnianie w świecie jest naszą powinnością – wskazał prezydent Duda.  „Nie damy o Was zapomnieć” O obchodzonym w niedzielę Narodowym Dniu Pamięci Polaków ratujących Żydów pod okupacją niemiecką pamiętał premier Mateusz Morawiecki. „Dziś dzień pamięci rodziny Ulmów, Ireny Sendlerowej i wielu tysięcy innych Polaków, którzy ryzykowali życie własne i życie swoich rodzin oraz sąsiadów, aby ratować Żydów z rąk niemieckich zbrodniarzy. Nie damy historii i światu zapomnieć o Was i o Waszym wielkim bohaterstwie” – napisał na Twitterze. „Żyd, który spotkał Polaka, miał szansę przeżyć”  Premier Morawiecki wziął udział w organizowanej w Sadownem na Mazowszu przez Instytut Pileckiego uroczystości upamiętnienia rodziny Lubkiewiczów. Leon, Marianna i ich syn Stefan Lubkiewiczowie zostali brutalnie pobici i zamordowani przez Niemców zimą 1943 r. za niesienie pomocy żydowskim współobywatelom. Leon Lubkiewicz był miejscowym piekarzem i dawał chleb Żydom, którzy ukrywali się w lesie. – Jeden bochenek chleba wystarczał często, żeby uratować życie. Ale jeden bochenek chleba stawał się często także przyczyną śmierci, przyczyną męczeńskiej śmierci całych polskich rodzin, całych żydowskich rodzin. Takie piekło zgotowali Niemcy na tej ziemi. Mieszkańcy tego powiatu, powiatu węgrowskiego (...) zdali egzamin z człowieczeństwa, wbrew różnym oszczerstwom, które się pojawiają, liczne źródła przemawiają za wielką pozytywną rolą Polaków w czasie II wojny światowej, w czasie nocy niemieckiej okupacji – powiedział premier.",,
Amerykańskie sankcje na Iran weszły w życie. Teheran: Pożałujecie!,"Prezydent Iranu Hasan Rowhani powiedział tuż przed wprowadzeniem amerykańskich sankcji wobec Teheranu, że USA pożałują tej decyzji. Wezwał Irańczyków do zachowania jedności, by mogli stawić czoło problemom gospodarczym wywołanym przez restrykcje. Sankcje weszły w życie we wtorek po godzinie 6 rano (po północy w USA).","Rowhani oskarżył Waszyngton w telewizyjnym wystąpieniu o próbę prowadzenia „wojny psychologicznej” przeciw Iranowi, która ma sprowokować jego obywateli do kontestacji. – Ameryka pożałuje, że nakłada sankcje na Iran (...). Już jest izolowana na świecie. Narzucają sankcje irańskim dzieciom, pacjentom, całemu narodowi – powiedział. Odrzucił też wezwania do podjęcia negocjacji z USA.Wcześniej w poniedziałek przedstawiciele administracji prezydenta Donalda Trumpa powiedzieli dziennikarzom, że „spotka się on z przywództwem Iranu w każdej chwili, aby omówić prawdziwe, całościowe porozumienie”. Wkrótce potem doradca prezydenta USA do spraw bezpieczeństwa narodowego John Bolton oświadczył, że Iran powinien przyjąć zaproszenie Donalda Trumpa do negocjacji, jeśli chce uniknąć sankcji.– Zawsze preferujemy dyplomację i rozmowy (...), ale rozmowy wymagają uczciwości. USA nakładają ponownie sankcje na Iran i wycofują się z układu nuklearnego, a potem chcą z nami rozmawiać (...). Wezwanie Trumpa do podjęcia bezpośrednich rozmów jest adresowane do krajowej publiczności przed wyborami do Kongresu i obliczone na zasianie chaosu w Iranie – powiedział Rowhani.",,
„To bezczelna manipulacja”. Beata Szydło dementuje informacje „Super Expressu”,"W minioną sobotę funkcjonariusz Służby Ochrony Państwa Marcin W. zderzył się w  Starowej Górze  koło Łodzi z samochodem osobowym – poinformował „Super Express”. Dziennik twierdzi, że sprawcą wypadku jest kierowca Beaty Szydło. Była premier zdementowała te doniesienia na Twitterze.","Jak informuje „SE”,  to właśnie Marcin W. doprowadził do karambolu w Imielinie. Prowadzone przez niego audi Q7, którym jechał w rządowej kolumnie, uderzyło w bmw z byłą premier na pokładzie.   Dziennik podał, że tym razem Marcin W. siedział  za kierownicą „busa z ochroniarzami VIP-ów”, doprowadzając do wypadku w Starowej Górze. Rzecznik SOP ppłk. Bogusław Piórkowski przekazał, że to samochód osobowy uderzył w pojazd uprzywilejowany. Szydło zdementowała doniesienia dziennika, podkreślając, że Marcin W. nigdy nie był jej kierowcą. „To bezczelna manipulacja, którą w dodatku powielają inne media” – napisała była premier na swoim profilu na Twitterze.  Dodała, że oczekuje, iż Służba Ochrony Państwa wyda oświadczenie w tej sprawie.",,
Magierowski o uchodźcach: Polska nie wycofuje się całkowicie ze zobowiązań,"– Jest pełna koordynacja polityki migracyjnej pomiędzy kancelariami prezydenta i pani premier – zapewnił w RMF FM dyrektor biura prasowego Kancelarii Prezydenta Marek Magierowski.  Odniósł się do słów premier Beaty Szydło, która oświadczyła w środę, że nie widzi teraz możliwości przyjęcia przez Polskę migrantów.","– Pani premier wyraźnie mówi, że w tej chwili nie ma takiej możliwości, żeby przyjmować imigrantów – tych, którzy zostali nam jak gdyby wyznaczeni w ramach programu Komisji Europejskiej – podkreślił Magierowski w czwartek w RMF FM.   Szef biura prasowego Kancelarii Prezydenta zastrzegł jednak, że Polska „nie wycofuje się całkowicie ze swoich zobowiązań” (przyjęcia ok. 7 tys. uchodźców – red.). – Nie wycofujemy się całkowicie, ja tak rozumiem słowa pani premier – powiedział.  „Imigranci to problem całej UE”  – Pani premier wyraźnie zaznaczyła, że w tej chwili nie ma takiej możliwości. Ale to nie jest – chciałem jedną rzecz wyraźnie podkreślić – wyłącznie problem Polski; to jest problem całej Unii Europejskiej, która do tej pory nie była w stanie stworzyć takiego systemu tzw. hot spotów, gdzie imigranci przybywający do Europy mieliby być sprawdzani i bardzo dokładnie kontrolowani przed rozlokowaniem ich w krajach UE – zaznaczył. – Pani premier ma absolutną rację, mówiąc, że bez dobrze działających hot spotów, dobrze działającego systemu weryfikacji, żaden kraj – ani Polska, ani Hiszpania, ani Niemcy, ani Austria – nie jest w stanie w sposób całkowity zapanować nad tym problemem – powiedział Magierowski.   „Polska bezpieczniejsza niż reszta Europy” Nawiązał też do zamachów w Brukseli. Według niego sytuacja, w której doszło do krwawych zamachów w sercu Europy „oznacza, że Europa nie radzi sobie z problemem terroryzmu”.    – Jesteśmy dużo bardziej bezpieczni niż Francja, Niemcy, Belgia, Hiszpania, Wielka Brytania, gdzie działają komórki terrorystyczne, gdzie dużo łatwiej wtopić w tłum dżihadystom, bo mniejszości muzułmańskie są dużo większe – zaznaczył. W środę rzecznik rządu Rafał Bochenek powtórzył, że dopóki procedury bezpieczeństwa związane z przyjmowaniem i weryfikacją imigrantów nie będą działały, Polska nie jest w stanie przyjąć imigrantów na swoim terytorium.",,
Antyrządowe protesty w Budapeszcie,"Do późnej nocy w poniedziałek trwały w Budapeszcie antyrządowe protesty skierowane przeciwko nowelizacji konstytucji, która zaniepokoiła również władze Unii Europejskiej. Na ulicach stolicy
protestowało wiele tysięcy osób.","Protesty zainicjowały stowarzyszenia obywatelskie, organizacje pozarządowe i studenckie. Do manifestantów przyłączyli się związkowcy z Ruchu Węgierskiej Solidarności („Szolidaritas”). Demonstrowano przed centralą rządzącego Fideszu, potem kilkutysięczny tłum, niosący czarne flagi ruszył w kierunku Pałacu Sandora na placu św. Grzegorza – siedziby prezydenta Janosa Adera. Apelowano by prezydent zawetował kontrowersyjną nowelizację. – Janos, nie podpisuj tych poprawek! – skandował tłum. Siedzibę prezydenta otoczyła policja. Janos Ader przebywał w tym czasie z oficjalną wizytą w Niemczech. Podczas przemarszu Mostem Łańcuchowym kilku działaczy wspięło się na jegofilary zawieszając transparent głoszący „Konstytucja nie jest grą !” – Ręce precz od naszych praw ! Nie zgadzamy się na odebranie autonomiiuniwersytetom ! Protestujemy przeciw prześladowaniu bezdomnych ! Żądamyuczciwych i wolnych wyborów ! Chcemy niezależnego sądownictwa, suwerennościdla kościołów i wyznań – skandowali zgromadzeni. Przed godziną 23 tłum demonstrantów, śpiewając hymn narodowy, skierowałsię na Plac Kosutha przed siedzibę parlamentu. Policja otoczyła gmachszczelnym kordonem i wezwała zgromadzonych do zakończenia protestów.Zatrzymano 16 osób. Do protestów przyłączyła się węgierska lewica. Lider Węgierskiej PartiiSocjalistycznej (MSZP) Attila Mesterhazy oznajmił, że lewica zorganizujeantyrządowe wiece w Budapeszcie i w Miszkolcu 14 marca, czyli w przeddzień węgierskiego święta narodowego – rocznicy wybuchu węgierskiej Wiosny Ludów w 1848 roku. Przeforsowanie przez rządzący Fidesz kontrowersyjnej nowelizacji określił Mesterhazy mianem „parlamentarnej dyktatury”.",,
"Merkel, Tusk i Timmermans odwiedzili w Turcji obóz uchodźców z Syrii","Kanclerz Angela Merkel, przewodniczący Rady Europejskiej Donald Tusk i wiceprzewodniczący Komisji Europejskiej Frans Timmermans odwiedzili w sobotę w południowej Turcji obóz dla uchodźców z Syrii. Rozmawiali z premierem Ahmetem Davutoglu.","Przede wszystkim spotkanie dotyczyło stanu realizacji dwustronnego porozumienia między Unią Europejską a Turcją w sprawie ograniczenia nielegalnej imigracji.  Umowa zawarta 18 marca w Brukseli zakłada, że do Turcji będą odsyłani nielegalni imigranci, którzy przedostali się na greckie wyspy. W zamian za to kraje unijne zadeklarowały, że przyjmą Syryjczyków przebywających w tureckich obozach.   Unia i Turcja zobowiązały się też do otwarcia do końca czerwca jednego rozdziału negocjacji akcesyjnych.   „Solidarność z migrantami” na transparentachPolitycy razem przylecieli do miasta Gaziantep w południowej Turcji, gdzie powitał ich na lotnisku premier Davutoglu. W Gaziantepie, niedaleko granicy syryjskiego terytorium kontrolowanego przez Państwo Islamskie, zaostrzono środki bezpieczeństwa. A na ulicach rozwieszono plakaty z wizerunkiem Merkel i niemieckim napisem: „Solidarność z migrantami. Jesteśmy dumni z naszej kanclerz Angeli Merkel i premiera Ahmeta Davutoglu”. Z Gaziantepu politycy pojechali do 100-tysięcznego miasta Nizip, by złożyć wizytę w położonym 30 km od miasta obozie dla syryjskich uchodźców. Merkel i jej towarzyszy powitały syryjskie dzieci. Całe powitanie transmitowane było na żywo przez turecką telewizję. Blisko 2 tysiące dzieci w obozie Nizip 2Obóz Nizip 2, w którym mieszka blisko 5 tys. uchodźców, w tym 1900 dzieci, został otwarty w 2013 roku. W Turcji schronienie znalazło 2,7 mln uchodźców i migrantów. Wizyta ma być okazją dla Merkel do bezpośredniego zapoznania się z sytuacją uchodźców, na których UE chce przeznaczyć zgodnie z porozumieniem z marca 6 mld euro. We własnym kraju Merkel jest krytykowana za „prześladowanie” niemieckiego satyryka, który obraził prezydenta Turcji Recepa Tayyipa Erdogana. Kwestia ta – oceniają komentatorzy – może pojawić się podczas wizyty.                                                    W obozie Nizip 2 mieszka blisko 5 tys. uchodźców, w tym 1900 dzieci (fot. PAP/EPA/SEDAT SUNA)",,
Fundacja o. Rydzyka ma dostać 27 mln zł za odwiert geotermalny,Miliony złotych dostanie Fundacja o. Tadeusza Rydzyka  za odwiert geotermalny w Toruniu – podało Radio ZET.  Przygotowywana jest  ugoda między Fundacją a Narodowym Funduszem Ochrony Środowiska i Gospodarki Wodnej.,"Rozmowy na temat ugody trwają. Jak donoszą dziennikarze Radia ZET, w czwartek miała odbyć się  w  Sądzie Okręgowym w Warszawie kolejna rozprawa w procesie o cofnięcie dotacji na odwiert.  Strony są gotowe do zawarcia ugody pozasądowej.    Sprawa dotyczy 27 milionów złotych dotacji na odwiert.  Przyznały ją władze Funduszu w 2007 roku, dzień przed zaprzysiężeniem rządu Donalda Tuska. Wycofały ją następnie nowe władze Funduszu. Od grudnia ubiegłego roku na czele  Narodowego Funduszu Ochrony Środowiska i Gospodarki Wodnej stoi Kazimierz Kujda. Zarządzał on Funduszem przed laty kiedy przyznawano dotację Fundacji Rydzyka.",,
Częściowe wyniki wyborów w Tajlandii. Prowadzi partia popierająca wojsko,"Po przeliczeniu 92 proc. głosów oddanych w niedzielnych wyborach parlamentarnych w Tajlandii komisja wyborcza podała, że największą ich liczbę otrzymała związana z wojskiem partia Palang Pracharat (PPRP). Ugrupowanie to wyprzedziło opozycyjną Pheu Thai.","Były to pierwsze wybory w Tajlandii od 2014 roku, gdy wojskowa junta pod wodzą obecnego premiera Prayuta Chan-ochy obaliła demokratycznie wybrany rząd Pheu Thai.Komisja wyborcza podała, że 6 proc. głosów uznano za nieważne, a więcej informacji na temat wyników zostanie ogłoszonych na konferencji prasowej w poniedziałek. Według wstępnych, częściowych i nieoficjalnych wyników, przekazanych przez komisję i przytoczonych przez agencję AP, PPRP zdobyła ok. 7,5 mln, a Pheu Thai – ok. 7 mln spośród 92 proc. przeliczonych dotąd głosów. Na trzecim miejscu znalazła się nowa partia Future Forward (FFP) z 5,2 mln głosów, a na kolejnym – Partia Demokratyczna (DP) z 3,2 mln głosów. Przy skomplikowanym systemie wyborczym liczby te nie oznaczają jednak, że PPRP zdobędzie najwięcej miejsc w niższej izbie tajlandzkiego parlamentu. Ze wstępnych szacunków ze strony internetowej dziennika „Bangkok Post” wynika, że to Pheu Thai może uzyskać najwięcej mandatów. Tak dobry wynik PPRP zaskoczył jednak obserwatorów, którzy spodziewali się jednoznacznego zwycięstwa Pheu Thai – partii związanej z byłym premierem Thaksinem Shinawatrą, obalonym przez wojsko w 2006 roku, oraz z jego siostrą Yingluck Shinawatrą, którą podobny los spotkał osiem lat później. Partie Shinawatrów wygrywały wszystkie wybory w Tajlandii od 2001 roku.",,
„Molestowanie i seksizm chlebem powszednim w teatrze”. List środowiska artystycznego,"Sytuacja Teatru Bagatela nie jest odosobnionym incydentem – czytamy w liście otwartym środowiska artystycznego, pod którym podpisali się m.in. Agnieszka Holland, Grzegorz Jarzyna, Joanna Kos-Krauze. Grupa kobiet, wśród nich aktorki Teatru Bagatela oskarżyły dyrektora Henryka Jacka Schoena o mobbing i molestowanie seksualne.","Osiem podwładnych i jedna była pracownica Teatru Bagatela zarzuciło dyrektorowi molestowanie i mobbing. Po otrzymaniu pisma w tej sprawie prezydent Krakowa Jacek Majchrowski złożył zawiadomienie do prokuratury o możliwości popełnienia przestępstwa nadużycia zależności służbowej. W czwartek prokuratura okręgowa poinformowała o wszczęciu śledztwa, które będzie prowadziła pod kątem mobbingu i molestowania seksualnego. Zarzuty te odparł Henryk Jacek Schoen, który zaprzeczył, by kiedykolwiek dopuszczał się nadużyć. W piątek złożył wniosek o udzielenie mu urlopu od 12 listopada. „My, przedstawicielki i przedstawiciele społeczności teatralnej, nie będziemy dłużej wspierać kultury milczenia. Sytuacja Teatru Bagatela nie jest odosobnionym incydentem. To nie jest problem, który zaczął się wraz z odważną decyzją członkiń krakowskiego zespołu – teatr funkcjonuje zgodnie ze ścisłą hierarchiczną logiką od dziesięcioleci, utrwalając cykl upokorzeń i nękania” – napisano w liście podpisanym m.in. przez Agnieszkę Holland, Grzegorza Jarzynę, Joannę Kos-Krauze, Maję Ostaszewską. Zdaniem autorów listu, „granica między ciałem postaci na scenie a ciałem prywatnym jest bardzo cienka, a molestowanie i seksizm często są chlebem powszednim aktorek i aktorów”. „To także kwestie, z którymi na co dzień borykają się wszyscy pracownicy i pracowniczki teatrów, niekoniecznie występujący na scenie” – dodano. Jak napisano, list ten „jest wyrazem solidarności z pracowniczkami teatru, które zdecydowały się zabrać głos w sprawie molestowań i mobbingu, a nie jest osobistym rozrachunkiem”. „Wszyscy ponosimy odpowiedzialność” – czytamy w liście. „Dzisiaj naszym obowiązkiem jest zabrać głos. Także dlatego, aby zabranie głosu nie wiązało się ze środowiskowym wykluczeniem, zrujnowaną reputacją, ambicjami i karierą. Te głosy mają znaczenie i muszą zostać wysłuchane” – podkreślono. List podpisały również m.in. Zarząd Główny ZZ Aktorów Polskich, Zarząd ZZ Gildia Polskich Reżyserek i Reżyserów Teatralnych oraz Pogotowie Prawne Kultury Niepodległej i Zarząd Stowarzyszenia na rzecz Kultury Niepodległej. Solidarność z kobietami pracującymi w Teatrze Bagatela wyraziła również dyrekcja i zespół Artystyczny Teatru Współczesnego w Szczecinie. W oświadczeniu napisano, że autorzy „w pełni solidaryzują się z kobietami pracującymi w Teatrze Bagatela w Krakowie w związku z zarzutami podniesionymi przez nie w piśmie do Urzędu Miasta Krakowa, dotyczącymi zachowań o podtekście seksualnym wobec nich, mogących mieć znamiona molestowania seksualnego w miejscu pracy, mobbingu i nierównego traktowania”. „Szanując zasady domniemania niewinności, uważamy, że najważniejsze obecnie jest stanąć po stronie osób, które podjęły bardzo trudną decyzję o nagłośnieniu tej sprawy” – podkreślono. List udostępniono w piątek na portalu e-teatr.",,
Co łączy prezydenta elekta z księżną Matyldą?,"Bronisław Komorowski jest dalekim kuzynem księżnej Matyldy, małżonki belgijskiego następcy tronu księcia Filipa – tę informację podała niemiecka agencja prasowa dpa, powołując się na wiadomości uzyskane od rzeczniczki belgijskiego pałacu królewskiego.","Matką księżnej jest pochodząca z Polski hrabina Anna Komorowska (Anne Komorowski) – przypomina dpa. Rzeczniczka pałacu nie odpowiedziała na pytanie, czy Matylda i Komorowski utrzymują ze sobą kontakt.– To jest ich sprawa prywatna – oświadczyła.Matylda jest z wykształcenia logopedą i psychologiem. Następcę tronu poślubiła w 1999 roku. Wśród gości weselnych był m.in. ówczesny prezydent RP Aleksander Kwaśniewski.",,
Komorowski: sądownictwo polskie zostało już w dużej mierze poddane pod kuratelę polityków,"– Wpływ polityczny prędzej czy później będzie  miał wpływ również na to jak sądy będą funkcjonowały, jakie wyroki będą ferowały w sprawach szczególnie tych, które będą dotyczyły polityków – stwierdził w rozmowie z Justyną Dobrosz-Oracz były prezydent Bronisław Komorowski odnosząc się do reformy sądownictwa.","– Pan prezydent wbrew temu co mówił oddał istotną część wpływów na sądy powszechne prokuratorowi generalnemu. Został jeszcze Sąd Najwyższy i KRS, ale nieszczęście już się stało. Można powiedzieć, czy można być w ciąży do połowy? No nie da się. Według mnie już sądownictwo polskie zostało już w dużej mierze poddane pod kuratelę polityków i partii politycznych – stwierdził w rozmowie z Justyną Dobrosz-Oracz były prezydent Bronisław Komorowski odnosząc się do reformy sądownictwa. Dodał, że takie zmiany „prędzej czy później podbiją się na jakości sądzenia”. – Ten wpływ polityczny prędzej czy później będzie  miał wpływ również na to jak te sądy będą funkcjonowały, jakie wyroki będą ferowały w sprawach szczególnie tych, które będą dotyczyły polityków – podkreślał były prezydent. Pytany czy obawia się, że zmieniony Sąd Najwyższy w przypadku przegranej Prawa i Sprawiedliwości nie uzna wyników wyborów, stwierdził, że gdy „w pierwszym akcie w teatrze ktoś wiesza dubeltówkę, to po to by pod koniec ona wystrzeliła”. – To nie jest tak, że to jest zaplanowane i tak na pewno będzie, ale jest taka możliwość – stwierdził.",,
Marsz Żywych przeszedł w hołdzie ofiarom Holokaustu,W Dniu Pamięci o Ofiarach Zagłady Żydzi z całego świata oraz Polacy po raz 28. przeszli w Marszu Żywych w Oświęcimiu. W marszu wzięło udział około 10 tys. osób. Uczestnicy jak co roku szli trasą między dwoma dawnymi niemieckimi nazistowskimi obozami w Oświęcimiu.,"Na terenie dawnego obozu zagłady „Birkenau” odbyła się główna ceremonia Marszu Żywych, podczas której zmówiono modlitwę kadisz. W ceremonii uczestniczyli duchowni, dyplomaci i politycy, m.in. premier Rumunii Viorica Dăncilă.Trzykilometrową „drogę śmierci” między byłymi obozami Auschwitz i Birkenau co roku ramię w ramię przechodzą młodzi Żydzi z całego świata i Polacy. Sygnałem do rozpoczęcia marszu spod bramy z napisem „Arbeit macht frei” jest dźwięk szofaru – baraniego rogu, w żydowskiej tradycji nawołującego do pokuty. Główne uroczystości odbędą się przy ruinach dawnych krematoriów, gdzie stoi pomnik ofiar Holokaustu.28. Marsz Żywych zorganizowano w 75. rocznicę masowych deportacji węgierskich Żydów do Auschwitz. Stanowili oni najliczniejszą grupę ofiar obozu. Do momentu wyzwolenia niemieccy naziści zamordowali w Auschwitz ponad milion osób, głównie Żydów, a także Polaków, Romów i radzieckich jeńców wojennych. Niemcy założyli obóz Auschwitz w 1940 roku.",,
Ordo Iuris: Raport o pedofilii ma poważne błędy merytoryczne i metodologiczne,Raport Fundacji „Nie lękajcie się” „stanowi zbiór dowolnie dobranych wycinków z materiałów prasowych oraz zawiera poważne błędy merytoryczne i metodologiczne” – stwierdza w analizie Instytut na rzecz Kultury Prawnej Ordo Iuris. Raport miał dotyczyć nadużyć seksualnych osób duchownych w Polsce.,"Eksperci Instytutu Ordo Iuris przeprowadzili analizę metodyki opisu stanów faktycznych będących podstawą raportu, którego autorzy oskarżają niektórych hierarchów Kościoła o ukrywanie sprawców przestępczości seksualnej.   „W istocie raport ten stanowi zbiór dowolnie dobranych wycinków z materiałów prasowych oraz zawiera poważne błędy merytoryczne i metodologiczne” – czytamy w analizie. „Autorzy raportu ani razu nie wskazali na prawomocne wyroki sądów, odwołując się jedynie do doniesień medialnych, z których większość dotyczyła orzeczeń nieprawomocnych” – wskazują autorzy dokumentu Ordo Iuris.   W tekście znajdują się przede wszystkim nawiązania do mediów, które zwykle niechętnie odnoszą się do Kościoła katolickiego, np. portal „Gazety Wyborczej” jest wymieniany 25 razy, a portal OKO.press dziewięć razy. Jako katolickie medium raz przywoływany jest „Tygodnik Powszechny” – wyliczają specjaliści instytutu. Ordo Iuris wskazuje, że osoby piszące raport potraktowały też materiał źródłowy w sposób wybiórczy i tendencyjny. „W dokumencie nie ma odniesień do naukowych opracowań dotyczących działań podjętych przez Kościół katolicki na świecie w zakresie walki z pedofilią. Ograniczono się ponadto do zaledwie jednego sondażu dotyczącego stosunku Polaków do Kościoła, pomijając badania OBOP i CBOS”. Instytut zwraca uwagę, że „w dokumencie znajdują się także liczne sformułowania generalizujące i nacechowane emocjonalnie. Jego autorzy przywołują również fragmenty rzekomych listów biskupów czy dekretów przez nich wydanych, nie podając ani źródła tych informacji, ani danych pozwalających na krytyczną ocenę przytoczonych materiałów. W analizie wskazano błędy merytoryczne, jakie pojawiają się w raporcie. Np. abp Juliusz Paetz został zapisany jako abp. Józef Paetz. Autorzy piszą też o księdzu, który ich zdaniem „prawdopodobnie jest w Domu Emerytów w Kołobrzegu”, co zostało podane bez przytoczenia źródła. „Tymczasem na stronie internetowej diecezji koszalińsko-kołobrzeskiej znajduje się informacja, że kapłan ten zmarł w 2011 r.” – pisze Ordo Iuris. – Raport ten w żaden sposób nie spełnia wymagań powszechnie stawianym tego typu opracowaniom, a przedstawione w nim tezy, zwłaszcza oskarżenia w stosunku do hierarchii kościelnej, nie zostały odpowiednio udowodnione – ocenia Konrad Dyda, jeden z ekspertów Ordo Iuris. – Dokument ma nikłą wartość merytoryczną, stanowi właściwie zbiór nieopracowanych i niepoddanych krytycznej analizie wycinków prasowych. Jego głównym mankamentem jest brak odwołania do treści prawomocnych wyroków sądów karnych – podkreśla Dyda.  Analiza Ordo Iuris dostępna jest na stronie internetowej Instytutu. Ogłoszony w Rzymie „Raport nt. naruszeń prawa świeckiego lub kanonicznego w działaniach polskich biskupów w kontekście księży sprawców przemocy seksualnej wobec dzieci i osób zależnych” opracowała Fundacja „Nie Lękajcie Się”. Raport został przekazany przez Joannę Scheuring-Wielgus (partia Teraz!) i Agatę Diduszko (Koalicja Obywatelska) papieżowi Franciszkowi.    TWÓJ BIEG TROPEM WILCZYMBieg Tropem Wilczym doczekał się już siódmej odsłony. Pierwszy z nich zgromadził grupę 50 zapaleńców. W tym roku 3 marca na kilku kontynentach pobiegnie 75 tysięcy ludzi. Wielu z nich po raz kolejny upamiętni w ten sposób Żołnierzy Wyklętych. Jeśli macie wspomnienia z Biegu, które dla Was są wyjątkowe napiszcie o nich, przyślijcie nam zdjęcia i filmiki obrazujące Wasze wrażenia. Przechowujmy pamięć o naszych bohaterach i pochwalny się, że umiemy oddawać im hołd w każdy dostępny nam sposób. Czekamy na Twoje wspomnienia: email: twoje@tvp.info;  tel: 601 600 100.",,
Skandaliczne słowa Verhofstadta. Polscy europosłowie protestują,"Część polskich europosłów domaga się interwencji w sprawie słów Guya Verhofstadta, holenderskiego europosła z Belgii, przewodniczącego grupy europejskich liberów. W ich ocenie polityk miał posunąć się zdecydowanie za daleko w krytyce Polski.","Zdzisław Krasnodębski z Prawa i Sprawiedliwości oraz Marek Jurek z Prawicy Rzeczpospolitej napisali w tej sprawie list do przewodniczącego europarlamentu, Antonio Tajaniego. Wskazali w nim, że Verhofstadt „systematycznie szkaluje Polskę”.Europsłowie zwrócili szczególną uwagę na wypowiedzi Verhofstadta podczas ostatniej sesji plenarnej, na której miał zasugerować, że rządząca Polską partia „finansowana jest przez Putina” i „współpracuje z rosyjskim wywiadem”. Krasnodębski i Jurek nazwali te wypowiedzi „obraźliwymi” i „niedopuszczalnymi”.Polscy europosłowie przypomnieli, że Antonio Tajani zareagował „zdecydowanie”, gdy w Parlamencie Europejskim padły obraźliwe słowa wobec Włochów. Domagają się podobnej interwencji w sprawie wypowiedzi Guya Verhofstadta.",,
Kreml wymienia prokuratora generalnego,"Dotychczasowy prokurator generalny Rosji Jurij Czajka odejdzie ze stanowiska, a prezydent Władimir Putin zaproponował, by nowym prokuratorem generalnym został Igor Krasnow, obecny wiceszef Komitetu Śledczego – podały służby prasowe Kremla.","Czajka odejdzie z dotąd zajmowanego stanowiska w związku z objęciem innych obowiązków – poinformował Kreml. Nie jest jasne, na jaki urząd został przeniesiony.  Część mediów w Rosji zwraca uwagę, że Czajka w maju kończy 69 lat. Stanowisko prokuratora generalnego powinna zgodnie z przepisami zajmować osoba w wieku poniżej 70 lat.  Czajka był w latach 1992-1995 prokuratorem obwodu irkuckiego, a w latach 1995-1999 pierwszym zastępcą prokuratora generalnego Federacji Rosyjskiej. Od 1999 roku do 2006 roku był ministrem sprawiedliwości.  W czerwcu 2006 roku na wniosek Putina został prokuratorem generalnym. W 2011 roku jego pełnomocnictwa przedłużono o kolejne pięć lat, mimo skandalu korupcyjnego, w który zamieszana była grupa prokuratorów z obwodu moskiewskiego i w którym pojawiało się nazwisko syna Czajki – Artioma. Kilka lat później materiały o domniemanych układach finansowych, dzięki którym mieli się wzbogacić krewni prokuratora generalnego publikował opozycjonista Aleksiej Nawalny.  Jak poinformował Kreml, Putin wniósł kandydaturę Igora Krasnowa do Rady Federacji, wyższej izby parlamentu Rosji. Rada zajmie się nią 22 stycznia.  44-letni Krasnow w latach 2006-2007 był śledczym w centrali prokuratury generalnej w Moskwie. W 2007 roku przeszedł do Komitetu Śledczego Federacji Rosyjskiej i został starszym śledczym zajmującym się sprawami karnymi szczególnej wagi. Wiceszefem Komitetu został w kwietniu 2016 roku, prowadził kilka bardzo głośnych dochodzeń. W 2009 roku Krasnow prowadził śledztwo w sprawie zastrzelenia w centrum Moskwy prawnika Stanisława Markiełowa i dziennikarki „Nowej Gaziety” Anastazji Baburowej. Za mord ten skazano Nikitę Tichonowa i Jewgienię Chasis, związanych z Bojową Organizacją Rosyjskich Nacjonalistów (BORN).  W 2015 roku Krasnow kierował grupą śledczą badającą zamordowanie byłego wicepremiera Rosji Borysa Niemcowa, jednego z liderów opozycji antykremlowskiej. Później zastąpił go na czele grupy inny śledczy – Nikołaj Tutiewicz.  Ponadto Krasnow prowadził śledztwa w sprawie malwersacji finansowych na kosmodromie Wostocznyj i nadzorował śledztwa antykorupcyjne, w których oskarżonymi byli gubernatorzy (Aleksandr Choroszawin, Wiaczesław Gajzer i Nikita Biełych), a także minister gospodarki Aleksiej Ulukajew.",,
„Chrońcie każde życie”. Franciszek spotkał się z premierem Japonii,"Pokój budowany za sprawą sprawiedliwości i solidarności i  ochrona najsłabszych – to niektóre z tematów, które poruszył papież Franciszek podczas spotkania z przedstawicielami rządu Japonii w Tokio. Ojciec Święty najpierw rozmawiał z premierem tego kraju  Shinzō Abe, a następnie skierował przesłanie do m.in. korpusu dyplomatycznego.","Na rozmowę papieża z premierem Shinzō Abe przewidziano pół godziny. Następnie obaj spotkali się z innymi przedstawicielami władz i członkami korpusu dyplomatycznego akredytowanymi w Japonii. Był wśród nich wicepremier Tarō Asō, katolik.– Misją Japonii, jako jedynego kraju, który doświadczył zgrozy nuklearnego zniszczenia w czasie wojny, jest przewodzenie wysiłkom wspólnoty międzynarodowej w uwolnieniu świata od broni jądrowej – powiedział Shinzō Abe, deklarując, że jego rząd będzie wspierał dialog między państwami posiadającymi tę broń i tymi, którzy jej nie mają. Zwrócił uwagę, że „Japonia jako państwo jest szczególnie wrażliwa na cierpienia osób znajdujących się w trudnej sytuacji i osób niepełnosprawnych”. – Mottem mojej wizyty są słowa „Chrońcie wszelkie życie”, uznając jego nienaruszalną godność oraz znaczenie okazywania solidarności i wsparcia naszym braciom i siostrom w obliczu każdej potrzeby – przypomniał papież.Problem broni jądrowej– Podążając śladami moich poprzedników, pragnę również błagać Boga i zachęcić wszystkich ludzi dobrej woli do dalszego promowania i wspierania wszelkich niezbędnych środków zapobiegawczych, aby nigdy więcej w dziejach ludzkości nie powtórzyło się zniszczenie dokonane przez bomby atomowe w Hiroszimie i Nagasaki – powiedział.– Historia uczy nas, że nawet najpoważniejsze konflikty między narodami i państwami mogą znaleźć odpowiednie rozwiązania jedynie na drodze dialogu – jedynej broni godnej człowieka i zdolnej do zagwarantowania trwałego pokoju – podkreślił Franciszek.Dodał, że jest przekonany „o potrzebie zajęcia się problemem nuklearnym na poziomie wielostronnym, promując proces polityczny i instytucjonalny zdolny do wypracowania szerszego konsensusu i działań międzynarodowych”.Dialog drogą do pokojuPodkreślił, że „do budowania bardziej sprawiedliwego i braterskiego świata konieczna jest kultura spotkania i dialogu”. Jako przykład podał Igrzyska Olimpijskie i Paraolimpijskie, które odbędą się w Japonii w przyszłym roku i „będą bodźcem do rozwijania ducha solidarności, który wykroczy poza granice państwowe i regionalne, starając się o dobro całej naszej ludzkiej rodziny”. Franciszek wskazał na „cenne dziedzictwo kulturowe” Japonii oraz „głębokie wartości religijne i moralne”, które charakteryzują jej „starożytną kulturę”. – Dobre relacje między różnymi religiami mają nie tylko istotne znaczenie dla przyszłości pokoju, ale także, by przygotować obecne i przyszłe pokolenia do docenienia zasad etycznych, stanowiących podstawę prawdziwie sprawiedliwego i humanitarnego społeczeństwa – zaznaczył Biskup Rzymu.Zgodnie ze słowami Dokumentu o Ludzkim Braterstwie, który podpisałem z wielkim imamem Al-Azhar, w lutym bieżącego roku, nasza wspólna troska o przyszłość rodziny ludzkiej zachęca nas, byśmy, „przyjęli kulturę dialogu jako drogę; wzajemną współpracę jako kodeks postępowania; wzajemne porozumienie jako metodę i standard” – przypomniał papież.Ekologia, ekonomia i ochrona ludzkiej godnościMówiąc o pięknie naturalnym Japonii, „symbolizowane przede wszystkim przez obraz kwiatów wiśni”, wskazał na konieczność ochrony „naszego wspólnego domu”. Kompleksowe podejście do tego zadania „musi uwzględniać także ekologię człowieka”. – Zaangażowanie w ochronę oznacza stawienie czoła pogłębiającej się przepaści między bogatymi a ubogimi w globalnym systemie gospodarczym, który pozwala nielicznym uprzywilejowanym żyć w bogactwie, podczas gdy większość ludności świata żyje w ubóstwie – zwrócił uwagę Ojciec Święty.",,
Dwaj politycy – dwa światy – dwie strony tego samego ważnego słowa dla wszystkich Polaków,"Dwóch ludzi używa słowa „niepodległość”. Jedno słowo, ale jakże różnią się one od siebie w zależności od tego, kto je wypowiada. Różnią się wszystkim. Dosłownie wszystkim. Brzmią identycznie, pisane są również tak samo. A jednak są tak inne, tak zasadniczo i głęboko inne. Co innego znaczą. Różnią się tak mocno, jak mocno różnią się dwaj ludzie, którzy je wypowiadają. Śp. Kornel Morawiecki i Sławomir Neumann.","Najpierw o samym słowie. W ustach Kornela Morawieckiego „niepodległość” jest słowem dla Polaków niemal świętym. A na pewno jednym z najważniejszych. W ustach Sławomira Neumanna – słowem okaleczonym, karłowatym, służącym moralnie najniższym potrzebom.     Kornel Morawiecki sam marzył o niepodległości i rozpalał te marzenia u innych. Tchnął w to słowo nadzieję w czasach, kiedy dla wielu wiara w możliwość wybicia się na niepodległość była tylko surrealistyczną mrzonką. Niepodległość stała się tożsama z pragnieniem wolności. Od końca XVIII wieku „niepodległość” i „wolność” były dla  Polaków dwoma ramionami tego samego bytu naszego państwa. Tego państwa, które było jednocześnie wymarzonym domem dla każdego Polaka. Schronieniem i warunkiem rozwoju każdego obywatela. Kornel Morawiecki, wprowadzając już pod koniec lat 70 słowo „niepodległość” jako odległy cel, ale taki, do którego każdy Polak ma obowiązek dążyć, nawiązał do najpiękniejszych kart naszych dziejów. Do ciągu wielkich powstań narodowych: styczniowego, listopadowego, powstań śląskich, powstania wielkopolskiego i ostatniego - Powstania Warszawskiego, w którym zapłaciliśmy największą cenę. Do zrywów i oporu Polaków wobec narzuconych nam obcych władz. Niemców, bolszewickiej Rosji, a po wojnie władzy komunistycznej i kolejnego podziemnego oporu, walczących Żołnierzy Wyklętych.     Słowo „niepodległość” w myśli politycznej Kornela Morawieckiego było drogowskazem, jaki winien wytyczać sens naszych działań. Było zarazem wartością najwyższą, wokół której musimy skupiać swoje wysiłki, dla dobra żyjących współrodaków, ale też przyszłych pokoleń. „Niepodległość” jako zadanie, obejmuje kolejne pokolenia Polaków. Wymaga od nich poświęcenia własnych, przyziemnych potrzeb na rzecz walki o zdobycie na trwałe niepodległości. Kornel Morawiecki zdawał sobie pełni sprawę, że zaangażowanie się w działalność opozycyjną w czasach PRL jest przeszkodą, stawiającą tamę dla jego awansu naukowego. Z własnego wyboru zamknął sobie drogę do kariery i tym samym do uczynienia znośną sytuację materialną swojej rodziny. Do komfortu życia, w którym miałby zawsze czas niezbędny dla rodziny i dzieci. Za ważniejszą uznawał działalność, która w dalekiej perspektywie zbliżała Polskę do uzyskania niepodległości. Droga do zmaterializowania tego celu, ze względu na warunki zewnętrzne, m.in. zależność od komunistycznej Rosji, w sposób niewątpliwy musiała być długa i pełna wyrzeczeń. Nieoszczędzająca cierpień najbliższym - żonie, dzieciom ponoszącym w takich sytuacjach konsekwencje za działania bliskich, którzy aktywnie uczestniczą w walce z aparatem władzy. W tym samym czasie, kiedy Kornel Morawiecki po raz pierwszy znalazł się w polskim Sejmie, od blisko 10 lat działał w nim Sławomir Neumann, wyrastając szybko na jednego z liderów Platformy Obywatelskiej. On również sięgnął do pojęcia „niepodległości”. Również użył go jako symbolu postawy polityka. Postawy, nie mającej nic wspólnego z troską o kraj, z uzyskaniem wolności Polaków. „Niepodległość” w jego ustach stało się słowem, które nabrało nieznanego do tej pory znaczenia. Owszem, wcześniej było używane w postaci kanonu, oznaczającego pewność, że wypowiadający je składa gwarancje, iż nigdy i za żadną cenę, nie odstąpi od obrony określonych wartości. Ale zawsze to były wartości pozytywne, czyli takie, dla których warto było ponieść największe wyrzeczenia. W naszej, europejskiej cywilizacji wartości te, najczęściej wypełniały, bądź były istotnym uzupełnieniem słowa „niepodległość”. Padały więc sformułowania typu „swojej wiary będę bronił jak  niepodległości”, „prawdy”, „sprawiedliwości”, „godności drugiego człowieka bez względu na jego pochodzenie, wyznanie, czy kolor skóry”. To ledwie kilka przykładów, kiedy słowo „niepodległość” nadawało piękne rysy, składanej obietnicy.  Nigdy jednak nikt przed Sławomirem Neumanem nie użył słowa „niepodległość” dla złożenia gwarancji w obronie fałszu. Dla dania obietnicy ukrycia niemoralnych czynów, ocierających się o zwykłe przestępstwo. Słowo „niepodległość” wypowiadane przez Sławomira Neumanna stało się sztandarem skrywającym rzeczy haniebne, wymagające potępienia albo wkroczenia przepisów prawa karnego. Stało się hasłem dającym ochronę zwykłym rzezimieszkom politycznym, czy nawet przestępcom, działającym na szkodę także tych obywateli, którzy obdarzyli go zaufaniem. Głosując na niego w wyborach samorządowych czy parlamentarnych powierzali w jego ręce kwestie istotne dla ich życia. Warto na koniec uświadomić sobie, że Sławomir Neumann, składając obietnicę obrony niczym „niepodległości” swego partyjnego kolegi, który popełnił przestępstwo, sam staje się przestępcą. Pełnym współuczestnikiem przestępczego czynu, poprzez zatajanie go, ukrywanie i składanie fałszywych informacji publicznych bądź przed wymiarem sprawiedliwości. I na koniec jeszcze jedna uwaga. Nasycone brudem moralnym i cynizmem wykorzystywanie słowa „niepodległość” przez Sławomira Neumanna, winno pociągnąć za sobą wyeliminowanie go z pośród grona posłów. Hańbi on bowiem w możliwie najgorszy i najbardziej szkodliwy sposób polskie elity polityczne. Każdy ma prawo błądzić. I Sławomirowi Neumannowi należy dać szanse zrozumienia swego nagannego działania. Ale czy musi to robić, będąc posłem?",,
„Prezydent Duda nie będzie unikał ewentualnego przesłuchania”,"Prezydent Andrzej Duda nie będzie unikał ewentualnego przesłuchania w sprawie Komisji Nadzoru Finansowego  – zadeklarował minister kancelarii głowy państwa, Andrzej Dera.","7 listopada biznesmen Leszek Czarnecki złożył zawiadomienie o możliwości popełnienia przestępstwa przez Marka Chrzanowskiego, gdy ten był przewodniczącym Komisji Nadzoru Finansowego.  Według Czarneckiego, ówczesny szef KNF miał zaoferować przychylność dla jego banku w zamian za 40 milionów złotych. Leszek Czarnecki zostanie przesłuchany przez katowicką prokuraturę w poniedziałek.  W opinii Romana Giertycha, pełnomocnika Czarneckiego, jednym z najważniejszych świadków, „którzy muszą być przesłuchani przez prokuraturę w Katowicach będzie Andrzej Duda – prezydent RP”. Andrzej Dera zapewnił, że prezydent z zamieszaniem wokół KNF nie ma nic wspólnego, ale pozostaje – jak każdy obywatel – do dyspozycji organów śledczych.",,
USA: Zeznania byłego szefa FBI zostaną ujawnione,"Przewodniczący komisji prawnej Izby Reprezentantów, Bob Goodlatte i szef komisji nadzoru Trey Gowdy podjęli w sobotę decyzję o upublicznieniu zapisu zeznań b. szefa FBI Jamesa Comeya, który w piątek odpowiadał na pytania na zamkniętym posiedzeniu obu komisji.","Z oświadczenia wydanego przez deputowanych będących członkami komisji prawnej i komisji nadzoru, która kontroluje działalność służb w Izbie Reprezentantów, wynika, że ujawniony zostanie pełny zapis z dwóch dni przesłuchań b. dyrektora Federalnego Biura Śledczego.W piątek zakończył się ich pierwszy etap. Drugi dzień przesłuchań zaplanowano na 17 grudnia – pisze agencja Reutera. Bob Goodlatte z 6 okręgu wyborczego w stanie Wirginia i Harold W. Trey Gowdy ze stanu Karolina Południowa są członkami Partii Republikańskiej. Piątkowe przesłuchanie Jamesa Comeya, byłego szefa Federalnego Biura śledczego, zwolnionego z urzędu w 2017 r. przez prezydenta Donalda Trumpa, dotyczy sposobu, w jaki amerykański resort sprawiedliwości prowadził dochodzenie w sprawie używania przez b. sekretarz stanu Hillary Clinton jej prywatnego konta e-mail do prowadzenia korespondencji wagi państwowej.W trakcie kampanii prezydenckiej jesienią 2016 r. Comey wypowiadał się kilkakroć na ten temat, co zdaniem zwolenników b. Pierwszej Damy mogło wpłynąć na ostateczny wynik wyborów. Ostatecznie, na 2 tygodnie przed głosowaniem ogłosił on, że FBI wznawia śledztwo w tej sprawie ze względu na powagę zarzutów wobec Clinton. W ocenie wielu komentatorów zmniejszyło to szanse kandydatki obozu demokratycznego w wyścigu do fotela prezydenckiego. Niezależnie od tego, Donald Trump nieoczekiwanie zwolnił Comeya w maju 2017 roku. Jak przyznał bezpośrednio po tym w wywiadzie dla NBC – usunął go, mając na uwadze dochodzenie w sprawie ingerencji Rosji w wybory w USA. Decyzja prezydenta jest od tamtego czasu przedmiotem śledztwa prokuratora specjalnego Roberta Muellera prowadzącego dochodzenie w sprawie ingerencji Kremla w amerykańskie wybory prezydenckie. Zespół Muellera bada, czy zdymisjonowanie Comeya stanowiło próbę utrudnienia działania wymiaru sprawiedliwości. Trump nie kryje swej niechęci do Comeya, która pogłębiła się zwłaszcza po opublikowaniu przezeń w marcu br. książki „A Higher Loyalty”, w której były szef FBI porównuje styl rządzenia prezydenta Trumpa do „pożaru lasu”, przedstawiając tego polityka jako egocentryka oraz kompulsywnego kłamcę. W swym wystąpieniu w programie sieci ABC News „Good Morning America” dotyczącym tej książki Comey powiedział, że nie można wykluczyć, iż opisywane wcześniej kompromitujące Trumpa materiały, będące jakoby w posiadaniu Rosjan, rzeczywiście istnieją. „James Comey jest sprawdzonym autorem przecieków i kłamcą. Prawie każdy w Waszyngtonie myślał, że należało go zwolnić, za jego fatalną pracę, aż został, w rzeczy samej, zwolniony” – zareagował na to oświadczenie Trump. „Jest słabą kłamliwą oślizłą gnidą, która była, jak dowiedziono, fatalnym dyrektorem FBI” – dodał. W wywiadzie dla ABC News Comey ujawnił m.in. że obsesją prezydenta, prócz śledztwa w sprawie „Russiagate”, był niesprawdzony zarzut, że podczas podróży do Moskwy Trump, zanim zainteresował się polityką, spędził noc z dwiema prostytutkami. Rosjanie mają jakoby dysponować nagraniem tej przygody Trumpa. Prezydent miał żądać od Comeya, by „dowiódł, że nigdy nie miało to miejsca”. Decyzja o ujawnieniu zeznań Comeya ws. śledztwa dot. Clinton wprowadza nowy element w grze o wyjaśnienie okoliczności, w jakich Donald Trump wygrał wybory prezydenckie. Nie jest to jedyny nowy element – zaznacza agencja Reutera. W piątek prezydent Trump poinformował, że na nowego ministra sprawiedliwości i prokuratora generalnego USA desygnuje Williama Barra, który pełnił tę samą funkcję w administracji prezydenta George'a H.W. Busha. Barr – jak przypomina agencja Reutera – był zwolennikiem natychmiastowego strącenia Jamesa Comeya z urzędu. Publicznie bronił decyzji Trumpa o usunięciu go ze stanowiska dyrektora FBI. Agencja przypomina, że nowy szef resortu sprawiedliwości będzie teraz nadzorował śledztwo prokuratora specjalnego Roberta Muellera, który bada skalę ingerencji Rosjan w amerykańskie wybory prezydenckie w 2016 roku. Wątek nacisków wywieranych przez Trumpa i jego otoczenie na kierownictwo FBI w celu ukrycia dowodów bądź rezygnacji z dochodzenia ws. Russiagate jest jednym z głównych w śledztwie prowadzonym przez Muellera.",,
"Zieloni bierni w trakcie awarii „Czajki”? „Byliśmy w kontakcie z ratuszem, zadaliśmy serię pytań”","– Mam prośbę. Nie wyrzucajmy ścieków i nie mordujmy kóz i wtedy zacznijmy rozmowę (…) wystąpię jako rzecznik obywateli. Pani Urszulo, no jak to jest, że nie zabraliście głosu w sprawie tych ścieków? Czy pani nie wstyd, tak po ludzku? – pytał w programie „Strefa starcia” redaktor Michał Karnowski, odnosząc się do afery z oczyszczalnią ścieków „Czajka” i znikomej reakcji lewicowych środowisk ekologicznych na tę awarię. – Ja czekam, bo my zabraliśmy głos w sprawie ścieków. Bardzo szybko byliśmy w kontakcie z ratuszem, zadaliśmy serię pytań – odparła przedstawicielka KO Urszula Zielińska (Partia Zieloni).","– Po cichu, żeby nikt nie widział, tak? – dopytywał red. Karnowski, niedowierzający w zapewnienia przedstawicielki Partii Zieloni. – Nie. To jest wszystko na naszej stronie, można sobie prześledzić strona www.partiazieloni.pl. Robiliśmy również konferencję w tej sprawie. Była konferencja w Płocku chociażby w tej sprawie, w momencie, kiedy ścieki dopływały do Płocka. Także oczywiście, kto jest zainteresowany znajdzie – tłumaczyła działaczka Zielonych niedowierzającemu redaktorowi.– Dostaliśmy w ciągu 24 godzin odpowiedzi na nasze pytania odnośnie „Czajki”. Natomiast zastanawiam się, ponieważ państwo z PiS, łącznie z Telewizją Polską, przez miesiąc wzywali nas do przykuwania się do „Czajki” z powodu awarii, bardzo poważnej awarii – ciągnęła Zielińska. – Przepraszam bardzo. Czy w telewizji ktoś wzywał Zielonych? – spytał z kolei prowadzący program red. Michał Adamczyk. – Opowiada pani nieprawdę – stwierdził. – Przed chwilą powiedziała pani, że w telewizji polskiej wzywali do przykuwania się. Nie było takiego wezwania w Telewizji Polskiej. Kto i kiedy? Przepraszam bardzo, skoro pada tutaj atak pod adresem TVP, to proszę powiedzieć, kto konkretnie wzywał do tego, żeby się przykuć – stanowczo oponował red. Adamczyk.– Od rana (…) wzywaliście państwo, no byliśmy zapraszani przez państwa – koledzy, ja również – Telewizja Polska, również Polskie Radio, i pytano się nas: dlaczego nie protestujemy, gdzie są Zieloni, dlaczego się nie przykuliśmy? – odparła zdenerwowana przedstawicielka Koalicji Obywatelskiej. – Teraz czekam na pytanie: dlaczego nie przykuliśmy się do Ostrołęki z powodu wycieku oleju? Dlaczego mi państwo tego pytania nie zadajecie? – pytała Zielińska.– Po prostu tam nie udawano, że nie ma tematu. Wie pani o tym, prawda? – odparł red. Karnowski.– Zadaliśmy pytania i byliśmy w kontakcie z ratuszem, tutaj również będziemy zadawać pytania – odparła przedstawicielka KO.– Dlaczego ja o to pytam? Mam dość po prostu używania ekologii jako młota politycznego. Osiem lat PO-PSL i żadnych działań. To znaczy, wyszliśmy z ośmiu lat PO-PSL w sytuacji, w której dymią, jak dymiły, piece w domach w Warszawie i wtedy państwa nie było – zauważył redaktor Karnowski.",,
Polacy tracą i odpuszczają walkę o swoje,"Prawie co czwarty obywatel zrezygnował z dochodzenia przysługujących mu uprawnień – wynika z badania Naczelnej Rady Adwokackiej. W ciągu ostatnich pięciu lat 23 proc. Polaków, choć mogło, nie zdecydowało się dochodzić swoich praw – donosi środowa „Rzeczpospolita”.","Taki obraz wyłania się z badania „Świadomość prawna Polaków”, które powstało na zlecenie władz adwokatury.Dziennik pisze, że rezygnujemy z walki o swoje bez większego powodu. Ponad 28 proc. ankietowanych wskazało, że nie miało siły wdawać się w prawne potyczki. Prawie tyle samo powiedziało, że „po prostu odpuściło”. Na barierę finansową wskazało 18,6 proc. badanych. „Walka o swoje prawa wymaga dużego zaangażowania emocjonalnego oraz czasu, zwłaszcza jeśli działamy bez fachowego wsparcia. Dla osób bez kierunkowego wykształcenia przepisy prawne bywają niezrozumiałe, nie dziwi więc fakt, że tak często decydujemy się zrezygnować z roszczeń” – powiedziała gazecie adwokat Anisa Gnaciskowska, zastępca sekretarza Naczelnej Rady Adwokackiej, koordynatorka kampanii „Adwokat w każdym przypadku”.",,
100 najbogatszych Polaków stulecia. Na szczycie rankingu twórca Banku Handlowego,"Kupowali wsie i budowali miasta. Jeden rozbił bank w kasynie w Monte Carlo, drugi oszalał z miłości, popadł w depresję i popełnił samobójstwo. Najbogatsi Polacy w historii to nie tylko Kulczyk i Solorz – pisze tygodnik „Wprost”, jako pierwszy publikując listę 100 najbogatszych przedsiębiorców minionego stulecia.","Ranking, jak informuje „Wprost”, został stworzony przez kapitułę składającą się z 20 ekonomistów i historyków gospodarczych z czołowych polskich uczelni. Każdego z nich redakcja poprosiła o wskazanie 10, ich zdaniem, najważniejszych przedsiębiorców minionego stulecia.              „Takich, którzy odcisnęli największe piętno na polskiej gospodarce, którzy najdobitniej zapisali się na kartach historii, którzy dysponowali największymi wpływami w okresie swojej świetności. W ten sposób powstał ranking 100 najbogatszych polskich przedsiębiorców minionego stulecia” – pisze tygodnik.              „Najwięcej głosów zebrał Leopold Julian Kronenberg (1849-1937). Polski bankier i finansista, twórca Banku Handlowego, został uznany przez większość członków kapituły za największego polskiego przedsiębiorcę minionego stulecia” – pisze „Wprost”.",,
"Maliszewski: Exposé premiera to kontynuacja tego, co najlepsze","Nie było do tej pory tak dobrego strategicznie exposé, jak to premiera Mateusza Morawieckiego. Z jednej strony mamy tutaj kontynuację tego, co najlepsze, z drugiej – obronę wartości – powiedział portalowi  tvp. info prof. Norbert Maliszewski, politolog z Uniwersytetu Kardynała Stefana Wyszyńskiego w Warszawie. W  jego ocenie krytyka wystąpienia szefa rządu przez lidera PO Grzegorza Schetynę była pozamerytoryczna i oparta w dużej mierze na emocjach.","Prof. Maliszewski zauważył, że premier Mateusz Morawiecki  wspomniał w swoim exposé „o dwóch motorach poprzedniej kadencji, które mają być kontynuowane”. Te motory to – zdaniem politologa –  wyrównywanie szans i programy społeczne oraz obrona wartości, tj.  normalności i  rodziny. – Pojawia się również trzeci motor, którym jest rozwój społeczno-gospodarczy. Chodzi o rozwój w takich dziedzinach, które są istotne dla Polaków, czyli: wzrost nakładów na ochronę zdrowia i badania profilaktyczne, walka ze smogiem oraz koncentracja na różnego rodzaju ułatwieniach dla przedsiębiorców – mówi prof. Maliszewski. Rozmówca tvp.info podkreślił, że celem zasadniczym rządu drugiej kadencji jest wzrost zamożności Polaków. W ocenie politologa PiS nie sięga obecnie tylko po zwolenników prawicy, ale skłania się także ku centrum. Jak zaznaczył, świadczy to o tym, że jest to nowoczesna partia z szerokim elektoratem, która nie boi się wyzwań istotnych dla polskiego społeczeństwa.",,
„Tusk nie ma przyszłości w instytucjach unijnych”,"– Platforma nie ma człowieka formatu prezydenckiego, więc Tusk jest naturalnym kandydatem – mówi prof. Andrzej Zybała. – Tusk nie ma przyszłości w instytucjach unijnych (…) nie reprezentuje już żadnego kraju – uważa prof. Kazimierz Kik. Obaj politolodzy byli gośćmi programu „Minęła 20”.",,,
Donbas staje się jednym wielkim polem minowym,"Asystent sekretarza generalnego Organizacji Narodów Zjednoczonych Ursula Müller pojechała do Donbasu przyjrzeć się sytuacji w ogarniętym konfliktem regionie. Zwróciła uwagę, że w regionie przybywa pól minowych stanowiących zagrożenie dla ludzi.","„Wschodnia Ukraina konfrontuje się z problemami obrony. Wkrótce stanie się jednym z najbardziej zaminowanych regionów na świecie, który, jeżeli nie poradzi sobie z problemem, zostanie zatrzymany w rozwoju na wiele lat” – wskazała Müller w wydanym oświadczeniu.„Rozminowanie i informowanie o niebezpieczeństwie jest konieczne we wszystkich regionach dotkniętych konfliktem, szczególnie wzdłuż linii styku, włączając w to punkty kontrolne na istniejącej de facto granicy” – zwróciła uwagę.Müller podkreśliła, że nawet 4 miliony Ukraińców potrzebuje obecnie pomocy humanitarnej. Dotyczy to przede wszystkim mieszkańców obwodów ługańskiego i donieckiego najbardziej ogarniętych wojną.Od początku konfliktu na wschodzie Ukrainy zginęło ponad 10 tys. osób, w tym także cywilów.",,
„Teraz nie będziecie już bezpieczni. To strzela”. 15-latek terroryzował kolegów [WIDEO],"Policja zatrzymała 15-latka z Poznania. Chłopak zastraszał kolegów nagraniem, na którym prezentował pistolet. „Teraz nie będziecie już bezpieczni na korytarzach, ze mną w klasie. To strzela naprawdę” – słychać na filmie. Jak się okazało, miał broń pneumatyczną.","O sprawie, jako pierwszy poinformował portal epoznan.pl. Film krążył wśród uczniów Zespołu Szkół Łączności na Winogradach w Poznaniu. Z treści nagrania wynika, że był skierowany do chłopca o imieniu Mikołaj i innych uczniów tej szkoły. Autor na nagraniu prezentuje pistolet i grozi kolegom. – Już nie jesteście bezpieczni. Jeśli kiedykolwiek byliście, już nigdy – mówi na nagraniu 15-latek. Policjanci zatrzymali bohatera nagrania w szkole. Okazało się, że 15-latek fascynuje się militariami. W domu, oprócz pneumatycznego pistoletu z nagrania, odkryto jeszcze karabin pneumatyczny. Oba sprzęty nie wymagają pozwolenia na broń.  – Zabezpieczono też amunicję. Był też jeden pocisk do broni palnej – wyjaśnia rzecznik wielkopolskiej policji mł. insp. Andrzej Borowiak.",,
"UE w konstytucji? Nawet nie wiadomo, o jakiej Unii mówimy [OPINIA]","Od kilku dni KE i PiS licytują się, kto bardziej chce wpisać do konstytucji przynależność Polski do Unii Europejskiej. Problem w tym, że każdy myśli o innej Europie, a konstytucję mamy jedną. Czy na pewno prezydent Andrzej Duda chce wpisać do ustawy zasadniczej Unię, jaką proponuje Donald Tusk i jego alter ego Leszek Jażdżewski?","Leszek Jażdżewski, który miał rozgrzać publiczność przed głównym show przewodniczącego Tuska, troszkę mu je skradł. Atakując Kościół równie efekciarską, co prymitywną retoryką, wzbudził aplauz, a wręcz entuzjazm publiczności, wśród której zasiadł kwiat polityków Koalicji. Choć sam Donald Tusk nie klaskał. Słuchał skupiony z poważną miną, jakby sprawdzał, czy wszystko idzie zgodnie z planem. Według niego Leszek Jażdżewski najpewniej nie pełnił tylko roli supportu czy zagajacza. Jego zadanie było ważniejsze. Miał przede wszystkim wytłumaczyć intencje głównego showmana na scenie. W swoim „wykładzie” zdawał się klarować zebranym, że nie muszą  przejmować się sprzecznościami, jakie zaraz usłyszą w wystąpieniu Donalda Tuska, bo tego wymaga taktyka. Nikogo w auli nie powinna zmylić umieszczona w następującym później wystąpieniu refleksja o braku wykluczania kogokolwiek po zwycięstwie. W końcu sam Jażdżewski też  proponuje obniżenie temperatury konfliktu, wzywając do zaprzestania przerzucania się inwektywami, by w kolejnym zdaniu nazwać przeciwników świniami („...rywalizacja na inwektywy i złe emocje nie ma sensu, dlatego że po kilku godzinach zapasów ze świnią w błocie orientujesz się w końcu, że świnia to lubi. Trzeba zmienić zasady gry.”) Przewodniczący Rady Europejskiej w pierwszych zdaniach swojego 3-majowego wystąpienia zaznaczył, że przyjechał do ludzi, którzy chcą łączyć, nie dzielić. Jażdżewski zdaje się wyjaśniać sens tej deklaracji. Należy się łączyć, ale między sobą, po to, by móc przeciwstawić, tym, którzy nie pójdą z nami. To „nas” ma łączyć spójnik „i”, o którym tyle mówił główny prelegent.  Swoim przeciwnikom zarówno Jażdżewski, jak i Tusk mieli tylko żenujące porównania i żarty, jak ten o wspomnianych świniach, czy Węgrzech, „sojuszniku strony rządzącej”, porównywanych do części ciała znajdującej poniżej serca i pozostającej w opozycji do głowy.  Przewodniczący Rady Europejskiej zaproponował retorykę pozbawioną przemocy, ale, jak dodał, pojmowaną na sposób przyjęty przez Lecha Wałęsę. Laureat pokojowej nagrody Nobla przynajmniej szczerze deklaruje, że kto się z nim nie zgodzi, będzie musiał skakać przez okno lub jeść w celi śledzie bez popijania. Donald Tusk kpi z miejsca Polski w Europie. Aspiracje do traktowania swojego kraju na równi z innymi nazywa dążeniem do hegemonii. Drwi z pojęcia narodu,  a samą Konstytucję 3 Maja, którą przyjechał uczcić, nazywa „niezbyt postępową”, bo w końcu ta amerykańska przetrwała z poprawkami do dziś. Ciężko spekulować, po co w takim dniu takie słowa. Może przewodniczący RE chciał jedynie sprostować słowa Ryszarda Petru, który ubolewał, że PiS niszczy konstytucję, która przetrwała ponad 200 lat. A może był to jeszcze jeden argument za tym, by Polska nie miała zbyt wygórowanego zdania o sobie. Po 3-majowym wiecu na Uniwersytecie Warszawskim Kamila Gasiuk-Pihowicz z Koalicji Europejskiej ogłosiła już Donalda Tuska prezydentem Polski, a demokratycznie wybranego na to stanowisko Andrzeja Dudę nazwała lokatorem pałacu prezydenckiego. Sam prezydent RP wystąpił z inicjatywą wpisania obecności Polski w Unii Europejskiej do ustawy zasadniczej. O to samo wnioskuje również Koalicja Europejska. Czy należy upatrywać w tym pojednania, wspólnego dążenia do jednego celu? Czy na pewno prezydentowi Dudzie chodzi o Unię Tuska i Jażdżewskiego wpisaną do konstytucji Rzeczypospolitej? Może najpierw lepiej zdecydować, jaką Unię chcemy wpisać do konstytucji, a potem porozmawiajmy, czy w ogóle warto to robić.",,
Czego się boją ludzie na świecie? Islamski terroryzm na czele,"Akty terrorystyczne tzw. Państwa Islamskiego oraz zmiany klimatyczne znalazły się na czele listy zagrożeń wskazanych w ogólnoświatowym sondażu ośrodka Pew Research Center. Polacy, poza muzułmańskim terroryzmem, najbardziej obawiają się uchodźców i Rosji.","Spośród mieszkańców 38 krajów objętych sondażem ponad 60 procent uznało tzw. Państwo Islamskie i ocieplenie klimatu Ziemi za największe zagrożenia.   Połowa badanych   wymieniła cyberataki oraz kondycję globalnej gospodarki. 35 procent wskazało na Stany Zjednoczone jako zagrożenie dla świata, o 4 punkty procentowe więcej niż na Chiny oraz Rosję.  Polacy zaniepokojeni Rosją    Działaniami Moskwy najbardziej zaniepokojeni są Polacy – 65 procent. Wpływy Stanów Zjednoczonych rodzą największe obawy w Turcji, Korei Południowej, Japonii i Meksyku.   Mieszkańcy większości krajów Europy Zachodniej oraz Ameryki Południowej obawiają się skutków zmian klimatycznych. Działania tzw. Państwa Islamskiego za największe zagrożenie uznają mieszkańcy Libanu, Hiszpanii, Włoch i Francji. Sprawa imigrantów  W Polsce 66 procent ankietowanych uznało tzw. Państwo Islamskie za poważne zagrożenie, 60 procent obawia się fali imigrantów.   Obawy związane z uchodźcami są dużo mniejsze w Europie Zachodniej. Najmniej obawiają się ich mieszkańcy krajów, które szeroko otworzyły dla nich granice, czyli Szwedzi (22 procent) i Kanadyjczycy(25 procent) oraz Wietnamczycy (21 procent), których ta sprawa dotyczy w niewielkim stopniu.",,
Piecha: Śląsk należy przywrócić Polsce,"Należy przywrócić Śląsk Polsce; to zadanie moje i PiS-u
- oświadczył w poniedziałek poseł PiS Bolesław Piecha, który jest kandydatem
tej partii w wyborach uzupełniających do Senatu w okręgu rybnickim. Do jego
poparcia zachęcał prezes PiS Jarosław Kaczyński.","Podczas wspólnej z Piechą konferencji prasowej w Rybniku Kaczyńskiprzekonywał, że Śląsk powinien odegrać ważną rolę w drodze Polski donadrobienia historycznych zaległości rozwojowych. - W naszym przekonaniu jestznacznie gorzej, niż mogłoby być. Stąd decyzja, żeby bardzo znanego politykawystawić jako kandydata w tych wyborach. To jest sygnał z naszej strony -podkreślił. Kaczyński ocenił, że wybory uzupełniające do Senatu w okręgu rybnickimwyznaczone na niedzielę, 21 kwietnia, „nie są nieistotne, ale są ważne”.– Jestem Ślązakiem i zadanie, żeby przywrócić Śląsk Polsce po różnychzamieszaniach i dywagacjach na temat śląskości jest bardzo ważnym zadaniemPiS i moim osobiście - powiedział Piecha.Dodał, że Śląsk definiuje jako polskość. – To moi dziadowie tutaj, w tychokolicach i trochę na zachód pod Górą Świętej Anny zmagali się nie z kiminnym, tylko z Niemcami po to, aby przywrócić Śląsk Polsce - podkreślił.Piecha zaznaczył, że w ramach swojego programu PiS „chce przywrócić Ślązakomich Śląsk”, a „Polsce zwrócić uwagę, że jesteśmy jednym państwem”.Piecha zapytany, co rozumie mówiąc o przywrócenia Śląska Polsce,odpowiedział: – Od pewnego czasu obserwujemy tendencje odśrodkowe. Sąugrupowania, które chciałyby Śląsk z Polski wyalienować. (...) Te więzi sąsystematycznie zrywane, podważane są ważne cechy Ślązaków, a zwłaszczaumiłowanie ojczyzny, Polski (...) Ja jako Ślązak i jednocześnie członek PiSjestem gwarantem, że ta łączność zostanie, że nie będziemy podważać polskościŚlązaków.  Zaznaczył, że Ślązacy są rozczarowani okresem transformacji po 1989 roku.Podkreślił, że jednym z wielkich problemów regionu jest bezrobocie.Zapowiedział też, że jako senator zamierza zająć się m.in. problememprywatyzacji szpitali, takich jak szpital w Rybniku. – Ten szpital zostałwybudowany z podatków rybniczan, nie tylko z podatków ogólnopolskich. Niemoże być w prosty sposób sprywatyzowany, bo tak chce obecna władza – oświadczył.W weekend odbyło się wyjazdowe posiedzenie klubu PiS w Rybniku. Niektórzyparlamentarzyści PiS, m.in. Janusz Śniadek, byli w Rybniku i okolicach już wpiątek, wspomagając Piechę podczas jego spotkań z mieszkańcami.  Wybory uzupełniające w okręgu rybnickim odbędą się 21 kwietnia. Ichogłoszenie jest następstwem niedawnej śmierci senatora PO Antoniego Motyczki.Okręgowa Komisja Wyborcza w Katowicach zarejestrowała ośmiu kandydatów,oprócz Piechy: Mirosława Dużego (PO), Grażynę Kohut (PSL), Józefa Makosza(niezależny), Piotra Masłowskiego (niezależny), Janusza Korwin-Mikkego(Kongres Nowej Prawicy), Pawła Poloka (Autonomia dla Ziemi Śląskiej) iKrzysztofa Sajewicza (SLD).Okręg wyborczy do Senatu RP nr 73 obejmuje Rybnik oraz powiaty: rybnicki imikołowski.",,
Kamiński: Pawłowicz inspirowana przez PO? Dementuję,"– Krystyna Pawłowicz z całą pewnością wykonuje dla PO dobrą robotę – powiedział w programie „Gość Poranka” w TVP Info Michał Kamiński. Kandydat PO w eurowyborach  na Lubelszczyźnie zdementował jednak pogłoski, jakoby profesor z PiS była inspirowana przez Platformę Obywatelską.","– Rywalizacja między Solidarną Polską a PiS na antyeuropejskość i nacjonalizm pomaga mi kierować do rozsądnych, centroprawicowych wyborców apel: „głosujcie na Platformę” – powiedział Kamiński, odnosząc się do walki politycznej między partiami na prawicy. Stwierdził też w tym kontekście: – Nie mój cyrk, nie moje małpy.  „Pawłowicz nie jest inspirowana przez PO”Mówiąc o znanej z kontrowersyjnych wypowiedzi prof. Krystynie Pawłowicz (PiS), Michał Kamiński zdementował pogłoski, jakoby była ona inspirowana przez Platformę Obywatelską. – Choć z całą pewnością wykonuje dla PO dobrą robotę – przyznał Kamiński.  „Kaczyński jak Gandhi? Wykluczone”Kamiński odniósł się też do propozycji prof. Waldemara Parucha (PiS), który zaproponował  zmianę wizerunku Jarosława Kaczyńskiego – by był bliżej rzeczywistości i przybrał taktykę Gandhiego, czyli nie atakował przeciwników politycznych. – Analogia pana prezesa Jarosława Kaczyńskiego do Gandhiego jest analogią, która by mi do głowy nie przyszła, a wyobraźnię mam dość bujną – powiedział. – Natomiast myślę że pan prezes Kaczyński pokazał, jak jest związany z rzeczywistością wieloma swoimi wypowiedziami i zachowaniami – jak poszedł do sklepu, na zakupy, w otoczeniu licznych ochroniarzy, płacąc  200-złotowymi banknotami – ironizował Kamiński.   CZYTAJ RÓWNIEŻ: Kaczyński o Pawłowicz: jest takim Korwin-Mikkem PiS",,
Ekstraklasa prezydentów polskich miast,"Dobre oceny zbiera większość prezydentów, ale Wojciech Szczurek (niezależny, Gdynia), Tadeusz Truskolaski (PO, Białystok) i Rafał Dutkiewicz (niezależny, Wrocław) to ekstraklasa prezydentów miast – wynika z sondażu „Gazety Wyborczej”, przeprowadzonego wśród mieszkańców 22 miast.","„Wielka trójka"" pokazuje, że dobry gospodarz broni się sam - nie potrzebuje partyjnego wsparcia. Szczurek i Dutkiewicz są tak silni, że to PiS i PO „podczepiają się"" pod nich.Zresztą władze samorządowe są od lat oceniane lepiej niż Sejm i Senat. Bardzo dobre lub dobre noty dostają prezydenci miast bez względu na barwy polityczne. Tak jest w Kielcach, Warszawie, Białymstoku, Krakowie, Olsztynie czy Radomiu. Tylko w Częstochowie, Lublinie i Szczecinie przeważa krytyka (w Częstochowie mieszkańcy oceniali eksprezydenta Tadeusza Wronę odwołanego w referendum).Najwyżej oceniane są oczywiście dokonania włodarzy. Mieszkańcy doceniają ich wkład w rozwój infrastruktury: przebudowę ulic, odnawianie zabytków, organizację imprez sportowych i kulturalnych.Najlepsi w rankingu: Wojciech Szczurek z Gdyni czy Tadeusz Truskolaski z Białegostoku – zdobyli 80 procentowe poparcie – wydobyli  miasta z marazmu. Gdynianie  żartują: „Wolne Miasto Gdańsk, ale szybka Gdynia”,  a Białostoczanie doceniają przebudowę ulic, kupno autobusów, przebudowę Rynku Kościuszki i budowę stadionu miejskiego. We Wrocławiu Dutkiewicz zebrał punkty za to, że miasto będzie gospodarzem Euro 2012 – m.in. dzięki prezydentowi Wrocław wygrał rywalizację z Krakowem.Przeciętnie na ich tle wypadają prezydenci Warszawy i Krakowa. Na związanego z lewicą Jacka Majchrowskiego,  zagłosowałby co trzeci krakowianin, zaś Hanna Gronkiewicz-Waltz (PO) budzi mieszane uczucia. Warszawiacy są dumni, spacerując nowym Krakowskim Przedmieściem, a remonty ulic nabrały tempa. Ale wokół Pałacu Kultury wciąż królują kupieckie budy, a miasto nie potrafi sobie poradzić z reklamowym chaosem.Ci najgorsi: jak prezydent  Szczecina – Piotr Krzystek, Lublina – Adam Wasilewski czy Częstochowy – Tadeusz Wrona tracą za brak konsekwencji,  nie wywiązanie się z obietnic wyborczych czy brak inwestycji. Ale wszyscy starają się o reelekcje. Czy maja szanse? Czas pokaże.",,
Miliony jenów dla ofiar przymusowej sterylizacji,"Japońska koalicja rządząca i opozycja zgodnie przegłosowały ustawę gwarantującą ofiarom przymusowej sterylizacji 3,2 mln jenów (około 108 tys. zł). Adwokaci poszkodowanych twierdzą, że kwota ta jest zbyt niska.","Program przymusowej sterylizacji został wprowadzony w 1948 r. Oficjalnie obowiązywał do 1998 r. Eugenicznemu zabiegowi poddano ok. 25 tys. osób niepełnosprawnych, z czego około 16,5 tys. o tym nawet nie poinformowano.Udało się zidentyfikować około 3 tys. ofiar. Ministerstwo Zdrowia, Pracy i Opieki Społecznej informuje, że przyjmuje zgłoszenia nie tylko od osób, które mają zaświadczenia, iż poddano je zabiegowi sterylizacji, ale także od osób, które mają charakterystyczne blizny po skalpelu.Głębokie przeprosinyW piątek japoński parlament przegłosował przyznanie każdej z ofiar jednorazowej rekompensaty w wysokości 3,2 mln jenów. Bliscy osób poddanych zabiegowi sterylizacji nie mogą liczyć na żadne pieniądze. W ustawie wyrażono również „głębokie przeprosiny” za fizyczne i psychiczne doznane cierpienia. Agencja Kyodo zwróciła uwagę, że w przeprosinach władze użyły bezosobowego zwrotu „państwo”, a nie „my”.Prawnicy ofiar wyrazili niezadowolenie z przegłosowanej ustawy. – Nie sądzę, żeby dokument i wyrównało cierpienia ofiar – ocenił Koji Niisato.77-letni Kikuo Kojima, który został poddany operacji ponad 60 lat temu, przyznał, że nie zależało mu na pieniądzach, ale – przekonywał – kwota jest „zatrważająca”. – Skalpel kroił moje ciało i przez całe życie nie mogłem mieć dzieci. Nie mogłem rozmawiać o operacji z osobami, które kocham, latami okłamywałem żonę. Za to wszystko 3,2 mln jenów… – powiedział Kojima.",,
Posłowie podjęli decyzję ws. pieniędzy na Polonię,"Na posiedzeniu sejmowej komisji finansów publicznych została przyjęta poprawka ws. pieniędzy na Polonię. Przygotowana przez PiS modyfikacja budżetu zakłada przeniesienie ponad 100 mln zł środków przeznaczonych na Polonię z gestii Senatu m.in. do KPRM, MRPiPS, MEN, MSZ, MKiDN.","Prawo i Sprawiedliwość przygotowało poprawkę do projektu budżetu na 2020 r., która zakłada przeniesienie ponad 100 mln zł środków przeznaczonych na Polonię z gestii Senatu m.in. do KPRM, MRPiPS, MEN, MSZ, MKiDN. Poprawka została zgłoszona do Biura Analiz Sejmowych we wtorek, a w czwartek na posiedzeniu sejmowej komisji finansów publicznych została przyjęta.  Sekretarz stanu w KPRM, pełnomocnik rządu do spraw Polonii i Polaków za granicą Jan Dziedziczak pytany wcześniej przez dziennikarzy w Sejmie o przesunięcie środków na Polonię podkreślił, że jeśli Senat pod wodzą Platformy Obywatelskiej, opozycji totalnej, daje wyraźne sygnały, że chce prowadzić alternatywną wobec wskazanego przez Konstytucję rządu do prowadzenia polityki zagranicznej, no to trzeba reagować. – Robimy to po to, żeby Polonia nie była przedmiotem gier politycznych, tylko żeby mogła w sposób skoordynowany wspólnie z państwem polskim działać na rzecz Polski, żeby była ważnym partnerem. Po to wzrosły za naszych rządów tak bardzo wydatki na Polonię, Przypomnę, że z pięćdziesięciu kilku milionów do 130, a więc 110 w Senacie i prawie 20 mln przez MSZ, przez działania konsularne – powiedział Dziedziczak.",,
„To może być wielkim kołem zamachowym polskiej gospodarki. Opozycja nie zna świata”,"Powstający z Orlenu i Lotosu koncern może być wielkim kołem zamachowym polskiej gospodarki – powiedział w wywiadzie dla „Sieci” premier Mateusz Morawiecki. Jak dodał, w akcji cystern wstydu PO-PSL nie ma nic z brutalności, jest tylko pokazanie smutnej prawdy o poprzednich rządach.","Premier w rozmowie dla „Sieci” odniósł się do krytykowanej przez szefa PO Grzegorza Schetynę planowanej fuzji Orlenu i Lotosu.– I to jest właśnie problem z naszą „wielce oświeconą” opozycją: nie zna świata. Nie widzi, że wszystkie państwa rozwinięte dawno dokonały takich fuzji swoich zasobów, nie widzi, że mamy wokół gigantyczne koncerny paliwowe, z którymi nasze firmy muszą konkurować. Jak można nie widzieć, jak wielkim kołem zamachowym polskiej gospodarki może być nowo powstający z Orlenu i Lotosu koncern? Dziwię się – powiedział Morawiecki.Premier tłumaczy w wywiadzie, że w akcji cystern wstydu PO-PS, nie ma „nic z brutalności, jest tylko pokazanie smutnej prawdy o poprzednich rządach i o tym, jak wielki jest koszt społeczny przyzwolenia na złodziejstwo”.– Przecież te miliardy, które tracił budżet wskutek patologii tamtego czasu, w tym faktycznego pozwolenia na wjeżdżanie do Polski setek cystern dziennie z przemycanym paliwem, to było pozbawienie Polaków konkretów: remontów szpitali, nowych żłobków i szkół, inwestycji w drogi. Za tę niefrasobliwość i tolerowanie patologii płacili Polacy w postaci wysokich stawek VAT, bo skoro nie umieli ani nie chcieli ściągać od tych mafii podatków, to musieli je podnosić. My podatki obniżamy, w tym dla przedsiębiorców i ludzi młodych – podkreślał premier.Szef rządu przypomniał, że za PO-PSL dziennie wjeżdżało do kraju 750 cystern. – Dziś wjeżdża 150. Czyli 600 cystern codziennie wiozło lewe paliwo, przepompowywane szybko potem w jakichś stodołach, gdzieś w lesie i bokiem wpuszczane na rynek. Każda taka nieopodatkowana cysterna oznaczała dla skarbu państwa utratę 40 tys. zł w różnych podatkach i opłatach – dodał.",,
W sobotę Wianki nad Wisłą. Zamknięta Wisłostrada i objazdy,"W sobotę 22 czerwca w Warszawie po raz 24. odbędzie się plenerowy festyn „Wianki nad Wisłą”. W związku z imprezą od sobotniego popołudnia do niedzieli rano zamknięta dla ruchu będzie Wisłostrada, a kursujące nią autobusy zostaną skierowane na objazdy.","Jak podaje Urząd m.st. Warszawy, od godz. 17.30 w sobotę do niedzieli 23 czerwca do godz. 4 zamknięte dla ruchu będą obie jezdnie Wisłostrady. Jadąc od strony Mokotowa, będzie można dotrzeć do mostu Śląsko–Dąbrowskiego i skręcić w ul. Grodzką, a od strony Bielan w ul.  Krasińskiego. Tam będą zorganizowane specjalne miejsca parkingowe na skrajnych dwóch pasach ruchu obu jezdni. Od ulicy Sanguszki będzie obowiązywało całkowite zamknięcie ruchu. Obowiązywał będzie również zakaz zatrzymywania się (wytyczone zostaną tymczasowe objazdy na ul. Wenedów oraz przed ul. Sanguszki). Wyjazd z ul. Wenedów na Wisłostradę będzie możliwy tylko w lewo – w kierunku Bielan, a z ul. Nowy Zjazd wyłącznie w prawo, czyli w kierunku Mokotowa. Połączenia z Wisłostradą nie będą miały ulice Sanguszki i Boleść. Objazd zostanie poprowadzony ulicami: Krasińskiego – Mickiewicza – Andersa – Marszałkowska – Al. Jerozolimskie. Zalecany objazd: most gen. Grota–Roweckiego – Jagiellońska – Wybrzeże Helskie – Wybrzeże Szczecińskie – Wał Miedzeszyński – most Siekierkowski. Zmianie ulegną również trasy kursujących Wisłostradą autobusów komunikacji miejskiej. Zarząd Transportu Miejskiego w Warszawie informuje, że autobusy linii 100 w kierunku placu Zamkowego będą kierowane ulicami Świętojerską – gen. W. Andersa – pl. Bankowy – Senatorska – Nowy Przejazd – al. Solidarności. Autobusy linii 118 i 185, w kierunku stacji metra Politechnika i pętli Ursynów Zach. pojadą ulicami: Mickiewicza – Andersa – pl. Bankowy – Nowy Przejazd – al. Solidarności – Nowy Zjazd. W kierunku przeciwnym z Wisłostrady autobusy pojadą ul. Grodzką w al. Solidarności i dalej ulicami Andersa i Mickiewicza. Kursowanie autobusów linii 385 zostanie zawieszone.",,
Pierwsza kłótnia SLD z Ruchem Palikota,"Choć nowy Sejm jeszcze nie rozpoczął obrad, wybuchł już pierwszy spór między Ruchem Palikota i SLD. Nie dotyczy jednak spraw programowych, ale gabinetów, które obydwa kluby mają zająć w Sejmie. Politycy spierają się też o to, kto gdzie ma siedzieć na sali obrad plenarnych – dowiedział się portal tvp.info.",,,
Papież w obronie nienarodzonych. „Aborcja nie może być prawem człowieka”,"Aborcja nie może być „prawem człowieka” – powiedział papież Franciszek w sobotę podczas spotkania z delegacją włoskiego Ruchu dla Życia. Podkreślał, że obrona życia jest „absolutnym obowiązkiem”.","– Jeśli życie jest łamane u swego początku, tym, co pozostaje, nie jest jego wdzięczne przyjęcie pełne zaskoczenia tym darem, ale zimna kalkulacja, co mamy i czym możemy dysponować – stwierdził papież w czasie audiencji przed obchodzonym w niedzielę przez włoski Kościół Dniem dla Życia. – Wtedy życie sprowadza się do wymiaru dobra do konsumpcji, które można użyć i wyrzucić – zaznaczył. – Jakże dramatyczna jest ta wizja, niestety rozpowszechniona i zakorzeniona; przedstawiana także jako prawo człowieka; ile cierpienia przynosi najsłabszym z naszych braci – wskazał Franciszek. Podkreślił, że „dobrowolne gaszenie życia w jego zarodku jest w każdym przypadku zdradą powołania, a także paktu łączącego pokolenia, który pozwala patrzeć naprzód z nadzieją”. Papież zwrócił uwagę, że swą działalnością Ruch dla Życia pokazuje, że „ci, którzy zostali poczęci, są dziećmi całego społeczeństwa”. – Ich zabijanie w ogromnej liczbie, przy przyzwoleniu ze strony państw, stanowi ciężki problem, który u podstaw podminowuje konstrukcję sprawiedliwości, zagrażając właściwym rozwiązaniom każdej innej kwestii ludzkiej i socjalnej – ostrzegł Franciszek. Następnie zaapelował do wszystkich polityków, aby „niezależnie od swej wiary uczynili kamieniem węgielnym dobra wspólnego obronę życia tych, którzy mają się narodzić, i ich wejście do społeczeństwa”. Niech politycy „nie pozwalają na to, aby warunki dyktowała im logika dążąca do osobistego sukcesu albo interesów natychmiastowych lub stronniczych, lecz niech wybiegają wzrokiem daleko i z sercem patrzą na wszystkich” – wzywał. Papież dodał, że Dzień dla Życia ukazuje „pierwszorzędną wartość życia ludzkiego i absolutny obowiązek jego obrony, od poczęcia aż do naturalnego końca”.",,
PiS przedstawi nowe propozycje programowe na konwencji  w Lublinie,"Konwencja programowa Prawa i Sprawiedliwości, podczas której szef ugrupowania Jarosław Kaczyński ma zaprezentować nowe propozycje programowe, odbędzie się w sobotę 7 września w Lublinie – wynika z informacji PAP uzyskanych w kierownictwie PiS.","Na początku lipca w Katowicach odbyła się konwencja PiS i Zjednoczonej Prawicy „Myśląc: Polska”. Jej efektem – jak zapowiadali politycy PiS – miało być przygotowanie założeń programowych przed wyborami parlamentarnymi. Odbyło się wtedy kilkanaście sesji plenarnych z udziałem szefów poszczególnych resortów oraz kilkadziesiąt paneli eksperckich. Głos zabierali również prezes PiS, premier Mateusz Morawiecki oraz szefowie partii koalicyjnych: Solidarnej Polski – Zbigniew Ziobro i Porozumienia – Jarosław Gowin.Politycy PiS zapowiadali, że na podstawie pomysłów, które pojawiły się podczas tej konwencji i późniejszych spotkań w terenie, ma powstać program wyborczy oraz, że na początku września zostanie zorganizowana konwencja, na której zostaną przedstawione nowe propozycje.Szef sztabu wyborczego PiS, europoseł Joachim Brudziński mówił niedawno, że 7 września na konwencji programowej Jarosław  Kaczyński „będzie przedstawiał koncepcję na kolejne lata rządów, jeśli sobie na te rządy zasłużymy”.Z informacji PAP wynika, że konwencja programowa odbędzie się w Lublinie.Wybory parlamentarne odbędą się 13 października.",,
Zaradkiewicz ograniczył kompetencje sędziom SN mianowanym przez Radę Państwa PRL,"Sędzia Izby Cywilnej Sądu Najwyższego Kamil Zaradkiewicz wydał postanowienie zabezpieczające, które ma uniemożliwić odbycie 23 stycznia posiedzenia trzech Izb SN na wniosek Pierwszej Prezes. 
Małgorzata Gersdorf wnosiła o stwierdzenie, czy udział sędziów powołanych do SN przez KRS po reformie przeprowadzonej przez Prawi i Sprawiedliwość nie łamie konstytucji i praw człowieka. Zaradkiewicz zawiesił między innymi możliwość udziału sędziów mianowanych przez Radę Państwa PRL w takich posiedzeniach.","Jak wynika z informacji opublikowanej na stronie Sądu Najwyższego, zabezpieczenie wydano w związku z pytaniami prejudycjalnymi, skierowanymi przez Zaradkiewicza do TSUE 18 grudnia 2019 r.  Sędzia chce, by Trybunału Sprawiedliwości UE wskazał, czy sąd, w którym zasiada osoba powołana przez Radę Państwa PRL przed 1990 r., jest sądem niezawisłym i bezstronnym w rozumieniu prawa Unii Europejskiej. Na mocy wydanego zabezpieczenia sędzia Zaradkiewicz zawiesił stosowanie kilku przepisów ustawy o Sądzie Najwyższym w zakresie obejmującym rozpatrywanie wniosków tego typu, jaki zgłosiła Małgorzata Gersdorf, w odniesieniu do sędziów, których dotyczy pytanie prejudycjalne do TSUE. Jak informuje na Twitterze dziennikarz Patryk Michalski, zgodnie z treścią zabezpieczenia 23 stycznia nie powinno się odbyć posiedzenie trzech izb zwołane na wniosek Małgorzaty Gersdorf.",,
Biden zaatakował Trumpa: prezydent USA sieje strach i niezgodę,"Podczas wiecu w Filadelfii Joe Biden oskarżył prezydenta Donalda Trumpa o prowadzenie polityki, która pogłębia podziały wśród Amerykanów. – Trump sieje strach i niezgodę – powiedział w sobotę były wiceprezydent USA.","76-letni Joe Biden, który był wiceprezydentem podczas prezydentury Baracka Obamy, jest jednym z 23 kandydatów, którzy ubiegają się o nominację Partii Demokratycznej w wyborach prezydenckich w 2020 roku.– Jeśli Amerykanie chcą prezydenta, który pogłębia podziały (...), oczernia swych przeciwników i szerzy nienawiść, to nie potrzebują mnie. Od tego jest Donald Trump – stwierdził Biden podczas swego pierwszego oficjalnego wiecu wyborczego.– Zagrożenie dla naszego narodu, dla naszej demokracji jest realne – podkreślił były wiceprezydent USA. Pierwsze sondaże wskazują, że Joe Biden jest faworytem wśród Demokratów zamierzających startować w przyszłorocznych wyborach prezydenckich w USA.Biden jest najbardziej doświadczonym politycznie demokratycznym pretendentem; przed objęciem urzędu wiceprezydenta przez sześć kadencji zasiadał w Senacie, będąc m.in. szefem wpływowej komisji spraw zagranicznych (dwukrotnie) oraz komisji sprawiedliwości. Dwukrotnie już ubiegał się o prezydencką nominację Demokratów – w 1988 i 2008 roku – ale w obu przypadkach bardzo szybko się wycofywał, jeszcze przed pierwszymi prawyborami.Powszechnie spodziewano się, że Joe Biden wystartuje w prawyborach Partii Demokratycznej w 2016 roku, ale ostatecznie nie zdecydował się na to z powodu śmierci syna.",,
"Ambasador Rosji po wezwaniu do polskiego MSZ: „Rozmowa trudna, ale uprzejma”","Rzeczywiście, zostałem wczoraj po południu wezwany do polskiego MSZ. Odbyłem spotkanie z szefem departamentu wschodniego Janem Hofmoklem – powiedział rosyjski ambasador Siergiej Andriejew w wypowiedzi dla agencji TASS. „Rozmowa była trudna, ale uprzejma” – poinformował.","Rosyjski ambasador zauważył, że obie strony miały możliwość przedstawić swoje stanowisko. Siergiej Andriejew odniósł się w swojej wypowiedzi także do słów polskiego wiceministra spraw zagranicznych Marcina Przydacza, który zaznaczył, że „w trakcie rozmowy przekazano w imieniu polskich władz stanowczy sprzeciw wobec insynuacji historycznych, których dopuścili się kilkukrotnie w ciągu ostatnich dni przedstawiciele najwyższych władz Federacji Rosyjskich, w tym, w szczególności, prezydent Władimir Putin, jak również przewodniczący Dumy Państwowej Wiaczesław Wołodin”. „Na podstawie informacji opublikowanej przez PAP można by odnieść wrażenie, że wiceminister Przydacz wypowiedział te słowa podczas mojej wizyty w polskim MSZ, a w rzeczywistości nie uczestniczył on w tym spotkaniu” – oznajmił Andriejew.",,
"Podstawiona kochanka, adrenalina. Sentyment Putina do szpiegów pozostał","Przekonania, wyjątkowa jakość i charakter – to zdaniem prezydenta Rosji Władimira Putina największe cnoty szpiegów, „ludzi wybranych”, którym w ubiegłym tygodniu złożył życzenia. Media na całym świecie zwracają uwagę, że u gospodarza Kremla w dalszym ciągu jest bardzo silny sentyment do pracy agenturalnej, którą prowadził jeszcze w czasach ZSRR.","– Nie każdy może zrezygnować z codziennego życia, ze swojej rodziny i bliskich, opuścić kraj na wiele lat i poświęcić życie służbie ojczyźnie. To mogą tylko wybrani, mówię to bez przesady – przekonywał w reportażu wyemitowanym w publicznej telewizji Rossija 1.Audycja dotyczyła 95-lecia nielegalnego wywiadu, należącego do struktur Służby Wywiadu Zagranicznego Rosji. Putin nie mógł się nachwalić „matrioszek”. – To ludzie wyjątkowi. Życzę im szczęścia, pomyślności. Jestem przekonany, że usłyszą moje słowa – mówił prezydent Rosji.Marzenie z dzieciństwaPutin przyznał, że jego praca w sowieckich służbach była związana nie ze służbą wywiadu zagranicznego, ale właśnie z wywiadem nielegalnym. Zaznaczył, że wie jaki typ ludzi zajmuje się tego typu działalnością.Historycy zwracają uwagę, że od małego Wołodia był kształtowany na przyszłego agenta i taka praca była jego marzeniem. Już jego nauczyciele wskazywali, że niepokorny i awanturujący się uczeń w najlepszym wypadku będzie pracował w bezpiece lub zostanie przestępcą.Już jako nastolatek zgłosił się do KGB z pytaniem co musi zrobić, żeby podjąć współpracę. Będąc studentem na Wydziale Prawa Państwowego Uniwersytetu w Leningradzie i już członkiem Komunistycznej Partii ZSRR został dostrzeżony przez służby i zwerbowany. W 1984 roku został wysłany do szkoły szpiegowskiej w Moskwie, po której trafił do kontrwywiadu. W latach 1985-90 wysłano go do NRD gdzie w Dreźnie zajmował się werbunkiem niemieckich agentów, właśnie „nielegałów”, choć oficjalnie był „dyplomatą”, dyrektorem tamtejszego Domu Przyjaźni NRD i ZSRR.Dał się uwieśćKilka lat temu niemiecki tygodnik „Die Zeit” zasugerował, że Putin nie był szczególnie pilnym agentem, skoro dał się podejść agentce zachodnioniemieckiej Federalnej Służby Wywiadowczej (BND). Kobieta posługująca się pseudonimem „Lenchen” a nazywana przez kolegów „Balkonikiem” ze względu na wydatny biust wykonała klasyczny manewr i uwiodła sowieckiego szpiega.Najpierw agentka, umieszczona jako tłumaczka w rezydenturze radzieckiego wywiadu, zaprzyjaźniła się z Ludmiłą, żoną Putina. Dzięki temu BND mogła zbierać informacje dotyczące prywatnego życia obecnego prezydenta Rosji. Oczarowany „Lenchen” rezydent KGB miał z nią zdradzać żonę. Kiedy Putin wrócił do Rosji został awansowany na podpułkownika, ale po upadku ZSRR znalazł się na aucie. Pomogli mu polityczni patroni. Anatolij Sobczak, przewodniczący Rady Miejskiej a później burmistrz Leningradu oraz Anatolij Czubajs, który w 1996 roku będąc szefem administracji prezydenta Borysa Jelcyna ściągnął ambitnego kagiebistę do Moskwy.Kozioł ofiarnyChoć rosyjski wywiad uczył lojalności Putin szybko zapomniał akurat o tym wskazaniu. Funkcję premiera załatwił mu oligarcha Borys Bierezowski, ale późniejszy prezydent bez skrupułów złożył swojego dobrodzieja jako kozła ofiarnego na ołtarzu „walki” z korupcją.Istnieje przypuszczenie, że nie ograniczył się tylko do zmuszenia Bierezowskiego do emigracji. Rosyjski szpieg otruty na rozkaz Kremla Aleksandr Litwinienko zeznał, że miał zabić upadłego oligarchę, ale odmówił. Miliarder w końcu popełnił samobójstwo w tajemniczych okolicznościach.Eksperci zwracają uwagę, że będąc prezydentem Władimir Putin stworzył administrację opartą na ludziach z KGB i jej następczyni z FSB. Paramafijny system gwarantuje osobom z kręgu prezydenta nietykalność i ogromne wpływy, zaś sama siatka agentów na świecie pielęgnowana jest niezwykle skrupulatnie.W reportażu telewizji Rossija 1 przyznano, że na przykład na Słowacji działa jedna rezydentura, zaś w Polsce już 24…",,
Demokraci się wykruszają. Booker wycofał się z wyścigu o Biały Dom,"Demokratyczny senator z New Jersey Cory Booker oznajmił , że wycofuje się z dalszej kampanii przed listopadowymi wyborami prezydenckimi. Jako powód podał słaby oddźwięk na jego program wyborczy i niskie notowania w sondażach.","Booker, który rozpoczął swoją kampanię w lutym ubiegłego roku, prowadził ją pod hasłami jedności i wzajemnej empatii. Jednak, jak zauważa agencja Associated Press, tego rodzaju hasła nie zyskały mu popularności w erze charakteryzującej się chaosem i rozgorączkowaniem.Senator nie był ponadto w stanie zdobyć funduszy niezbędnych do dalszego prowadzenia kampanii. W większości sondaży zajmował jedno z ostatnich miejsc wśród grona demokratycznych kandydatów i nie zdołał zakwalifikować się do zapowiedzianej na wtorek ich transmitowanej na cały kraj debaty.Rezygnacja Bookera oznacza, że wśród demokratycznych pretendentów do Białego Domu jest obecnie tylko jeden Afroamerykanin, były gubernator stanu Massachusetts Deval Patrick. Jego sytuacja jest jednak również trudna, gdyż zgłosił się do wyścigu późno i musi walczyć o lepsze notowania w sondażach.AP podkreśla, że dla Afroamerykanów rezygnacja Bookera oznacza coś więcej niż tylko zawężenie pola wyboru. – To oznacza, że po prostu się nie liczymy. Teraz nie możemy spodziewać się jakiegokolwiek liczącego się czarnego kandydata do dnia wyborów – przyznała Helen Moore z mieszczącej się w Detroit organizacji czarnych wyborców Keep the Vote-No Takeover.",,
"„Chcemy odbić to wszystko, co utraciliśmy w ciągu wieków”","– Ostatnie cztery lata to było udeptywanie ziemi do pojedynku z tymi, którzy nie chcą, by Polska stała się krajem rzeczywiście silnym, zamożnym, liczącym się w Europie – mówił w niedzielę prezes PiS Jarosław Kaczyński podczas konwencji swej partii w Legnicy (Dolnośląskie). Wcześniej odbyła się konwencja wyborcza PiS we Wrocławiu.","Szef PiS podkreślał, że 13 października, czyli dzień wyborów, to będzie „czas próby i jednocześnie czas decyzji, która (...) będzie określała przyszłość naszego kraju”. – Będzie go określała w różnych wymiarach, odnoszącym się do życia społecznego, naszej godności narodowej, naszej spójności, pozycji międzynarodowej, gospodarki. Można powiedzieć w gruncie rzeczy, że do wszystkich wymiarów naszego życia społecznego – mówił.              Kaczyński nawiązywał też do odśpiewanego chwilę wcześniej hymnu państwowego. Jak mówił jest w nim mowa o tym, że „szablą odbierzemy”. – W chodziło o niepodległość (...), dzisiaj też chcemy coś odbić, tzn. chcemy odbić to wszystko, co utraciliśmy w ciągu ostatnich wieków, a to składało się łącznie na szanse na to byśmy byli narodem tak silnym, tak zamożnym, tak bogatym – także pod względem kulturalnym – jak narody na zachód od naszych granic – powiedział szef PiS.              Jak dodał, tę szansę straciliśmy przez nieszczęśliwe wydarzenia, takie jak zabory czy I i II wojnę światową oraz komunizm, a „w jakieś mierze także poprzez okres postkomunizmu”. Kaczyński zaznaczył, że dziś nie możemy sięgać do szabli, bo to jest przenośnia. – Musimy tylko dobrze zorganizować nasze państwo i prowadzić właściwie politykę – mówił.              – Można powiedzieć, że te cztery lata to było takie udeptywanie ziemi do tego pojedynku z tymi, którzy nie chcą by Polska stała się krajem rzeczywiście silnym, zamożnym, liczącym się w Europie, żeby Polacy zyskali to, albo w wielu wypadkach odzyskali to czego tak bardzo potrzebują - pewności siebie, także w stosunku do tych jeszcze bogatszych od nas – mówił.              – Byśmy zrzucili z siebie te wszystkie haniebne, całkowicie kłamliwe, ale przecież rozpowszechnione w świecie oskarżenia odnoszące się do naszej historii, a w szczególności do II wojny światowej – dodał szef PiS.",,
Awaria w Warszawie. Spadek ciśnienia ciepłej wody w całym mieście,"System ciepłowniczy został tak podzielony, aby elektrociepłownia Żerań i ciepłownia Kawęczyn utrzymały prace i zapewniły bezpieczne dostawy ciepła do ponad połowy mieszkańców Warszawy – poinformowała w środę spółka Veolia Energia Warszawa S.A. Zapewniła w komunikacie, że zmniejszono obszar zasięgu awarii i przystąpiono do jej usuwania.","– Veolia Energia Warszawa potwierdza, że w wyniku awarii sieci ciepłowniczej w rejonie ul. Powsińskiej/Gołkowskiej występują zakłócenia w dostawie ciepłej wody i ogrzewania do budynków na terenie całej Warszawy – przekazała w komunikacie spółka.  Zapewniła, że jej służby techniczne są na miejscu. – Współpracujemy z policją i strażą pożarną w celu zabezpieczenia terenu, a także bezpiecznego usunięcia awarii i przywrócenia prawidłowej pracy systemu ciepłowniczego – napisano.  Spółka dodała, że system ciepłowniczy został tak podzielony, aby elektrociepłownia Żerań i ciepłownia Kawęczyn utrzymały prace i zapewniły bezpieczne dostawy ciepła do ponad połowy mieszkańców Warszawy. „W ten sposób zmniejszyliśmy obszar zasięgu awarii i jednocześnie przystąpiliśmy do usuwania awarii przy ul. Powsińskiej” – przekazała spółka.  Dodała, że przedstawiciele Veolii byli członkami sztabu kryzysowego powołanego przez prezydenta Rafała Trzaskowskiego. „Spółka na bieżąco będzie przekazywała najbardziej aktualne informacje na swojej stronie www.energiadlawarszawy.pl a więcej szczegółów zarówno na temat przyczyn awarii oraz przewidywanych czasów usunięcia podamy dzisiaj bliżej godz. 15” – poinformowano w komunikacie.",,
Państwo Islamskie infiltruje Ukrainę. Zatrzymano sześciu domniemanych terrorystów,"Służba Bezpieczeństwa Ukrainy (SBU) zatrzymała sześciu domniemanych członków Państwa Islamskiego. Czterech wpadło w Charkowie i dwóch z nich zostało już wydalonych z kraju, natomiast dwóch kolejnych zatrzymano w Dniprze i Kijowie.","W komunikacie SBU oświadczyła, że w Charkowie odkryto lokal wykorzystywany przez dżihadystów zatrzymujących się na Ukrainie w czasie podróży do Iraku i Syrii. Podczas nalotu funkcjonariusze zatrzymali czterech mężczyzn z państw Azji Środkowej. Dwóch zostało już wydalonych, zaś pozostali czekają na decyzję wymiaru sprawiedliwości.W Dniprze, które również leży we wschodniej części kraju zatrzymano natomiast mężczyznę „pochodzącego z jednej z dawnych republik sowieckich, poszukiwanego przez Interpol”. Miał on być „bezpośrednio zamieszany w rekrutowanie i transport zwolenników Państwa Islamskiego jadących z Azji Środkowej w kierunku Syrii; mężczyzna dostarczał im pieniądze, organizował lokum i dokumenty konieczne do podróży”.Domniemany terrorysta zatrzymany w Kijowie miał natomiast „uczestniczyć w roku 2014 i 2015 w ćwiczeniach na terenie obozów w Syrii i udział w działalności militarnej IS w Syrii i Iraku”.",,
Francuskie media: Reparacje dla Polski ważnym tematem 80. rocznicy niemieckiej napaści,"Francuskie media w sobotę wspominają wybuch drugiej wojny światowej, przede wszystkim omawiając polskie żądania w sprawie odszkodowań od Niemiec za straty poniesione w czasie wojny z powodu zniszczeń i rabunków.","Gazety i eksperci przedstawiają argumenty Warszawy i odnotowują odwołanie przez prezydenta USA Donalda Trumpa udziału w uroczystościach upamiętnienia napaści Niemiec na Polskę. Dziennik ""Le Monde"" przypomina, że Trump jest właścicielem kilku posiadłości na Florydzie, zagrożonej przez zbliżający się do USA huragan Dorian.Gazety regionalne poświęcają dużo miejsca 80. rocznicy napadu Niemiec na Polskę. Dziennik „Le Dauphine” informuje, że według polskich szacunków w drugiej wojnie światowej najeźdźcy pozbawili życia 20 proc. obywateli polskich, a w tym ""około 40 proc. elity intelektualnej"" kraju. Niemcy zniszczyli prawie 40 proc. polskiej gospodarki, szczególnych strat doznał przemysł – podkreśla się w artykule. „Le Dauphine” cytuje słowa premiera Mateusza Morawieckiego o tym, że ""Polska wciąż jeszcze nie dostała odpowiedniego odszkodowania"" za straty poniesione w czasie wojny, co szef polskiego rządu ocenił jako niesprawiedliwość. Francuskie gazety omawiają za agencją AFP zarzuty polskich polityków wobec Niemiec. Najczęściej przytaczane są słowa posła PiS Arkadiusza Mularczyka, który miał powiedzieć francuskiej agencji, że mimo upływu wielu lat od zakończenia wojny „Niemcy nie przemyślały swej przeszłości, skupiając się bardziej na ochronie stabilności swego budżetu niż na przestrzeganiu zasad demokratycznych i państwa prawa, czy poszanowaniu praw człowieka”. Natomiast dziennik „Le Figaro” wybija zdanie, w którym poseł tłumaczy, że „wysoki standard życia zawdzięczają Niemcy również pracy przymusowej Polaków (w czasie wojny)”. Prawie wszystkie gazety przytaczają argumentację Berlina, w myśl której Polska zrezygnowała z reparacji w porozumieniu z NRD z 1953 roku. Francuskie media sugerują, że Polacy mogą mieć rację, odrzucając ten argument, gdyż ani NRD, ani Polska nie były wtedy państwami w pełni suwerennymi, jednocześnie jednak nie wróżą Warszawie wygrania sprawy. Francois Bafoil, socjolog specjalizujący się w kwestiach Europy Środkowo-Wschodniej, powiedział w radiu France Info, że od porozumienia z NRD o wiele poważniejszy jest argument, że w 1990 r., gdy ratyfikowano traktat o zjednoczeniu Niemiec, Polska powtórnie zrezygnowała z reparacji w zamian za uznanie przez RFN obecnych granic. W „Le Figaro” cytowane są słowa prezydenta Andrzeja Dudy z wywiadu dla niemieckiego dziennika „Bild” o tym, że „kwestia wypłaty reparacji nie jest rozdziałem zamkniętym”. Według autora artykułu sprawę odszkodowań podsumowuje zdanie wypowiedziane w 2017 roku przez ambasadora Niemiec w Polsce, Rolfa Nikela, o tym, że kwestia reparacji jest „zamknięta prawnie i politycznie, ale oczywiście jest kwestia odpowiedzialności moralnej”. Większość francuskich mediów, które podjęły temat, powtarza za AFP, że „obecnie strona polska nie porusza sprawy reparacji wojennych wobec Rosji”. I przypomina, że „w 1939 roku na Polskę napadł również stalinowski Związek Sowiecki”.",,
Prezydent ostro o Macierewiczu. Jest nagranie,"– Musi sobie parę rzeczy przemyśleć. Jak będzie wobec uczciwych oficerów stosował takie ubeckie metody, jak Platforma stosowała wobec niego, to będzie kiepsko – odpowiedział prezydent na pytanie, kiedy zakończy spór z Antonim Macierewiczem.","Nagranie, w którym prezydent Andrzej Duda komentuje konflikt z Antonim Macierewiczem, opublikowała na Twittrze @olgalengyel. Wcześniej na spotkaniu z  użytkownikami mediów społecznościowych o działaniach prezydenta mówił Antonii Macierewicz, szef MON.  – Bardzo pokornie prosimy pana prezydenta, żeby nie prowadził do rozdwojenia polskiej armii, bo to osłabia polską armię, osłabia zdolność dowodzenia – powiedział. W ten sposób minister nawiązał do sprawy reformy struktury dowodzenia w polskim wojsku. Od 2014 r. działają dwa główne połączone dowództwa rodzajów sił zbrojnych  – generalne i operacyjne, natomiast Sztab Generalny WP jest głównym organem planowania strategicznego, a nie dowodzenia. Autorami systemu byli szef BBN gen. Stanisław Koziej; projekt skierował do Sejmu prezydent Bronisław Komorowski, a pełnomocnikiem MON ds. wdrożenia reformy został późniejszy dowódca generalny gen. Mirosław Różański. Zmiana systemu dowodzenia, w tym przywrócenia odrębnych dowództw rodzajów sił zbrojnych, była jedną z pierwszych zapowiedzi złożonych po objęciu przez Antoniego Macierewicza funkcji ministra obrony. Za zmianą systemu dowódczego opowiada się też prezydent Andrzeja Duda, jednak ośrodek prezydencki ma inną koncepcję niż MON.Różnice dotyczą m. in. prerogatyw prezydenta i samej struktury dowódczej. Koncepcja MON nie przewiduje postulowanego przez BBN połączonego dowództwa, mającego koordynować współdziałanie sił lądowych, powietrznych, morskich i specjalnych oraz obrony terytorialnej. Resort obrony proponuje zarazem powołanie Inspektoratu Szkolenia i Dowodzenia, którego szef byłby mianowany przez ministra obrony, podczas gdy dowódców rodzajów sił zbrojnych mianowałby prezydent. – Niestety tak bywało w naszej historii, że podejmowano decyzje dotyczące bezpieczeństwa państwa, kształtu armii nie ze względu na racjonalnie rozumianą konieczność bojową, militarną, tylko dlatego, że ktoś miał inną pozycję polityczną – mówił  Macierewicz.",,
Hiszpańskie media o prezydencie Francji: To prowokator,"Hiszpańskie media oceniają działania i wypowiedzi prezydenta Francji Emmanuela Macrona jako próbę „pokazania się”, służącą przejęciu pierwszoplanowej roli w UE. Nazywają go jednocześnie „prowokatorem”.","Wydawana w Katalonii „La Vanguardia” nie szczędzi Macronowi słów krytyki, określając go mianem „dużego prowokatora”. Hiszpańska gazeta przypomina, że jedna z jego ostatnich wypowiedzi o rzekomej „śmierci mózgowej” NATO spotkała się z falą krytyki. „Jako prowokacja słowa Macrona okazały się sukcesem, ale ostatecznie kupiło je niewielu, a niebawem nadeszła ciężka krytyka” – wskazała „La Vanguardia”, przypominając ripostę na słowa Macrona ze strony szefa niemieckiego MSZ Heiko Maasa, że „bez USA ani Niemcy, ani państwa Europy nie są w stanie same skutecznie się obronić”. Inną, odnotowaną przez dziennik decyzją Macrona było październikowe zablokowanie przez prezydenta Francji początku negocjacji Unii Europejskiej z Albanią oraz Macedonią Północną. Także dziennik „El Pais” wskazuje na ostatnie wypowiedzi Macrona, wskazując, że prezydent Francji ma duże ambicje polityczne. Gazeta zaznacza, że próbuje on oddziaływać nie tylko w bliskim sąsiedztwie Francji, ale także rozciągać swe wpływy „aż po Warszawę”. Hiszpańskie media przypisują prezydentowi Francji chęć przejęcia roli głównego decydenta wraz z zapowiadanym wycofaniem się kanclerz Niemiec Angeli Merkel z polityki. „El Pais” wskazuje też, że poza krytyką Macrona innym niekorzystnym dla niego w ostatnich dniach wydarzeniem jest fiasko popieranego przez prezydenta Francji hiszpańskiego, liberalnego ugrupowania Ciudadanos. W wyborach 10 listopada straciło ono 47 mandatów w 350-osobowym Kongresie Deputowanych, niższej izbie hiszpańskiego parlamentu. Po hiszpańskich wyborach parlamentarnych z 28 kwietnia tego roku przedstawiciele administracji Macrona sugerowali ówczesnemu liderowi Ciudadanos Albertowi Riverze, aby wszedł w koalicję z socjalistami premiera Pedra Sancheza. Rivera nie zgodził się, a przedstawiciele kilku partii politycznych zaprotestowali przeciwko próbom ingerowania Paryża w politykę wewnętrzną Hiszpanii.",,
Tomasz Komenda będzie występował o bardzo wysokie odszkodowanie,"Tomasz Komenda będzie występował o wysokie odszkodowanie i zadośćuczynienie. Jego adwokat Zbigniew Ćwiąkalski powiedział, że będzie to kwota przekraczająca 10 mln zł.","Sąd Najwyższy uniewinnił Tomasza Komendę. Z wnioskiem o wznowienie postępowania wystąpiła do sądu Prokuratura Krajowa, zdaniem której Tomasz Komenda jest niewinny. Mężczyzna w 2004 r. został prawomocnie skazany na 25 lat więzienia za gwałt i zabójstwo 15-latki w Miłoszycach pod Wrocławiem.– Osoby, które mnie wrobiły, będą nosić piętno do końca swojego życia; nie spocznę, dopóki nie doprowadzę do tego, by usiadły na ławie oskarżonych i poczuły to, co ja czułem przez osiemnaście lat – powiedział w środę Tomasz Komenda.",,
"„PO przymykała oko na reprywatyzację, bo pani prezydent nie potrafiła rozliczyć kamienicy”","– Platforma doskonale wiedziała, co to jest reprywatyzacja i dzika reprywatyzacja, ale przymykała na to oko, ponieważ pani prezydent Gronkiewicz-Waltz nie potrafiła rozliczyć sprawy kamienicy swojego męża i swojej córki – mówił w programie „O co chodzi” Piotr Guział. – O tym, że z powodu afery w Warszawie, jak w soczewce, odbija się kryzys, jaki przeżywa Platforma Obywatelska – przekonywał drugi gość - Błażej Poboży, wiceburmistrz Bemowa.","Błażej Poboży, politolog, działacz PiS w Warszawie, tłumaczył, dlaczego - w jego opinii, widać skalę kryzysu, jaki przeżywa Platforma Obywatelska, od kiedy przywództwo w partii oddał Donald Tusk. – Te ogólnopolskie problemy Platformy nałożyły się na największą w historii tego miasta aferę reprywatyzacyjną, która wymaga dogłębnego wyjaśnienia – powiedział.  Piotr Guział, były burmistrz Ursynowa i radny dzielnicy, który poparł Patryka Jakiego, kandydata Zjednoczonej Prawicy na prezydenta Warszawy, został poproszony o komentarz do słów kandydata Platformy Obywatelskiej Rafała Trzaskowskiego o tym, że Platforma wyciągnęła konsekwencje z afery i usunie jej skutki. – Nie udało się skutków afery usunąć podczas rządów Platformy, dlaczego miałoby się dać to zrobić teraz? – spytał Guział. – Platforma nie potrafiła nawet powołać komisji w ramach radnych miasta stołecznego Warszawy. A oni mają przecież wpisaną funkcję kontrolną, bo przecież stanowią  prawo, ale też kontrolują   władzę wykonawczą, czyli prezydenta i podległych mu urzędników – mówił.",,
Polacy rezygnują z pracy w Irlandii,Liczba polskich imigrantów przyjeżdżających do Irlandii spadła w porównaniu z poprzednim rokiem o 40 proc. – ogłosił tamtejszy resort ds. świadczeń socjalnych. Jak wynika z danych ministerstwa w pierwszym kwartale 2010 r. numery ubezpieczenia socjalnego przyznano prawie dwóm tysiącom Polaków.,"Po tym jak w maju 2004 roku irlandzki rynek pracy otwarto dla mieszkańców nowych krajów UE, do Irlandii przyjechało ok. pół miliona imigrantów, z czego ponad połowę stanowili Polacy. Obecny trend wskazuje na wyraźne wyhamowanie napływu obcokrajowców. Głównym powodem tego stanu rzeczy jest głęboka recesja, która trwa w kraju od połowy 2008 r. i nie ominęła sektorów gospodarki, w których licznie zatrudnieni byli imigranci, zwłaszcza budownictwa. W Irlandii w ostatnich trzech latach systematycznie rosła stopa bezrobocia,sięgając w marcu 13 proc. zatrudnionych. Oznacza to znacznepogorszenie perspektyw pracy dla imigrantów. Nieoficjalne doniesienia sugerują, że spora część Polaków reemigrowała z Irlandii do innych państw bądź wróciła do Polski, choć większość po utracie pracy, zdecydowała przeczekać recesję, korzystając z różnych programów przekwalifikowania się. W całym 2009 r. indywidualne numery ubezpieczenia socjalnego (tzw. PPS) pozwalające rozliczyć się z urzędem podatkowym i uprawniające do dostępu do świadczeń otrzymało prawie 14 tys. Polaków, niemal trzy razy mniej niż rok wcześniej. Ogółem imigrantom z 10 nowych państw UE przyjętych 1 maja 2004 r. oraz Bułgarii i Rumunii wydano w ubiegłym roku prawie 30 tys. numerów PPS w porównaniu z 67 tys. w 2008 r. Wyjątkiem od spadkowego trendu są Litwini i Łotysze, którym w I kwartale tego roku wydano więcej numerów PPS niż w 2009 r. Rzeczniczka irlandzkiej Rady ds. Imigrantów powiedziała, że mimo trudnego rynku pracy imigranci wciąż przyjeżdżają w ramach łączenia rodzin lub po to, by zająć miejsca pracy nieatrakcyjne dla Irlandczyków.",,
„Nasi polscy przyjaciele rozumieją naszą walkę z rosyjską agresją”,"Przebywający z dwudniową wizytą na Ukrainie szef MSZ Witold Waszczykowski spotkał się w Kijowie ze swoim ukraińskim odpowiednikiem Pawło Klimkinem. – Polska dołączy do zaplanowanych na środę w Kijowie rozmów szefów MSZ Ukrainy, Niemiec, Francji, Wielkiej Brytanii i Danii w sprawie rozwiązania konfliktu w Donbasie – poinformował Klimkin.","– Bardzo ważne jest, kto siedzi za stołem rozmów i prowadzi dyskusję, jednak dla mnie najważniejsze jest, kto jest z nami, a jest z nami cały cywilizowany świat, Unia Europejska i kraje G7. Nasze wspólne próby zmuszenia Rosji do opuszczenia przez nią Krymu i, co najważniejsze, wypełnienia zapisów porozumień mińskich, są naszym wspólnym zadaniem – zauważył minister.Klimkin przyznał, że stanowisko strony polskiej będzie szczególnie wartościowe. – Nasi polscy przyjaciele nie tylko rozumieją naszą walkę z rosyjską agresją. Oni ją w sposób szczególny odczuwają. I stąd środowe spotkanie m.in. w formacie Trójkąta Weimarskiego i wizyta wszystkich ministrów. Jestem wdzięczny Witoldowi Waszczykowskiemu, że jest tutaj dziś i jutro z nami, i jest to wkład jego i Polski w walkę z rosyjską agresją – oświadczył szef ukraińskiej dyplomacji.Podjęty temat rzezi wołyńskiejJednym z tematów rozmów było również upamiętnienie rzezi wołyńskiej. – Doczekamy się, aż prawdziwi sprawcy przyznają się do winy – zapewnił Waszczykowski, który razem z Klimkinem zgodził się, że tragicznymi zajściami powinni zająć się wspólnie ukraińscy i polscy historycy.Szef polskiego MSZ zaznaczył, że na Ukrainie wiele osób nie wie i nie pamięta o rzezi wołyńskiej. Wyraził przy tym nadzieję, że zapoznanie się z dokumentacją i dowodami tej tragedii pozwoli dojść do prawdy. – Tak jak inne narody przyznały się przed laty do swoich win – podkreślił. Z Hrojsmanem o współpracy dwustronnejPo spotkaniu z Klimkinem, Waszczykowski odbył rozmowę także z premierem Ukrainy Wołodymyrem Hrojsmanem. Politycy dyskutowali między innymi o współpracy dwustronnej i regionalnej w ramach Grupy Wyszehradzkiej.– Minister Witold Waszczykowski potwierdził, że bez demokratycznej Ukrainy projekt zintegrowanej Europy nie jest możliwy do przeprowadzenia – powiedział dyrektor biura prasowego MSZ Rafał Sobczak. Jak podkreślił, Polska będzie działała na rzecz integralności terytorialnej Ukrainy w związku z konfliktem ukraińsko-rosyjskim.– Minister oraz premier rozmawiali o tym, co zostało zapoczątkowane w czasie ostatniego spotkania w Krynicy. Format V4 plus Ukraina będzie kontynuowany – oświadczył.",,
Prezydent Duda w izraelskiej telewizji: Polacy i Polska powinni zostać przeproszeni,"– Są przedstawiciele społeczności żydowskiej, którzy urodzili się na terenie Polski przed II wojną światową, przeżyli holocaust i którzy uważają, że Polacy i Polska powinni zostać przeproszeni za te słowa, które wypowiedział pan minister Katz – stwierdził w wywiadzie dla izraelskiej publicznej telewizji Andrzej Duda. Prezydent RP w rozmowie z Amichaiem Steinem poruszył również m.in. kwestię organizacji Światowego Dnia Pamięci Ofiar Holocaustu w Izraelu oraz wypowiedzi prezydenta Rosji Władimira Putina odnośnie II wojny światowej.","Dziennikarz Kan News – kanału będącego częścią izraelskiego publicznego nadawcy radiowo-telewizyjnego – spytał prezydenta Dudę, czy wypowiedzi prezydenta Rosji Władimira Putina, w których ten sugeruje, że Polska ponosi współodpowiedzialność za wybuch II wojny światowej, to kłamstwo. – Jeżeli chodzi o tamte fakty, jeżeli chodzi o rozpoczęcie II wojny światowej, tak – stwierdził Duda. – Niestety, przykro mi to powiedzieć, ale prezydent Putin świadomie, z całą pewnością, rozpowszechnia kłamstwa historyczne i oczywiście ma w tym cel, ponieważ próbuje w ten sposób wymazać odpowiedzialność Rosji stalinowskiej za rozpoczęcie II wojny światowej wspólnie z hitlerowskimi Niemcami. Wyobrażam sobie, że się dziś tego wstydzi – skonstatował prezydent.",,
Pierwszy policjant skazany za przemoc wobec „żółtych kamizelek”,"Policjant sądzony w Paryżu za „umyślną przemoc” wobec „żółtych kamizelek” został skazany na dwa miesiące więzienia w zawieszeniu. To pierwszy wyrok skazujący dla funkcjonariusza, odkąd przed rokiem rozpoczęły się antyrządowe protesty tego ruchu.","44–letni funkcjonariusz był sądzony „za umyślną przemoc ze strony osoby sprawującej władzę publiczną”. Podczas parady 1 maja w XIII dzielnicy Paryża rzucił w kierunku demonstrantów płytą chodnikową. Prokuratura żądała dla policjanta kary trzech miesięcy więzienia w zawieszeniu. Na dwóch nagraniach wideo przedstawionych podczas procesu widać było, jak policjant w otoczeniu kolegów z jednostki w Tuluzie podnosi płytę z ziemi, bierze zamach i rzuca nią w stronę demonstrantów oddalonych od niego o około osiem metrów. Nie pokazano, gdzie płyta spadła. – Pańska reakcja nie była absolutnie konieczna w samoobronie – zauważył przewodniczący składu sędziowskiego, oceniając, że był to ze strony oskarżonego gest „złości, paniki, odwetu” za atakowanie jego kolegi przez demonstrantów, a także, że gest ten wynikał ze „stresu sytuacyjnego” w ciągu całego dnia protestów. – Miał pan zamiar wywołać u protestujących szok fizyczny lub psychiczny, aby zaprzestali ataków – wskazał sąd, dodając, że decyzja wymiaru sprawiedliwości w tej sprawie jest „bardzo oczekiwana przez opinię publiczną”. Wkrótce przed sądem na stanąć drugi policjant, tym razem za uderzenie przedstawiciela ruchu „żółtych kamizelek” podczas tej samej parady 1 maja, w XIV dzielnicy Paryża.",,
Ostrzejsze normy dotyczące alarmu smogowego. Wchodzą nowe przepisy,"W czwartek w Dzienniku Ustaw opublikowano rozporządzenie Ministra Środowiska ws. ostrzejszych norm informowania i alarmowania o smogu. Zgodnie z nim, częściej będziemy powiadamiani o wysokich stężeniach zanieczyszczeń w powietrzu. Normy zaczną obowiązywać od piątku.","Zgodnie z opublikowanym w czwartek rozporządzeniem, alarm smogowy będzie ogłaszany przy przekroczeniu średniodobowej wartości 150 mikrogramów na metr sześc. dla pyłu PM10, poziom informowania to 100 mikrogramów. Rozporządzenie z 2012 r. mówiło odpowiednio o 300 i 200 mikrogramach na metr sześc. Dotychczasowe normy były najwyższymi w Unii Europejskiej.Zgodnie z wcześniejszymi deklaracjami, m.in. premiera Mateusza Morawieckiego obniżamy te poziomy o połowę, dzięki temu Polacy będą ostrzegani częściej o wysokich stężeniach zanieczyszczeń w powietrzu - podkreślił  minister środowiska Henryk Kowalczyk.Minister zaapelował o zgłaszanie się i korzystanie z dotacji na termomodernizację i wymianę pieców w ramach programu Czyste Powietrze. „Zachęcam wszystkich właścicieli domów jednorodzinnych do skorzystania z programu. Dzięki niemu powietrze w ciągu kilku najbliższych lat się poprawi i będziemy mogli oddychać lepszej jakości powietrzem - dodał.Po roku obowiązywania programu złożono ponad 86 tysięcy wniosków na łączną kwotę blisko 2 mld zł, a zarządy wojewódzkich funduszy ochrony środowiska i gospodarki wodnej podjęły dotychczas blisko 51 tys. uchwał o udzieleniu dofinansowania na prawie 1 mld zł. Prezes Narodowego Funduszu Ochrony Środowiska i Gospodarki Wodnej Piotr Woźny ocenił, że pierwszą skokową poprawę jakości powietrza będzie można zauważyć za niecałe dwa lata, po sezonie grzewczym 2020/2021. Od 1 lipca 2020 r. wejdzie w życie przepis rozporządzenia dotyczącego jakości paliw stałych, który ma wyeliminowywać z rynku najgorszej jakości węgiel. Dodał, że za dwa lata, byłby zwolennikiem dalszego obniżenia progów do 80 mikrogramów dla alarmu i 60 mikrogramów dla informowania - zgodnie z rekomendacjami Ministerstwa Zdrowia.Ministerstwo Środowiska argumentuje, że zaproponowane poziomy (150 i 100) będą spełniać swoją rolę w informowaniu obywateli oraz ich ostrzeganiu przed dużymi zanieczyszczeniami powietrza. Kolejnym argumentem, który przemawia - według MŚ - za trochę wyższymi progami, jest rola samorządów w ostrzeganiu społeczeństwa i kosztów z tym związanych.Zgodnie ze znowelizowanym Prawem ochrony środowiska, samorządy będą musiały przygotować nowe programy ochrony powietrza oraz plany działań krótkoterminowych dot. walki ze smogiem, które będą przekazane do KE do 30 czerwca 2020 roku.W przypadku wystąpienia dużego smogu i przekroczenia poziomu informowania dla pyłu PM10 w powietrzu, w celu zmniejszenia narażenia na wysokie stężenia zanieczyszczeń w powietrzu, małym dzieciom, kobietom w ciąży, osobom starszym oraz osobom z chorobami serca lub układu oddechowego zaleca się ograniczenie przebywania poza budynkami. W takiej sytuacji zalecane jest również powstrzymanie się od aktywności fizycznej na otwartym powietrzu.Plan będzie musiał zawierać listę doraźnych działań, jakie należy podjąć w celu ograniczenia zagrożenia smogowego, jeżeli ono wystąpi. Chodzi np. o wprowadzenie darmowej komunikacji miejskiej, intensyfikacji kontroli palenisk domowych, ograniczenia ruchu samochodowego na obszarach, gdzie przekroczone są poziomy alarmowe. Na początku kwietnia resort środowiska zaproponował nowe poziomy informowania i alarmowania o smogu - odpowiednio na poziomie 250 i 150 mikrogramów na metr sześc. dla pyłu PM10. Zostały one skrytykowane przez Polski Alarm Smogowy (PAS). Aktywiści z PAS wskazywali, że mimo proponowanego przez MŚ obniżenia poziomów, nadal byłyby one najwyższe w UE i trzykrotnie wyższe niż we Francji czy we Włoszech. PAS dodawał, że gdyby przyjąć takie progi alarmowania, jakie zaproponowało MŚ, to w Małopolsce w 2018 roku nie było ani jednego dnia, w którym by ogłoszono alarm smogowy. Na Śląsku takie dni w ubiegłym roku były trzy. Zalecenia Światowej Organizacji Zdrowia (WHO) wskazują, że dopuszczalne stężenia dobowe dla pyłu PM10 nie powinny przekraczać 50 mikrogramów, a dla pyłu PM2,5 - 25 mikrogramów na metr sześc.W przypadku wystąpienia dużego smogu i przekroczenia poziomu informowania dla pyłu PM10 w powietrzu, w celu zmniejszenia narażenia na wysokie stężenia zanieczyszczeń w powietrzu, małym dzieciom, kobietom w ciąży, osobom starszym oraz osobom z chorobami serca lub układu oddechowego zaleca się ograniczenie przebywania poza budynkami. W takiej sytuacji zalecane jest również powstrzymanie się od aktywności fizycznej na otwartym powietrzu.Z kolei w przypadku przekroczenia poziomu alarmowego dla pyłu PM10, ze względu na bardzo wysokie stężenia zanieczyszczeń w powietrzu, zaleca się ograniczenie przebywania poza budynkami do niezbędnego minimum. Część samorządów w przypadku wystąpienia poziomów alarmowych wprowadza darmowe przejazdy komunikacją miejską.Zgodnie z raportami WHO i agend europejskich, z powodu smogu i powikłań wynikających ze złej jakości powietrza, w Polsce umiera 47 tys. osób rocznie. Za największe emisje zanieczyszczeń, w tym pyłów zawieszonych PM2,5, PM10 oraz benzo(a)pirenu odpowiada sektor bytowo-komunalny (np. piece grzewcze, palenie śmieci) oraz transport.",,
Sawicki: Odstrzał dzików trwa od lat. Teraz mamy polowanie polityczne,"– Problem polega na tym, że mamy teraz polowanie polityczne. Ten odstrzał trwa cały czas. Po co było ogłaszać krucjatę, te dziki trzeba było normalnie odstrzelić i od tego są myśliwi – powiedział w radiowej Trójce Marek Sawicki z PSL, który w rządzie Donalda Tuska pełnił funkcję ministra rolnictwa (2014-2015).","W Polsce trwa dyskusja na temat odstrzału dzików. Wiele mediów i organizacji próbuje wywierać presję, by „oszczędzono” życie tych zwierząt. Powołując się na argumenty, że populacja tego gatunku może zniknąć, że nastąpi „masowa zagłada”, a nawet „holocaust” dzików, stwierdzają, że ich odstrzał nie służy zatrzymaniu rozprzestrzeniania się wirusa ASF.Według myśliwych i ministrów środowiska i rolnictwa odstrzał dzików w przypadku zagrożenia tą chorobą jest normalną praktyką w wielu krajach UE – przykładem są tu Czechy czy Niemcy. Takie działania w przypadku tej choroby zaleca też KE.Do zamieszania wokół dzików odniósł się w radiowej Trójce Marek Sawicki z PSL, który w rządzie Donalda Tuska pełnił funkcję ministra rolnictwa. To właśnie w tym czasie (lipiec 2014 r.) w Polsce odnotowano pierwszy przypadek ASF u zwierząt hodowlanych.– Kiedy pojawił się ASF, podjęliśmy decyzję o odstrzale. 14 tys. dzików zostało wtedy „zdjętych”. Ta populacja musi być zmniejszona – oznajmia Sawicki.Komentując doniesienia medialne, że za czasów poprzednich rządów odstrzeliwano wiele tysięcy dzików i że wówczas mało kto był temu przeciwny, zaznaczył, że „tak powinno się postępować - odstrzeliwać dziki w ciszy”.– I wtedy przez prawie dwa lata nie mieliśmy ognisk ASF – zaznacza polityk PSL.",,
"Lewica z szansami,  Strauss-Kahn „ofiarą spisku”","Pierwsze sondaże, przeprowadzone we Francji po aresztowaniu szefa Międzynarodowego Funduszu Walutowego i potencjalnego kandydata socjalistów w wyborach prezydenckich w 2012 r, Dominique'a Strauss-Kahna, wskazują, że lewica wciąż ma największe szanse na zwycięstwo. Większość Francuzów uważa też, że polityk oskarżony o usiłowanie gwałtu na pokojówce, padł ofiarą spisku.","Z sondażu przeprowadzonego przez ośrodek badania opinii publicznej CSA w poniedziałek 16 maja wynika, że 54 proc. pytanych jest zdania, iż kandydat Partii Socjalistycznej wciąż może wygrać wybory prezydenckie, nawet jeśli nie wystartuje w nich Strauss-Kahn, oskarżony o próbę zgwałcenia pokojówki w nowojorskim hotelu.  Były to pierwsze badania opinii publicznej przed wyborami prezydenckimi, w których na liście potencjalnych kandydatów nie wymieniono Strauss-Kahna – podkreśla  agencja Reuters.   Wśród zwolenników socjalistów 70 proc. badanych powiedziało, że ich partia wciąż może wygrać wybory.  Obecny prezydent Francji, konserwatysta Nicolas Sarkozy, którego notowania są na rekordowo niskim poziomie, traci zwolenników na rzecz skrajnie prawicowego Frontu Narodowego i czeka go poważne wyzwanie, by w przyszłym roku wywalczyć reelekcję. Jednak, jak zaznacza Reuters, niemal pewne wycofanie się Strauss-Kahna z wyścigu prezydenckiego prawdopodobnie pomoże nieco Sarkozy'emu.  Z opublikowanego w środę sondażu wynika, że były lider Partii Socjalistycznej Francois Hollande mógłby być nowym kandydatem lewicy, wyprzedzając o 10 punktów procentowych w wewnętrznej rywalizacji socjalistów obecną szefową ugrupowania Martine Aubry.  Przewiduje się, że każde z nich ma szansę zdobyć 23 proc. głosów w pierwszej turze wyborów, przy czym Hollande wygrałby jednym punktem procentowym z Sarkozym, a Aubry miałaby taki sam rezultat jak szef państwa. Kandydatka skrajnej prawicy Marine Le Pen byłaby na trzecim miejscu z 20 proc. głosów.  Porównanie wyników ankiety CSA z 28 kwietnia pokazuje, że na aferze Strauss-Kahna Sarkozy zyskał do 2 punktów procentowych.   Francuzi: Strauss-Kahn ofiarą spisku  Większość Francuzów uważa, że szef Międzynarodowego Funduszu Walutowego, oskarżony o napaść seksualną i usiłowanie gwałtu na pokojówce, padł ofiarą spisku.   W sondażu, przeprowadzonym dla trzech francuskich mediów, taką opinię wyraziło 57 proc. respondentów.   Blisko jedna trzecia (32 proc.) Francuzów jest przeciwnego zdania, a co dziewiąty nie ma zdania na temat ewentualnego „spisku”, wymierzonego w Dominique'a Straussa-Kahna. Telefoniczny sondaż przeprowadził ośrodek CSA na grupie 1007 dorosłych Francuzów, dla telewizji BMF TV, radia RMC oraz gazety „20 Minutes”.",,
Szajka oszustów  rozbita. Odzyskano biżuterię o ogromnej wartości,"Centralne Biuro Śledcze Policji rozbiło grupę, która oszukiwała warszawskich emerytów metodą „na policjanta” oraz „na prokuratora”. Zatrzymano pięciu mężczyzn, a sąd tymczasowo ich aresztował. Kryminalni odzyskali też złoto i biżuterię o wartości kilkuset tysięcy złotych.","Pierwszy wpadł 27-letni Paweł W. Mężczyzna w dniach 13-14 czerwca, udając funkcjonariusza policji, odebrał od starszej kobiety 88 tys. zł. Poszkodowana zlikwidowała na jego prośbę lokaty. Sprawca został zatrzymany w chwili przekazywania pieniędzy, a sąd tymczasowo go aresztował.Kryminalni ustalili, że Paweł W. działał w grupie dwudziestoparolatków, którzy mieli oszukiwać starsze osoby na terenie stolicy.25 czerwca do 80-letniego mieszkańca Warszawy zatelefonował mężczyzna podający się za funkcjonariusza Centralnego Biura Śledczego Policji, a chwilę później fałszywy prokurator.– Mężczyźni poinformowali seniora, że jego oszczędności na koncie są zagrożone, bo w banku działa szajka. Pokrzywdzony zgodził się wziąć udział w fikcyjnej akcji, która miała na celu zatrzymanie rzekomych przestępców – powiedział st. sierż. Paweł Żukiewicz z zespołu prasowego CBŚP.Bank, w którym emeryt miał pieniądze, był już nieczynny. Przestępcy poinformowali go, że do zabezpieczenia akcji mogą posłużyć kosztowności, które miał w domu. – Pokrzywdzony przekazał biżuterię oraz kolekcjonerskie monety o wartości ok. 600 tys. zł (dokładną wartość określi powołany w sprawie biegły). Gdy zorientował się, że został oszukany, zgłosił sprawę policji – dodaje Żukiewicz. CBŚP, przy wsparciu funkcjonariuszy z Komendy Stołecznej Policji ustaliło, że w wyłudzenie biżuterii mogą być zamieszani Michał K., Tomasz O. i Mariusz M. Mężczyźni zostali zatrzymani dzień po dokonaniu przestępstwa.– Podczas przeszukania mieszkania Michała K. znaleźliśmy wyłudzoną złotą biżuterię, złote monety i złote wyroby jubilerskie należące do 80-letniego pokrzywdzonego. W mieszkaniach pozostałych zatrzymanych ujawniliśmy telefony komórkowe i liczne karty SIM, a także marihuanę – poinformował Żukiewicz.Następnego dnia policja zatrzymała Konrada B., gdy próbował wyłudzić od starszego mężczyzny 32 tys. zł, 301 dolarów i 700 euro. – Pokrzywdzony 79-latek wypłacił część pieniędzy z banku, pozostałe przyniósł z mieszkania i przekazał je przestępcy zgodnie z poleceniem, jakie wydano mu przez telefon – powiedział oficer prasowy CBŚP.Kryminalni zatrzymali Konrada B. niemal na gorącym uczynku; udało się odzyskać całą wyłudzoną kwotę.– Skierowaliśmy do sądu wniosek o tymczasowe aresztowanie mężczyzny, do którego sąd się przychylił. Wcześniej taki środek izolacyjny został zastosowany wobec pozostałych czterech zatrzymanych — powiedział prok. Marcin Saduś z Prokuratury Okręgowej Warszawa-Praga.Paweł W. odpowie za oszustwo dokonane w warunkach recydywy, za co grozi do 12 lat pozbawienia wolności. Pozostali — za przywłaszczenie mienia znacznej wartości, co zagrożone jest karą 10 lat pozbawienia wolności. Według prokuratury wszyscy mieli działać „wspólnie i porozumieniu”. ",,
Prezes PSL o referendum ws. związków partnerskich: To wsłuchanie się w głos rodaków,"„Łączymy Polaków i to zażegnanie wojny polsko-polskiej jest [naszą] naczelną zasadą” – mówił przed wyborami parlamentarnymi Władysław Kosiniak-Kamysz. Dziś prezes PSL otwiera dyskusję nt. związków partnerskich i zgłasza pomysł przeprowadzenia referendum w tej sprawie. – To nie wojna polsko-polska, tylko »wsłuchanie się w głos rodaków« – mówi w rozmowie z portalem tvp.info. – Rzeczywiście zauważyłem zmienność pana prezesa w ostatnich czterech latach a szczególnie przez ostatni rok – przyznaje poseł Kukiz’15 Jarosław Sachajko.","Kosiniak-Kamysz wielokrotnie nawoływał do zakończenia wojny polsko-polskiej. Zdaniem polityków Prawa i Sprawiedliwości referendum, którego chce kandydat PSL na prezydenta, to krok w przeciwnym kierunku. – Tego rodzaju kwestia poddana pod referendum byłaby elementem eskalacji napięcia i dalszej polaryzacji opinii publicznej z bardzo prostej przyczyny. Są bowiem zwolennicy i przeciwnicy takiego rozwiązania. Trudno zakładać, że przy obecnej temperaturze sporów politycznych, akurat dyskusja na ten temat przebiegałaby w sposób łagodny – stwierdził senator PiS Jan Maria Jackowski. Zdaniem polityków PSL-u temat nie jest jednak kontrowersyjny. – 80 proc. związków partnerskich to życie na kocią łapę między mężczyzną i kobietą. To też należałoby jakoś sformalizować prawnie – powiedział nam przyszły poseł PSL Władysław Teofil Bartoszewski. Przypomnieliśmy, że w Irlandii przeprowadzono referendum ws. małżeństw homoseksualnych i społeczeństwo opowiedziało się za ich wprowadzeniem. Czy ludowcom, którzy deklarują się jako konserwatyści, to nie przeszkadza?  – Nawet premier Irlandii żyje w takim związku prawnie zatwierdzonym jako małżeństwo. Ja uważam, że z prawnego punktu widzenia ważna jest równość wobec prawa. Ludzie, którzy żyją nie w małżeństwach, tylko w związkach partnerskich powinni mieć te same prawa. Wszystko jedno czy są jednej czy dwóch płci. To nie ma żadnego znaczenia – stwierdził Bartoszewski.  Bartoszewski sprecyzował, że ma na myśli prawa spadkowe i prawo do informacji o stanie zdrowia partnera. Zdaniem Zjednoczonej Prawicy ludowcy podążają drogą dobrze znaną w innych państwach Europy. – To może być taki gest piłatowy. Ja jestem konserwatystą, umywam ręce, ale skoro ktoś zadecydowałby w referendum, w tym wypadku naród, to ja się temu podporządkowuje. Przypomnę, że na tej zasadzie nastąpiła atrofia chadecji w Europie Zachodniej. Chadecja stała na gruncie obrony wartości chrześcijańskich. Uzasadniała rezygnację z walki o te postulaty tym, że ludzie nie chcą tych postulatów – powiedział nam senator Jackowski.  Nie wiadomo, dlaczego prezes PSL rozpoczyna kampanię prezydencką od rozmowy na temat referendum. Plebiscyt dotyczący Jednomandatowych Okręgów Wyborczych ogłoszony w 2015 roku przez prezydenta Bronisława Komorowskiego kosztował ponad 70 mln zł, a frekwencja nie przekroczyła nawet 8 proc. Kilka miesięcy wcześniej Komorowski, który chciał wygrać wybory dzięki ogłoszeniu tego referendum, je przegrał. Kosiniaka-Kamysza to jednak nie martwi. Krytykuje urzędującego prezydenta za to, że nie postępuje jak Komorowski. – Andrzej Duda nawet do jednego referendum nie doprowadził. To myślę, że to się źle skończyło – mówił prezes PSL. W 2017 roku Władysław Kosiniak-Kamysz opowiadał się zdecydowanie przeciwko aborcji eugenicznej. Pytany przez „Gazetę Wyborczą”, czy podpisałby pod projektem jej zakazującym stwierdził „To zależy”.  Skąd ta zmiana? – Nie mówię wprost... trzeba dzisiaj spokojnie podchodzić do różnych budzących emocje tematów i dzisiaj ten kompromis aborcyjny powinien być zachowany – stwierdził prezes PSL.  Tak zwany kompromis aborcyjny dopuszcza aborcję w przypadku gwałtu, zagrożenia życia kobiety i nieodwracalnego uszkodzenia płodu, co jest nazywane właśnie przesłanką eugeniczną.   – Dziś aborcja jest dozwolona w trzech przypadkach: gdy ciąża jest wynikiem przestępstwa, gdy zagrożone jest zdrowie kobiety i gdy dziecko jest kalekie. Ten ostatni powód bym usunął - powiedział w 2017 roku w rozmowie z „Dziennikiem Gazetą Prawną” Kosiniak-Kamysz.  Zdaniem senatora Jackowskiego w kwestii aborcji eugenicznej prezes PSL jest „za, a nawet przeciw”. – Mnie się nie podoba, jeżeli ktoś gra sprawą życia w celach politycznych. Albo się broni życia ludzkiego, albo uważa się, że można relatywizować prawo do życia. Trzeba to jasno wyrażać i być konsekwentnym w swojej postawie – powiedział nam. Czy Kosiniak-Kamysz, który chce być kandydatem wszystkich liberałów, całej opozycji, pokazał swoją zmienność? – Zauważyłem rzeczywiście zmienność pana prezesa w ostatnich czterech  latach,  a szczególnie przez ostatni rok. Zauważyłem jego rozwój. W poprzedniej kadencji zachowywał się tak jak politycy się zachowują w większości, że oni wiedzą lepiej – stwierdził poseł Kukiz'15 Jarosław Sachajko, który do Sejmu dostał się z list PSL. – W tej chwili on zmienił swoje podejście i mówi, że będzie rozmawiał z Polakami i będzie pytał Polaków między innymi w referendach – dodał poseł Sachajko. Dlatego m.in. Kukiz'15 nie zamierza wystawić swojego kandydata w wyborach prezydenckich.  – Jeżeli prezes Kosiniak-Kamysz popiera nasze postulaty, o nich głośno mówi, to po co robić wewnętrzną konkurencję. Jeśli on się sprawdza, jest przekonujący i merytoryczny, niech to robi dalej – powiedział. PSL w majowych wyborach do Parlamentu Europejskiego wystartowało w Koalicji Europejskiej razem z PO i SLD. Później Ludowcy krytykowali zbyt szeroką formułę koalicji, narzekając na takie postulaty lewicowych formacji, jak związki partnerskie. Dzisiaj Kosiniak-Kamysz chce prawyborów na opozycji i sam mówi o referendum dotyczącym związków partnerskich.  Czy sam czuje się zmiennym politykiem? – Szukanie nowych rozwiązań innowacyjnych, wyprzedzanie ruchów przeciwnika. Ja rozumiem, że PiS obawia się tych prawyborów i zagrożeniem dla nich jest to, że wyłonimy silnego kandydata, który będzie miał szerokie poparcie. Ja to rozumiem, ale nie ma co się bać ciekawych, nowych pomysłów – stwierdził.",,
"Podróż kosmiczna może sprawić, że krew płynie w odwrotnym kierunku","Naukowcy opisali niezwykły eksperyment przeprowadzony na orbicie Ziemi. Nie przebiegł on do końca tak, jak planowała NASA – pisze „Gazeta Wyborcza”. I dodaje, że „stawia to pod znakiem zapytania możliwość dalekich podróży w kosmosie”.","O zagrożeniu informuje „The New England Journal of Medicine”, najbardziej prestiżowy magazyn medyczny na świecie. „Od czasu ogłoszenia planów powrotu na Księżyc i wyprawy na Marsa większość eksperymentów medycznych na orbicie w ten czy inny sposób dotyczy dalekich podróży. Tak było i tym razem” – podaje. Dodano, „w doświadczeniu udział wzięło 11 zdrowych astronautów (dziewięciu mężczyzn i dwie kobiety), którzy podczas swoich misji spędzili dłuższy czas (przeciętnie siedem miesięcy) w Międzynarodowej Stacji Kosmicznej (ISS)”. „Celem było sprawdzenie, jak w stanie nieważkości zachowują się płyny w ludzkim ciele. Jednym z elementów eksperymentu – badanie budowy i funkcjonowania żyły szyjnej wewnętrznej, głównego naczynia odprowadzającego krew z twarzy, jamy czaszki i szyi” – wyjaśniono. Zaznaczono, że „u wszystkich astronautów zarówno przed startem, w trakcie pobytu na orbicie (w 50. i 150. dniu), jak i po powrocie na Ziemię wykonano badanie ultrasonograficzne (w różnych pozycjach) naczyń szyjnych. Podkreślono, że „już pierwsze wyniki testów opublikowane dwa miesiące temu na łamach „JAMA” wzbudziły zaniepokojenie. „Okazało się, że podróż kosmiczna, przebywanie w stanie nieważkości, jest w stanie zahamować normalny przepływ krwi, a nawet sprawić, by czasami krew ta płynęła w odwrotnym kierunku! Zaobserwowaliśmy to u sześciu astronautów. To duży problem, jeżeli rozpatrujemy go w kontekście długo trwających misji, jak np. planowana na Marsa” – mówił wówczas dr Michael Stenger z Laboratorium Układu Krążenia w Centrum Kosmicznym Johnsona w Houston, główny autor pracy.",,
Quebec zapowiada likwidację religii w szkołach,"Władze Quebecu – francuskojęzycznej prowincji Kanady – chcą wycofać ze szkół zajęcia z etyki i kultury religijnej. Zamiast tego dzieci będą uczęszczać na lekcje wychowania seksualnego, praworządności, demokracji, kultury i obywatelstwa cyfrowego.","Walka z religią w szkole to jedno z następstw nowego prawa o świeckości państwa. Za dwa lata kultura religijna ma zniknąć z podręczników. Zdaniem rządzących wspominanie o niej w szkole dyskryminuje ateistów.  Biskupi Quebecu wezwali władze do ponownego rozważenia tej decyzji. Podkreślili, że zajęcia te, które miały w istocie formę religioznawstwa, przyczyniały się do wzajemnego poznania i poszanowania mieszkańców regionu, chroniąc tym samym młodych przed wpływami radykalnych ideologii. Episkopat przypomniał ponadto, że to rodzice powinni mieć decydujące zdanie w sprawie wychowania swych dzieci.",,
"„Schetyna powinien się zastanowić, w jaki sposób chce przegrać wybory”","– Schetyna powinien się zastanowić, i to bardzo głęboko, w jaki sposób chce przegrać te wybory. Powtórzenie szerokiej koalicji, od Sasa do Lasa, powoduje, że produkt, który z tego wychodzi, nie jest koalicją polityczną, ale zbiorowiskiem rozmaitych dziwaków – powiedział w TVP Info publicysta „Gazety Polskiej Codziennie” Adrian Stankowski, komentując wystąpienie Schetyny na konwencji programowej PO.","Stankowski odnosił się do słów lidera PO, który stwierdził, że jednym z pytań słyszanych od wyborców jest, skąd obecna władza wzięła pieniądze. Polityk przekonywał, że „te pieniądze to podwyżki dla nauczycieli, które nie nastąpiły; to podwyżki, których nie dostały pielęgniarki, policja, cała sfera budżetowa”. – To są wasze pieniądze, których nie dostaliście, a powinniście byli dostać – podkreślił Schetyna. – Te „państwa pieniądze” to rozumiem, że pan Schetyna przemawiał do członków mafii VAT-owskiej. Bo to są rzeczywiście w dużej mierze ich pieniądze, które zostały odebrane, które przedtem PO w jakimś dziwnym bezruchu pozostawiała w rękach mafii VAT-owskiej. Dobrze się dowiedzieć, w czyim imieniu chce rządzić Grzegorz Schetyna – powiedział Stankowski. – PO kontynuuje dzieło malowania Polski jako państwa na skraju wojny domowej albo w trakcie wojny, jakby tu był Bejrut, Wzgórza Golan. To jest zgubna taktyka, bo wystarczy, jak Polacy wyjrzą przez okno i widzą, że żadnej wojny nie ma, wszystkim żyje się coraz lepiej, obywatele są coraz bardziej zamożni. Polska przeskoczyła kilka miejsc w rankingach jakości życia, to jest ważne – mówił. Jak dodał, rośnie również pozycja międzynarodowa Polski, o czym świadczyć ma to, że znów przyjedzie tu prezydent USA Donald Trump. – O tym wszystkim Grzegorz Schetyna woli nie mówić. To przemówienie jest bezczelną blagą, skierowaną chyba do członków KOD-u. Nie wyobrażam sobie, by nawet zwolennicy PO w to wierzyli – dodał. Jak twierdzi publicysta, przewodniczący PO prowadzi koalicję prostą drogą do powtórzenia przegranej z wyborów europejskich. Jego zdaniem Schetyna chciałby koalicji z PSL, gdyż to dałoby mu „pozór konserwatyzmu”. – Po przegranych wyborach politycy PO i PSL przeżywają chadeckie wzmożenie napadowe. Za chwilę będziemy widzieli Schetynę w kościele, pewnie będzie leżał krzyżem i deklarował się jako konserwatysta od dziada pradziada. Tylko, że powinien się nad tym zastanowić, bo będzie w tym śmieszny. On skręcił głęboko w lewo, a to jest uliczka jednokierunkowa. Tak raptowne zmienianie frontu jest w tej chwili śmieszne i niewiarygodne – powiedział Stankowski.",,
"Londyn, Berlin i Paryż i apelują do Iraku: priorytetem walka z Państwem Islamskim","Przywódcy Niemiec, Francji i Wielkiej Brytanii zapowiedzieli w niedzielę wieczorem wspólne dzialania na rzecz zmniejszenia napięć na Bliskim Wschodzie. Zaaelowali też do władz Iraku o dalsze poparcie dla koalicji walczącej z Państwem Islamskim.","„Kanclerz (Angela Merkel), prezydent Francji (Emmanuel Macron) i premier Wielkiej Brytanii (Boris Johnson) postanowili razem pracować na rzecz zmniejszenia napięć w regionie” – napisał na Twitterze rzecznik niemieckiego rządu Steffen Seifert, po rozmowie telefonicznej Merkel z Macronem i Johnsonem. „Troje przywódców jest zgodnych w ocenie, że deeskalacja jest pilnie potrzebna. Jest też pilnie pożądane, aby w szczególności Iran dał dowody powściągliwości w obecnej sytuacji” – dodał.  Merkel, Macron i Johnson wyrazili zaniepokojenie „negatywną rolą”, jaką – w ich ocenie – odgrywa w regionie Iran. Potępiono działania oddziałów Strażników Rewolucji Islamskiej Al-Kuds, których dowódcą był gen. Kasem Sulejmani, zabity w niedawnym ataku sił USA w Bagdadzie. Przywódcy wezwali Teheran do powstrzymania się od działań, które byłyby sprzeczne z porozumieniem dotyczącym irańskiego programu nuklearnego, zawartego z mocarstwami zachodnimi.  W opublikowanym później komunikacie grupy „E3” (Niemcy, Francja, Wielka Brytania) podkreślono determinację ich krajów kontynuowania walki z tzw. Państwem Islamskim.  „Potwierdzamy nasze zaangażowanie na rzecz kontynuowania walki z Państwem Islamskim, która pozostaje priorytetem. Konieczne jest utrzymanie koalicji w tej sprawie. Wzywamy władze Iraku do dalszego dostarczanie niezbędnego wsparcia dla koalicji” – głosi oświadczenie grupy.  W oświadczeniu zadeklarowano gotowość „kontynuowania rozmów ze wszystkimi stronami w celu deeskalacji napięć i przywrócenia stabilności w regionie”. Grupa „E3” zapewniła o swoim poparciu dla „suwerenności i bezpieczeństwa Iraku”.",,
„Ruch Palikota nie powinien zdominować Europy Plus”,"– Teraz, kiedy rozpoczęliśmy rozmowę na temat wspólnej listy lewicowo-centrowej do PE, okazało się, że to stowarzyszenie już istnieje i ma charakter nadany przez ludzi Ruchu Palikota. Nie chciałbym, żeby Europa Plus była kolejną mutacją Ruchu Palikota – tak o swoim ewentualnym dołączeniu do Europy Plus mówił Ryszard Kalisz, który dziś o godzinie 13 przedstawi projekt własnego stowarzyszenia i ujawni jego nazwę.","–  Tworzę własny projekt polityczny. Do końca kwietnia powołam stowarzyszenie, które będzie jednym z filarów listy Europy Plus do Parlamentu Europejskiego  – powiedział poseł Ryszard Kalisz tuż po tym, jak został wykluczony z SLD. Dziś poznamy projekt stowarzyszenia tworzonego przez Ryszarda Kalisza, choć sam zainteresowany zastanawia się, czy zamieszanie wokół ministra sprawiedliwości Jarosława Gowina – co do którego premier Donald Tusk także dziś ma podjąć decyzję – nie przysłoni powstania nowej politycznej siły. – Mówiłem o tym, że to będzie 29, godzina 13 – już dwa tygodnie temu. Jeśli Tusk zrobi to po 14 (ogłosi decyzję ws. Gowina – przyp. red.), to znaczy, że zachowa się kulturalnie jako polityk.  Kalisz przyznał także, że „premier powinien odwołać Gowina”. – Myślę, że jednak nie odwoła, bo jest w kleszczach. Nikt ze środowiska się nie zgodzi – zdaniem Ryszarda Kalisza premierowi byłoby ciężko o następcę Jarosława Gowina.Gość TVP Info mówił jednak głównie o swoim ewentualnym mariażu z Europą Plus tworzoną przez Janusza Palikota, Aleksandra Kwaśniewskiego i Marka Siwca. Zdaniem Kalisza o Europie Plus dziś można powiedzieć, że „poszły konie po betonie”. – Teraz, kiedy rozpoczęliśmy rozmowę na temat wspólnej listy lewicowo-centrowej do PE, okazało się, że to stowarzyszenie już istnieje i ma charakter tworzenia przez ludzi Ruchu Palikota. Nie chciałbym, żeby Europ Plus była kolejną mutacją Ruchu Palikota – mówił Ryszard Kalisz. Zdaniem polityka nie może być tak, że Ruch Palikota odgrywa największą rolę w stowarzyszeniu Europa Plus. Przyznał także, że co do tego, by Aleksander Kwaśniewski odgrywał w Europie Plus najważniejszą rolę, politycy „się porozumieli”. – Powiedziałem, że jak stowarzyszenie zrozumie to, co ja chcę powiedzieć – to wtedy będę mógł się przyłączyć – podkreślał.Jeśli chodzi o własne stowarzyszenie, Ryszard Kalisz pozostał tajemniczy. – Zapraszam obywateli myślących lewicowo. Poza mną nie będzie żadnego czynnego polityka, będą przedstawiciele innych zawodów, prawnicy, aplikanci, lekarze, przedsiębiorcy, artyści – wyliczał polityk. Nazwy swojego stowarzyszenia Ryszard Kalisz zdradzić na razie nie chciał.",,
Biedroń pisze do papieża. „Próbuje wciągnąć Ojca Świętego do swojej gry politycznej”,"Chciałbym przekazać wyrazy głębokiego zaniepokojenia faktem, że przedstawiciele Kościoła Katolickiego w Polsce gloryfikują stosowanie przemocy – napisał w liście skierowanym do papieża Franciszka lider Wiosny Robert Biedroń. Jak ocenił w TVP Info poseł PSL Paweł Bejda, „lewica próbuje wciągnąć Ojca Świętego do swojej gry politycznej”.","W swoim liście do Franciszka Robert Biedroń podkreśla, że zdecydował się napisać do papieża w związku z wydarzeniami, do jakich doszło podczas I Marszu Równości w Białymstoku.„Uczestnicy marszu zostali brutalnie pobici dlatego, że protestowali przeciwko nienawiści i przemocy, a na ustach mieli jedno hasło: równości praw dla wszystkich, niezależnie od płci czy orientacji seksualnej” – przekonuje lider Wiosny. Biedroń napisał, że „atmosfera dyskryminacji oraz rosnącej nienawiści – prowadząca do aktów fizycznej przemocy – stoi w konflikcie z podstawowymi wartościami humanistycznymi oraz chrześcijańską ideą miłości bliźniego”.„Wasza Świątobliwość wielokrotnie podkreślał, jak ważna jest empatia, współczucie i szacunek dla drugiego człowieka. Wiem, że Wasza Świątobliwość jest sojusznikiem wszystkich tych, którzy walczą o równość, szacunek i świat wolny od przemocy. Niestety, nie można tego powiedzieć o wszystkich przedstawicielach Kościoła Katolickiego w Polsce” – napisał polityk w liście do Franciszka.Jak powiedział poseł Paweł Bejda z PSL, „nie ma zgody na język nienawiści, obojętnie z której strony”. Podkreślił też, że „nie ma zgody z jego strony i PSL, by wykorzystywać Ojca Świętego do celów politycznych”. – Lewica próbuje wciągnąć Ojca Świętego do swojej gry politycznej – ocenił. – Nie powinniśmy grać na tego typu emocjach, uczuciach, wierze i osobach, które są dla katolików bardzo ważne – wskazał z kolei poseł Daniel Milewski z PiS. Jak dodał, „taka cenzura już była”, a nauczanie Kościoła powinno być pozostawione hierarchom, księżom, duchownym i wierzącym. W liście do Franciszka Robert Biedroń przekazał „wyrazy głębokiego zaniepokojenia faktem, że przedstawiciele Kościoła Katolickiego w Polsce gloryfikują stosowanie przemocy”. „Wierzę, że wszyscy, niezależnie od wyznania, powinniśmy jednoczyć się w przeciwdziałaniu i potępieniu dla aktów przemocy. To wspólna misja wszystkich, którym na sercu leży dobro wszystkich ludzi. Wierzę również, że Wasza Świątobliwość uważa tak samo. Nie możemy być obojętni – szczególnie na kontynencie, którego historia tak dotkliwie naznaczona jest aktami przemocy przeciwko mniejszościom” – podkreślił.",,
Wielka Brytania: Nie żyje stuletnia Polka zaatakowana w drodze do kościoła,"Stuletnia Polka, brutalnie zaatakowana na ulicy w Derbyshire w Wielkiej Brytanii, zmarła w szpitalu – poinformował „The Telegraph”.  Policja szuka sprawcy.","Zofia Kaczan zamieszkała na Wyspach po II wojnie światowej.  Niedawno obchodziła setne urodziny. 28 maja została zaatakowana w Derbyshire, gdy – jak co dzień – wyruszyła na nabożeństwo do polskiego kościoła pod wezwaniem św. Maksymiliana Kolbego.               Starsza pani została rzucona na chodnik, napastnik wyrwał jej  zieloną torebkę z imitacji skóry. Gdy poturbowaną, zakrwawioną  Polkę znalazła znajoma, ta nadal ściskała w ręku urwany pasek.              Kobieta została zabrana do szpitala. Policja początkowo twierdziła, że obrażenia nie zagrażają jej  życiu, jednak starsza pani zmarła. Sekcja zwłok wykaże, czy do jej śmierci przyczyniły się obrażenia odniesione podczas ataku.",,
Ostatnie podrygi socjalizmu? Boliwia na rozdrożu,"Farmer koki, piłkarz, trębacz, murarz, trzykrotny prezydent Boliwii – kariera zawodowa Evo Moralesa należy do najdziwniejszych, ale i najciekawszych we współczesnym świecie. Jak to jednak bywa z przywódcami, którzy dobro kraju utożsamiają ze swoim własnym, zdążył się przyspawać do stołka. Boliwijska opozycja właśnie podniosła głowę i chce go strącić. Zanosi się na powtórkę z Wenezueli?","Podobieństw między Boliwią a Wenezuelą nie brakuje. W obu kolejną kadencję sprawuje socjalistyczny prezydent. Oczywiście socjalizm w tym wypadku nie oznacza materializmu dialektycznego, brzasku jutrzenki na drodze do komunizmu i ludów zbratania, tylko ustanowienie własnego reżimu, hasła o sprawiedliwości społecznej i zbudowanie establishmentu, który im bardziej kostnieje, tym mniej jest skory do zmian i ustępstw.W przypadku zmagającej się z falą protestów Wenezueli ludzi na ulice wygonił głód, tymczasem jeżeli chodzi o Boliwię, sytuacja już nie jest tak oczywista. Naturalnie gospodarka oparta o doktrynę socjalistyczną nie jest i nie może być najsprawniejsza, nie jest w stanie zagwarantować ogółowi dobrobytu. Atutem Boliwii jest jednak to, że sytuacja ekonomiczna jest stabilna, a to, nawet jeżeli kraj jest biedny, może stanowić ogromny kapitał polityczny.Pucz za puczemModele makroekonomiczne są nieubłagane. Kraje opierające swoją gospodarkę na eksporcie surowców bądź zewnętrznych źródłach finansowania zawsze są wrażliwe na wahnięcia na światowych rynkach. Boliwia zmagała się z tym w latach 80. ubiegłego wieku, gdy spadek cen cyny doprowadził do załamania gospodarczego. Jak to w Ameryce Południowej, zaraz wiązało się to z kolejnymi zamachami stanu, brutalizacją władzy i podobnymi zjawiskami.Z czasem reżimy obluzowywały śrubę, a nawet demokratyzowały się, ale niezmienne pozostawały prawicowa orientacja i proamerykański kurs. Zmieniło się to dopiero w 2006 r., gdy prezydentem został socjalista Evo Morales, ale do tego wrócimy. Boliwia nie wygrała najlepszego losu w geologicznej loterii. Nie ma tak gigantycznych źródeł ropy jak Wenezuela. Pech, ale i błogosławieństwo. Kraj jest oparty na rolnictwie, do tego posiada pewne złoża gazu ziemnego i cyny. Siłą rzeczy nie może być nader rozwinięty, ale jest w stanie się wyżywić i utrzymać pewien stały wzrost.Od połowy lat 80. Boliwia notuje stały wzrost PKB. W ostatnich 10 latach średnia wyniosła co najmniej przyzwoite 5 proc. W 2017 r., po 11 latach rządów Moralesa, kraj był o 42 proc. bogatszy niż przed objęciem przez niego urzędu, odsetek ubóstwa zmniejszył się o 25 proc. Do tego doszły duże programy społeczne, takie jak walka z bezrobociem, analfabetyzmem, poprawa infrastruktury. Oczywiście nie ma sensu wychwalanie socjalistycznego modelu gospodarczego, którego absurdy i brak sprawności odczuliśmy na własnej skórze, ale jeżeli chodzi o Boliwię, pod względem społeczno-ekonomicznym mieszkańcy aż tak nie mogą narzekać.                                                    Boliwijczycy protestują przeciwko Moralesowi (fot. PAP/EPA/Martin Alipaz) Co zatem sprawia, że opozycyjne ugrupowania zrzeszone w Krajowym Komitecie Obrony Demokracji (Conade) domagają się ustąpienia prezydenta? Problemem nie są wskaźniki ekonomiczne, a instrumentalne traktowanie urzędu przez Maduro. Chodzi o konstytucję oraz jej zapisy, które przeciętnemu obywatelowi i tak niczego nie mówią. Morales chętnie gmera w konstytucji, żeby zapewnić sobie kolejne reelekcje. Tak było przed trzecią kadencją.Sprytny zabiegW 2013 r. Trybunał Konstytucyjny pozwolił prezydentowi ubiegać się o trzecią kadencję, choć konstytucja wyraźnie stanowi, że limitem są dwie kadencję. Tęgie głowy orzekły wówczas, że pierwszy okres prezydentury Moralesa, w latach 2006-10, nie powinien być brany pod uwagę, ponieważ w 2009 r. Boliwia została przekształcona z „państwa jednego narodu” w „państwo wielonarodowe”. W efekcie uchwalono nową konstytucję, a zatem odliczanie musiało rozpocząć się od nowa. Czarno na białym.Wówczas opozycja pokrzyczała, ale nic nie osiągnęła. W lutym 2016 r. odbyło się referendum, które miało otworzyć prezydentowi drogę do czwartej kadencji (na lata 2020-25). Wprawdzie Morales przegrał je w stosunku 48,7 do 51,3 proc., a nawet zapewniał, że „uszanuje demokratyczną decyzję narodu”, to jednak szybko stwierdził, że na polityczną emeryturę nie może się wybrać, bo trzeba budować socjalizm z ludzką twarzą, czyli swoją własną. Z pomocą ponownie przyszedł mu usłużny Trybunał Konstytucyjny, który uznał wyniki referendum za niewiążące.Wyniki przeprowadzonych w styczniu 2019 r. prawyborów utwierdziły prezydenta w przekonaniu, że niekorzystne referendum zostało, jak się wyraził, „pogrzebane na zawsze”, a on sam może znów ubiegać się o najwyższy urząd w państwie. Ostatnie masowe strajki i demonstracje w Wenezueli zmobilizowały boliwijską opozycję to wszczęcia protestów przeciwko jawnym zabiegom dyktatorskim Moralesa. Juan Evo Morales Ayma urodził się 26 października 1959 r. w wiosce Isallawi w Kantonie Orinoca w zachodniej Boliwii. Jest Indianinem z ludu Ajmarów, który stanowi około 30 proc. ludności kraju, a razem z Indianami Keczua – ponad 60 proc. Rdzenna ludność rzadko może liczyć na jakieś dodatkowe profity płynące z faktu zamieszkiwania konkretnych ziem od tysiącleci, zwykle czerpią je kolonizatorzy i Boliwia nie była wyjątkiem.Skrajna biedaRodzice późniejszego prezydenta Dionisio Morales Choque i Maria Ayma Mamani doczekali się siódemki potomstwa, ale skrajna bieda sprawiła, że aż pięcioro zmarło z głodu. Dzieciństwo przeżyli jedynie Evo raz jego brat Hugo i siostra Esthere. Sam Evo podczas narodzin niemal doprowadził swoją matkę do śmierci, gdyż doznała silnego krwotoku poporodowego. Biorąc pod uwagę ówczesne warunki sanitarne, cudem jest, że kobieta przeżyła. Ojciec Dionisio był silnie przywiązany do tradycji i wierzeń przodków i jak przykładny Ajmar zachował na pamiątkę łożysko z narodzin syna.Evo Morales wychowywał się w domu z suszonej cegły, która była najtańszym dostępnym budulcem. Od małego pomagał rodzicom na roli oraz przy hodowli lam i owiec. Razem z ojcem brał udział również w wielotygodniowych marszach do miasta Cochabamba, gdzie wymieniali kukurydzę oraz liście koki na sól i ziemniaki.Od dziecka mówił językiem ajmara. Dopiero w wieku sześciu lat zaczął się uczyć języka hiszpańskiego, gdy pojechał z ojcem i siostrą do Argentyny w celach zarobkowych. Ojciec pracował na plantacji trzciny cukrowej, zaś mały Evo sprzedawał lody. Jego ulubionym zajęciem było kopanie szmacianki, którą sam sobie zrobił. W wieku 13 lat założył nawet klubik i mianował się kapitanem drużyny piłkarskiej. W ciągu dwóch lat został trenerem reprezentacji regionu, dzięki czemu zdobywał doświadczenie w przywództwie.Wprawdzie pracę na roli Morales nazwał później „szkołą życia”, to pewne wykształcenie również zdobył, choć nie bez trudu. Szkoły wyższej o profilu rolniczym ITAHO nie ukończył, ale rodzice wysłali go dodatkowo na studia do miasta Oruro; te już udało mu się ukończyć. Żeby zebrać pieniądze pracował m.in. jako murarz, robotnik budowlany, piekarz, a także trębacz w orkiestrze, do czego zresztą miał smykałkę.                                                    Morales pochodzi z ludu Ajmarów (fot. PAP/EPA/Martin Alipaz) W służbie juntyJego służba wojskowa przypadła na okres kolejnych puczów wojskowych gen. Juana Paredy oraz gen. Davida Padilli. W tym okresie służył m.in. jako strażnik w Pałacu Prezydenckim w stolicy kraju La Paz. Zapewne nie przypuszczał, że trzy dekady później on sam zostanie głównym lokatorem Palacio Quemado.Po zakończonej służbie wojskowej wrócił do rodziny, której się nie wiodło. Podobnie jak wiele innych była zmuszona do ucieczki z departamentu Cochabamba na wschód po zapaści upraw w tym regionie spowodowanej działaniem zjawiska „El Nino”. Moralesowie przenieśli się do prowincji El Chapare, gdzie dzięki pożyczce od brata matki Evo założyli uprawę ryżu, pomarańcz, papai, bananów, ale potem skupili się na koce, której ceny stale szły do góry w latach 80. Koka była najbardziej opłacalna, co było efektem rosnącego przywiązania Amerykanów do kokainy, do tego jej liście można zbierać nawet cztery razy w ciągu roku.Morales został cocalero – związkowcem działającym w branży hodowców koki. Do związku zapisał się w trudnym momencie. W 1980 r. po kolejnym puczu władzę objął gen. Luis García Meza Tejada, który wprowadził twardy reżim wojskowy, ale jego główną troską pozostawało zapewnienie sobie i utrzymanie źródła dochodów z handlu kokainą. Zdarzyło się, że wojskowi porwali jednego z campesinos, uprawiających kokę, pobili i spalili żywcem za rzekomy przemyt kokainy, monopol bowiem na przemyt miała władza. W tym okresie działalność związkowa była jedyną możliwą w działalnością polityczną, Meza zakazał działalności partyjnej.Między innymi w wyniku zapaści gospodarczej w 1981 r. reżim Mezy załamał się i prezydent został ostatecznie zmuszony do ustąpienia ze stanowiska. Przeprowadzono wybory, które wygrała lewicowa partia UDP byłego prezydenta, sprzed okresu junt, Hernan Silesa Zuazo. Meza zagwarantował sobie jednak prawo do wyznaczenia nowego prezydenta i został nim inny wojskowy, jego zaufany Celso Torrelio Villa.Pod dyktando USAZuazo postawił na kapitalizm w neoliberalnym wydaniu i masową prywatyzację. Naturalnie był to zwrot w kierunku Stanów Zjednoczonych. Główną korzyścią dla Waszyngtonu była możliwość opanowania zagranicznej gospodarki i utworzenie kolejnej strefy wpływów. Kontrolowanie Boliwii było również kluczowym elementem w amerykańskiej wojnie z narkotykami. Amerykanie chcieli ograniczyć uprawy koki i wywierali na La Paz presję, by niszczono plantacje. Boliwijska armia paliła uprawy, co doprowadzało do starć z campesinos. Morales, który po śmierci ojca przejął rodzinny interes, podobnie jak wielu rolników odmówił przyjęcia rządowej rekompensaty w wysokości 2,5 tys. dolarów za każdy wyrugowany z roślin koki akr ziemi. Koka stała się dla campesinos elementem walki o narodową tożsamość, przeciwko amerykańskim imperialistom. Cocaleros wznosili hasło „Causachun coca! Wanuchun yanquis!” („Niech żyje koka! Śmierć jankesom!”).Sam przyszły prezydent podnosił, że koka jest elementem kultury panandyjskiej. – Nie jestem przemytnikiem narkotyków. Jestem farmerem koki. Liście koki są naturalnym produktem. Nie robię z nich kokainy. Kokaina nigdy nie była częścią andyjskiej kultury – wskazał w jednym z wywiadów, którego udzielił, gdy jego rola wśród cocaleros zaczęła gwałtownie rosnąć. – Produkujemy naszą kokę, zanosimy ją na rynek, sprzedajemy i na tym nasza odpowiedzialność się kończy – przekonywał.Morales organizował protesty i marsze, brał udział w strajkach głodowych, co sprawiało, że konsekwentnie wspinał się po szczeblach związkowej kariery. W 1985 r. został sekretarzem generalnym największej organizacji zrzeszającej campesinos. Nie było to bezpieczne zajęcie. Wprawdzie junta przeszła do historii, ale władza dalej wysyłała przeciwko niepokornym rolnikom wojsko, szczególnie żołnierzy z niesławnej jednostki UMOPAR, wyszkolonej i wyposażonej przez USA. Podczas jednej z blokad, którą zorganizował, zginęło trzech farmerów.Masakra w Villa Tunari27 czerwca 1988 r. podczas bitwy w Villa Tunari zginęło kolejnych 11. Po tym jak Morales przemawiał w rocznicę tej masakry, agenci UMOPAR porwali go, pobili i zostawili w górach na śmierć. Miał szczęście, że odnaleźli go i uratowali inni związkowcy. Po tym zdarzeniu jeszcze bardziej się zradykalizował, chciał doprowadzić do zbrojnej rewolty, ale inni sindicatos przekonali go, że należy zabezpieczyć interesy campesinos drogą legalną.Zapewne zdając sobie sprawę z rosnącej popularności, w tym okresie Morales zaczął już kreślić własną karierę polityczną. Na razie musiał czekać na swoją szansę. Sprawy przybrały dobry dla niego obrót po wyborach powszechnych w 1993 r. Wygrał je Rewolucyjny Ruch Nacjonalistyczny, dziwna partia populistyczna, jakich wiele w Ameryce Południowej. MNR, którego lider Gonzalo Sánchez de Lozada został prezydentem, zaostrzył neoliberalny kurs. Gospodarkę miała uzdrowić terapia szokowa, polegająca m.in. na masowej prywatyzacji majątku państwowego oraz dalszemu uzależnianiu się od amerykańskiej pomocy w zamian za likwidację upraw koki.                                                    Morales rządzi Boliwią od 2006 roku (fot. Wiki/EneasMx) Takie działania musiały wywołać opór społeczny, a to było paliwo polityczne dla Moralesa. Trybunowi ludowemu przysłużyły się również kolejne aresztowania, w tym szczególnie jedno w sierpniu 1994 r., gdy został pobity na oczach dziennikarzy i żołnierze lżyli go rasistowskimi odzywkami. Po tym incydencie w więzieniu rozpoczął strajk głodowy, szybko został jednak zwolniony. W końcu został politykiem pełną gębą. W wyborach do Kongresu w 1997 r. dostał się do Izby Deputowanych, otrzymując największą liczbę głosów w kraju i ponad 70 proc. głosów w regionie.Morales, już mocno lewicowy polityk, potrzebował zaplecza politycznego. Dogadał się ze skrajnie prawicowym Davidem Anezem Pedrazą, liderem wygasłej ale wciąż zarejestrowanej partii Unzaguistowski Ruch na rzecz Socjalizmu (Movimiento al Socialismo-Unzaguista; MAS-U). W wyniku umowy Morales i jego kompani przejęli ugrupowanie, a potem ograniczyli nazwę do samego Ruchu na rzecz Socjalizmu. Warto dodać, że przejmowanie partii też nie jest niczym nadzwyczajnym w Ameryce Południowej. Przed ostatnimi wyborami prezydenckimi w Brazylii skrajnie prawicowy Jair Bolsonaro dołączył do Socjalno-Liberalnej Partii tylko po to, żeby mieć zaplecze i z miejsca zmienił jej charakter na nacjonalistyczny i konserwatywny.Wojna o wodęKolejny przełom w karierze Moralesa nastąpił dzięki protestom, które przeszły do historii jako wojna o wodę w Cochabamba. W wyniku prywatyzacji lokalnego przedsiębiorstwa wodnego nowy operator drastycznie podniósł cenę wody. Uderzyło to w najbiedniejszych, doszło do rozruchów, zginęło sześć osób, a niemal 200 zostało rannych. Trybun ludowy Morales, który nauczył się dobrze przemawiać, doskonale wykorzystał okazję. W wyborach w 2002 r. jego partia zdobyła już niemal 21 proc. głosów, zaledwie 1,5 pkt proc. za MNR.Wkrótce Boliwia po raz kolejny znalazła się na krawędzi wojny domowej. We wrześniu 2003 r. prezydent Lazeda przedstawił plan eksportu gazu ziemnego do USA i Meksyku przez międzynarodowe korporacje gazociągiem przez terytorium Chile. Opozycja uznała, że będzie to godzić z interes narodowy – doszło do strajków i manifestacji. Demonstrowali członkowie organizacji lewicowych, ale dołączyli do nich również campesinos i Indianie. Wojsko pacyfikowało demonstracje, w wyniku czego zginęło 85 osób, zaś setki zostały ranne.Lazeda nie utrzymał się, zbiegł do USA. Jego następca Eduardo Rodríguez, wiceprezydent u boku Lazedy, obiecał przeprowadzenie nowych wyborów. Podczas kampanii wyborczej w 2005 r. Morales skierował się głównie do chłopów i Indian, co w praktyce zwykle było tożsame. Obiecał nacjonalizację sektora gazowego, rezygnację ze wspieranej przez USA kontrowersyjnej akcji likwidowania upraw koki, poprawę sytuacji boliwijskiej biedoty, walkę z bezrobociem i analfabetyzmem. W przedterminowych wyborach w 2006 r. Evo Morales zdobył w pierwszej rundzie 53,7 proc. głosów, przy frekwencji 84,5 proc. Sukces był gigantyczny. Stał się częścią tzw. różowej fali, został szóstym lewicowym prezydentem w Ameryce Południowej od 1998 r. Zwycięstwo wywołało niezadowolenie białych Boliwijczyków, obawiających się nacjonalizacji zakładów, z których czerpali zyski, oraz wywłaszczeń ziemskich. Wieszczono nawet wojnę rasową.Podziękował bogini PachamamiePrzed inauguracją Morales wziął udział w indiańskiej ceremonii przy Bramie Słońca w sanktuarium Tiwanaku. Został koronowany na Apu Mallku, czyli najwyższego lidera Ajmarów. Podziękował też bogini Pachamamie za zwycięstwo w wyborach. – Jako zjednoczony lud doprowadzimy do końca ten kraj kolonialny i jego neoliberalny model – ogłosił. Jednym z jego pierwszych ruchów po zaprzysiężeniu na prezydenta było obniżenie sobie poborów o 57 proc. do 1875 dolarów miesięcznie, przy czym wezwał członków Kongresu do zrobienia tego samego.Zgodnie z obietnicami Morales szybko zaczął zmieniać model ekonomiczny. Państwo przejęło kontrolę nad złożami ropy naftowej i gazu ziemnego. Wcześniej firmy naftowe przekazywały 18 proc. zysków do budżetu, resztę mogły i wywoziły za granicę. Nowy prezydent odwrócił proporcję – firmy mogły sobie zachować już tylko 18 proc. dochodów. Prezydent znacjonalizował też m.in. zakłady metalurgiczne. Efekt był taki, że Boliwia zakończyła rok podatkowy z zyskiem, po raz pierwszy od ponad 30 lat.Kraj oparł się kryzysowi gospodarczemu z 2008 r., notując stały wzrost PKB. Znaczne środki zaczęły być łożone na programy społeczne, m.in. walkę z analfabetyzmem i ubóstwem, czym poprzednie rządy nie były szczególnie zainteresowane. Pod koniec pierwszej kadencji zmieniono konstytucję, co ponad 61 proc. obywateli poparło w referendum. Boliwia stała się krajem wielonarodowym, podniesiono bowiem rolę Indian. W 2009 r. zorganizowano kolejne wybory powszechne, które Morales i jego MAS z łatwością wygrali. Wcześniej szermował populistycznymi hasłami, teraz zaczął obiecywać „wspólnotowy socjalizm”.Druga kadencja zbiegła się z protestami, których przyczyny nam mogą wydać się nie do końca zrozumiałe. Przeciwko socjalistycznemu prezydentowi, który obiecał podniesienie o 5 proc. pensji minimalnej, wystąpiły organizacje lewicowe. Strajkowali także policjanci przeciwko ustawie antykorupcyjnej. W obu przypadkach sprowadzało się jednak do pieniędzy, każdy chciał ich więcej.                                                    Evo Morales był m.in. plantatorem koki (fot. PAP/EPA/Martin Alipaz) Reżim kostniejeProtestów zaczęło przybywać, co świadczyło o stopniowym kostnieniu i instytycjonalizacji socjalistycznego reżimu. Nie pomogły sprytne akcje marketingowe, takie jak podpisanie przez prezydenta w 2014 r. zawodowego kontraktu z klubem piłkarskim Sport Boys Warnes Santa Cruz. Umowa gwarantowała mu 200 dolarów miesięcznie, więc nie były to żadne kokosy, ale 55-letni Morales został dzięki niej najstarszym zawodowym prezydentem na świecie, był też zysk wizerunkowy.Choć poparcie dla MAS spadało, Morales został wybrany na trzecią kadencję, co wywołało sprzeciw opozycji. Doszło wówczas, jak pamiętamy, do sprytnej interpretacji przepisów przez Trybunał Konstytucyjny. Swoje zwycięstwo prezydent określił mianem „triumfu antykolonialistów i antykapitalistów”. Kolejne lata były już okresem politycznej stagnacji. Wprawdzie zaletą Moralesa jest to, że jego reżim nie jest opresyjny, to jednak łamanie konstytucji i nieliczenie się z wolą ogółu wywołuje pewien opór.Prezydentowi nie pomogła również afera obyczajowa. W lutym 2016 r., tuż przed referendum konstytucyjnym, którego stawką była czwarta kadencja głowy państwa, gruchnęła wiadomość, że Morales ma dziecko z młodą kobietą o nazwisku Gabriela Zapata Montano. Nie to zresztą było najbardziej bulwersujące, ale to, że chińska firma, w której była zatrudniona, miała mieć z tego powodu jakieś korzyści.Prezydent potwierdził, że miał z tą kobietą syna, ale dziecko zmarło, a poza tym ostatni raz widział Montano w 2007 r. Zapewniał za to, że chińskie przedsiębiorstwo nie miało żadnych ulg czy profitów z tytułu zatrudniania jego byłej znajomej. Być może skandal wpłynął nieco na preferencje głosujących, ale jak wiadomo, przestrzeganie konstytucji nie jest czymś, co by Moralesowi miało spędzać sen z powiek. AscezaSnu z powiek nie spędza mu także marzenie o bogactwie. W odróżnieniu od wielu przywódców krajów „demokratycznych” nie wykorzystuje stanowiska do bogacenia się. Media potwierdzają, że prowadzi niemal ascetyczne życie, co może być nawet nieco dziwne, biorąc pod uwagę, że wychowywał się w skrajnej biedzie. Nie stroi się w drogie garnitury, najchętniej nosi swetry i marynarki z indiańskimi wzorami.Wiadomo, że ma dwójkę dzieci z różnymi kobietami – 25-letnią Evę Liz Morales Alvarado i 24-letniego Álvaro Moralesa Paredes. Nigdy się nie ożenił, zaś funkcję pierwszej damy pełni jego siostra Esthere. Przy jednej okazji zdradził również, jak jest z jego wiarą. Na pytanie, czy wierzy w Boga, odpowiedział: „Wierzę z ziemię, mojego ojca i moją matkę. Oraz w cuchi-cuchi”, przy czym to ostatnie to w wolnym tłumaczeniu nasze bara-bara. Potwierdził jedynie, że jest rzymskim katolikiem, ale – wyjaśnił – jest mu to potrzebne tylko do „chodzenia na wesela”.Evo Morales znacząco różni się od Nicolasa Maduro czy rządzącego Nikaraguą Daniela Ortegi, innego socjalistycznego prezydenta, który stosując terror i tortury pcha swój naród na siłę ku powszechnej szczęśliwości. Jak na warunki południowoamerykańskie Boliwia rozwija się przyzwoicie. Pytanie, czy łamanie przez Moralesa konstytucji doprowadzi do jego obalenia. Na to raczej nie ma co liczyć, choć im bliżej będzie październikowych wyborów, tym protesty mogą przybierać na sile.Znacznie ciekawsze jest to, jak się będzie zachowywać władza wobec protestujących, którzy nie mają charyzmatycznego lidera jak Juan Guaido. Należy jednak oczekiwać, że powtórki z Wenezueli raczej nie będzie. Morales ma świadomość tego, że jest co najmniej akceptowany przez większość społeczeństwa, która pamięta, jak kraj staczał się za poprzednich prezydentów. Zresztą to nie jest arena rywalizacji mocarstw. Morales musiałby dokonywać rażącego łamania praw człowieka, żeby społeczność międzynarodowa w ogóle zainteresowała się Boliwią.",,
Abp Jędraszewski: nie nazwę Biedronia zarazą. Mówiłem o ideologii LGBT,"– Mówiłem w homilii o ideologii LGBT, a nie o ludziach. Kościół nie potępia ludzi. Kościół potępia zło. Nie wzywałem w homilii ani do walki, ani do nienawiści – oświadczył metropolita krakowski, abp Marek Jędraszewski odnosząc się do wypowiedzi lidera Wiosny Roberta Biedronia w Polsat News, który komentował jego homilię z 1 sierpnia.","– Marzę o tym, by spotkać się z arcybiskupem Jędraszewskim. Żeby powiedział mi prosto w twarz, że jestem tęczową zarazą – mówił polityk.  – Tego oczywiście nie powiem, dlatego że ja mówiłem o ideologii, a nie o ludziach tę ideologię głoszących. Tutaj trzeba te dwie rzeczy bardzo wyraźnie odróżnić. Bo była ideologia bolszewicka, marksistowska i poszczególni komuniści, którzy za tą ideologią szli. I to jest historia ludzi. A Kościół ludzi nie potępia, potępia zło. Także zło, które przyjmuje kształt określonej ideologii – skomentował tę wypowiedź arcybiskup. Arcybiskup skomentował także artykuł „Tygodnika Powszechnego”, opublikowany 2 sierpnia na portalu gazety. „Przesłanie kazania, które 1 sierpnia wygłosił abp Marek Jędraszewski, jest przeciwne nauce Jezusa. Metropolita krakowski wezwał do walki nie z własnym grzechem, lecz z innymi ludźmi” – napisano. Według niego hierarcha mówił w czwartek „o pewnym ideologicznym starciu”. – I rzeczywiście ze swojego punktu widzenia, filozofa, opowiedział się w tym ideologicznym sporze w sposób zdecydowany – powiedział Duda. Powtórzył, że w słowach abpa Jędraszewskiego chodziło o „ideologię, a nie o ludzi”. Duchownego krytykowali z kolei politycy opozycji, a Ośrodek Monitorowania Zachowań Rasistowskich i Ksenofobicznych złożył nawet do prokuratury zawiadomienie o podejrzeniu popełnienia przestępstwa przez hierarchę.  OMZRiK to organizacja założona przez Rafała Gawła, który po prawomocnym skazaniu za defraudacje, zbiegł do Norwegii, gdzie miał poprosić o azyl, przedstawiając się jako prześladowany przez polski rząd przedstawiciel środowiska LGBT+.",,
UEFA zadowolona z inauguracji systemu VAR w Lidze Mistrzów,"Europejska Unia Piłkarska (UEFA) nie kryje satysfakcji po pierwszych meczach Ligi Mistrzów z wykorzystaniem wideoweryfikacji (VAR). – Technologia zadziałała idealnie, a zespoły sędziowskie prezentowały bardzo wysoki poziom – ocenił szef arbitrów Roberto Rosetti.","W dotychczasowych czterech meczach 1/8 finału Champions League tylko raz wstrzymano grę na dłuższy czas, aby arbiter główny mógł skonsultować się z asystentem wideo. Było to w spotkaniu w Amsterdamie pomiędzy Ajaxem a Realem Madryt (1:2), w którym rolę VAR pełnił Szymon Marciniak, a mecz prowadził Słoweniec Damir Skomina.Chodziło o sytuację z 39. minuty, kiedy do siatki Realu trafił Argentyńczyk Nicolas Tagliafico, ale na pozycji spalonej był absorbujący uwagę bramkarza gości Serb Dusan Tadic. Wątpliwości dotyczące spalonego pojawiły się także we wcześniejszej fazie tej akcji, ale te zostały szybko rozwiane. Tę późniejszą sytuację analizowano dokładnie, a Skomina sam oglądał ją na ekranie przy linii bocznej. Ostatecznie bramki nie uznano.„Sędzia (główny) stwierdził, że zawodnik Ajaxu był na spalonym i przeszkadzał bramkarzowi, który z tego powodu nie mógł podbiec do piłki ani jej zatrzymać, gdy zostało oddane uderzenie głową. Analiza była zgodna z protokołem VAR i słusznie nie uznano bramki” – skomentował Rosetti, cytowany na oficjalnej stronie internetowej UEFA. „Najważniejsze jest to, że decyzja była prawidłowa. Słuszność jest ważniejsza od szybkości. Jednak chcemy być tak wydajni jak to możliwe i spróbujemy poprawić ten aspekt w przyszłości. Trzeba też wziąć pod uwagę fakt, że te okoliczności były bardzo złożone. Asystent wideo musiał ocenić dwie sytuacje z możliwą pozycją spaloną, a arbiter główny musiał też sprawdzić, czy bramkarz był absorbowany przez zawodnika drużyny atakującej” – wyjaśnił Rosetti.Asystenci wideo analizowali też dwie inne sytuacje, obie ze spotkania AS Roma – FC Porto (2:1): w 19. minucie, kiedy zawodnik portugalskiego klubu zagrał ręką (jak się okazało, poza polem karnym, więc zgodnie z przepisami VAR nie mógł interweniować), oraz w 79., gdy padła bramka dla Porto i potwierdzono, że nie było spalonego i gol został słusznie uznany.„Jestem bardzo zadowolony z tego, w jaki sposób zaimplementowano wideoweryfikację. Technologia zadziałała idealnie, a zespoły sędziowskie prezentowały bardzo wysoki poziom. To pokazało, jak wiele ciężkiej pracy włożyliśmy w ten proces w ostatnich miesiącach” – podsumował Rosetti. Wideoweryfikacja stosowana jest w Champions League od fazy pucharowej trwającego sezonu. Wykorzystana będzie także w finale Ligi Europejskiej, w Superpucharze UEFA, w turnieju finałowym Ligi Narodów oraz w mistrzostwach Europy do lat 21.",,
Rosyjscy hakerzy śledzą prawosławnych duchownych w sieci,"Rosyjscy hakerzy z grupy Fancy Bear od kilku lat śledzą najwyższej rangi duchownych prawosławnych – wynika z dochodzenia przeprowadzonego przez agencję AP, która łączy te działania z walką o wpływy w Kościele prawosławnym na Ukrainie.","Ofiarami ataków hakerskich padli m.in. główni doradcy patriarchy Konstantynopola Bartłomieja I, który obecnie stoi przed trudnym zadaniem rozpatrzenia prośby w sprawie przyznania autokefalii prawosławiu na Ukrainie.Jedyny kanoniczny Kościół prawosławny na Ukrainie podlega Patriarchatowi Moskiewskiemu. W kwietniu ukraiński prezydent Petro Poroszenko wystąpił do ekumenicznego patriarchy Bartłomieja I o wydanie tomosu, tj. aktu, dzięki któremu można będzie powołać niezależny od Moskwy Kościół prawosławny. Apel ten poparł ukraiński parlament. Przyznanie autokefalii prawosławiu na Ukrainie, jak ocenia agencja AP, byłoby „krokiem wielkiej wagi”, który przyczyniłby się do znacznego osłabienia wpływów i autorytetu Patriarchatu Moskiewskiego. Niektórzy obserwatorzy wskazują, że decyzja w tej sprawie może być podjęta już w przyszłym miesiącu. W tym tygodniu wizytę w Stambule u patriarchy Bartłomieja ma złożyć patriarcha moskiewski i całej Rusi Cyryl. Hilarion, przewodniczący Wydziału Zewnętrznych Stosunków Cerkiewnych Patriarchatu Moskiewskiego, ostrzegł, że wydanie tomosu mogłoby doprowadzić do największej chrześcijańskiej schizmy od 1054 r., kiedy doszło do rozłamu na wschodni i zachodni Kościół chrześcijański. – Jeżeli stanie się coś takiego (...), mocno uderzy w twierdzenia Moskwy o jej międzynarodowej roli – stwierdził Vasilios Makrides, ekspert. ds. prawosławia z uniwersytetu w Erfurcie. – A tego, według mnie, nie zaakceptują – podkreślił. Associated Press otrzymała od firmy Secureworks listę 4,7 tys. adresów e-mail, które znalazły się na celowniku rosyjskich hakerów. Prawosławni duchowni, którzy rozmawiali z agencją AP pod warunkiem zachowania anonimowości, powiedzieli, że 78-letni patriarcha Konstantynopola nie korzysta ze skrzynki e-mailowej. Ze skrzynek korzystają jednak jego doradcy. Zdaniem firmy Secureworks ich skrzynki kilkukrotnie padły celem ataków. Rosyjski Kościół Prawosławny, pytany o ataki hakerskie, odmówił komentarza. Szpiegowskie rozgrywki od dawna były częścią rzeczywistości Rosyjskiego Kościoła Prawosławnego – ocenia AP. – Dostojnicy naszego Kościoła mają powiązania z Federalną Służbą Bezpieczeństwa, a ich pagony wystają spod habitów – powiedział cytowany przez tę agencję rosyjski ekspert Dmitrij Orieszkin. – Zapewniają polityce (prezydenta) Władimira Putina podstawę ideologiczną – dodał.  Na celowniku grupy hakerskiej Fancy Bear znalazły się też m.in.: nuncjatura apostolska w Kijowie, zgromadzenie ukraińskich muzułmanów Umma, przedstawiciel ukraińskich organizacji żydowskich Josyp Zisels i moskiewscy protestanci – wynika z danych przedstawionych przez Secureworks. – Kijów jest Jerozolimą dla członków Rosyjskiego Kościoła Prawosławnego. Są tam święte relikwie, monastyry, świątynie... Jest to święte (miejsce) dla ludzi i rosyjskiej tożsamości –  podsumował Daniel Payne z amerykańskiego Uniwersytetu Baylor zajmujący się stosunkami między państwem a Kościołem.",,
Ppłk Miłosz uniewinniony,"Wojskowy Sąd Okręgowy uniewinnił podpułkownika Marka Miłosza. Pilot był oskarżony o umyślne sprowadzenie ryzyka katastrofy i 
nieumyślne spowodowanie wypadku śmigłowca, na pokładzie 
którego był ówczesny premier Leszek Miller.","Nie zawsze jest tak, że ktoś za coś jest winny; zawypadek śmigłowca Mi-8 z premierem Leszkiem Millerem na pokładzie nikt nieponosi odpowiedzialności karnej – uznał sąd.   Zgromadzony w sprawie materiał dowodowy, po jego rozważnej ocenie, niepozwolił przypisać oskarżonemu zawinienia całej sytuacji i jej następstw  powiedział w ustnym uzasadnieniu orzeczenia sędzia Mirosław Kolankowski.Podkreślił, że należy całą sprawę oceniać na podstawie wiedzy pilota wtrakcie lotu, a nie późniejszych ekspertyz i wiadomości.  W ciągu sześciu lat trwania procesu ustalono, że bezpośrednią przyczyną katastrofy było oblodzenie. Prokuratura domagała się dla podpułkownika Marka Miłosza roku więzienia w zawieszeniu na dwa lata. Według śledczych, oficer powinien przewidzieć ryzyko oblodzenia, które było przyczyną wyłączenia się silników i rozbicia śmigłowca.   Maszyna Mi-8 z 36. specjalnego pułku lotnictwa transportowego wracająca z Wrocławia do Warszawy z ówczesnym premierem na pokładzie rozbiła się 4 grudnia 2003 roku pod Warszawą, gdy wyłączyły się obydwa silniki. Podpułkownik Miłosz zdołał awaryjnie wylądować, stosując manewr autorotacji.   Wojskowa komisja, która badała wypadek, za najbardziej prawdopodobną przyczynę awarii uznała oblodzenie. Komisja przyznała, że załoga nie miała danych wskazujących na ryzyko oblodzenia. O braku sygnałów o możliwym oblodzeniu zeznawali przed sądem również świadkowie ze służb meteorologicznych.  W wypadku ucierpieli ówczesny premier, szefowa jego gabinetu politycznego Aleksandra Jakubowska, dwoje pracowników Centrum Informacyjnego Rządu, lekarz, pięciu funkcjonariuszy BOR, trzech pilotów i stewardesa. Dwanaście osób przeszło długotrwałe leczenie",,
Burmistrz Londynu zarzuca Polsce rewizjonizm historyczny. Reakcja ambasady,"Burmistrz Londynu Sadiq Khan powiedział, że dotacja w wysokości 300 tys. funtów na rzecz Fundacji Auschwitz-Birkenau motywowana była „przepisywaniem historii” przez polski rząd. Na jego słowa zareagowała ambasada RP w Wielkiej Brytanii.","Khan powiedział, że jest zaniepokojony sposobem, w jaki polski rząd mówi o nazistowskim ludobójstwie, jakim był Holokaust. Dodał, że intencją londyńskiej darowizny było zachowanie faktów historycznych. Jak mówił, polski rząd wielokrotnie przedstawiał Polskę jako ofiarę nazistów, bez „odniesienia do antysemityzmu na terenie Polski przed, w trakcie i po Holokauście”. Polska ambasada w Wielkiej Brytanii odpowiedziała Khanowi w mediach społecznościowych. „Doceniamy darowiznę burmistrza Londynu Sadiqa Khana na rzecz Fundacji Auschwitz-Birkenau. Wesprze ona starania Polski o zachowanie pamięci ofiar Holokaustu, a nasz kraj przeznacza na ten cel prawie 14 milionów funtów w różnych formach każdego roku” – napisano w komunikacie.Jak podkreślono, Polska odgrywa rolę jednego ze strażników pamięci milionów zamordowanych Żydów. „Spośród sześciu milionów Żydów - ofiar Holokaustu, trzy miliony to Żydzi - obywatele polscy. Mając to na uwadze, twierdzenia, że Polska przepisuje historię, są bezpodstawne i należy się nimi zająć” – dodano.„Tak więc, chociaż musimy zmierzyć się z prawdą, że niektóre osoby zostały zmuszone przez niemieckiego okupanta do współpracy z niemieckimi nazistowskimi maszynami eksterminacji, a nawet zrobiły to z własnej woli, postawy te nie były jednak dominujące ani typowe. Państwo polskie konsekwentnie sprzeciwiało się Holokaustowi, poinformowało międzynarodową opinię publiczną o Holokauście i zaapelowało do rządów alianckich o podjęcie działań w celu jego powstrzymania” – podkreśliła ambasada.",,
Prezes „Iustitii” o zmianach w sądownictwie: Przypomina mi się III Rzesza,"– Przypomina mi się III Rzesza. Tam też były ustawy i tam też sędziowie mówili później: są przepisy uchwalone przez parlament, będziemy je stosować – komentuje propozycje zmian w polskim sądownictwie prezes Stowarzyszenia Sędziów Polskich „Iustitia” Krystian Markiewicz. Wobec sędziego na początku grudnia zostało wszczęte postępowanie dyscyplinarne – usłyszał w sumie 55 zarzutów. – Uważam je za zarzuty quasi polityczne – ocenił na antenie radia RMF FM.","– Rządy się zmieniają, parlamenty się zmieniają, a moja rola jako sędziego jest cały czas taka sama – powiedział Markiewicz. Chwilę wcześniej porównał sytuację w Polsce do obrazu sądownictwa w nazistowskich Niemczech.   Jego zdaniem przepisy dyscyplinujące sędziów, które proponuje resort sprawiedliwości, to te same ustawy, które „w przeszłości przyjęło państwo niemieckie”. – To wiem od sędziów niemieckich – zaznaczył.  Jak dodał, obowiązkiem sędziów jest „jest aktywna walka, żeby praworządność została zachowana”. Zaznaczył też, że na tym „froncie walk” – jako prezes Stowarzyszenia „Iustitia” – jest już od czterech lat.  Prowadzący rozmowę dziennikarz dopytywał Markiewicza, czy dobrze mu z tym, że został ikoną zwolenników opozycji. Sędzia przyznał, że „niekoniecznie”. – Wolałbym, jeśli już być ikoną, to dla tych, którzy cenią sobie praworządność, konstytucję i wszystkie wolności, które sądy muszą umieć zapewnić”.",,
Kilian: Tusk nie wiedział o memorandum „Jamał 2”. Budzanowski mu nie powiedział,"Na kolejnym fragmencie rozmowy z uczestnictwem Mateusza Morawieckiego, zaprezentowanym w programie „Minęła Dwudziesta”, słyszymy jak wieloletni przyjaciel Donalda Tuska – w momencie nagrania taśmy prezes Polskiej Grupy Energetycznej – Krzysztof Kilian, mówi o „antypolskich” decyzjach ówczesnego ministra skarbu. Mikołaj Budzanowski miał bez wiedzy premiera się dogadać z Rosjanami w sprawie budowy gazociągu „Jamał 2”.","We wtorek portal Onet.pl zaprezentował fragmenty nagranej wiosną 2013 roku w restauracji „Sowa i Przyjaciele” rozmowy w której uczestniczyli: prezes BZ WBK Mateusz Morawiecki, prezes PKO BP Zbigniew Jagiełło, prezes PGE Krzysztof Kilian oraz wiceprezes PGE Bogusława Matuszewska. Dziennikarze „Minęła Dwudziesta” przeanalizowali prawie trzy i pół godziny rozmowy i zaprezentowali w programie niepublikowane dotąd fragmenty. Pierwszym zaprezentowanym fragmentem była wypowiedź  Krzysztofa Kiliana dotycząca pomocy, jaką ówczesny Minister Skarbu Mikołaj Budzanowski udzielił spółce PLL LOT. Z wypowiedzi wieloletniego przyjaciela Donalda Tuska wynika, że ówczesny premier wyjątkowo źle przyjął informację o wspomożeniu  polskich narodowych linii lotniczych kwotą 400mln złotych.",,
Tłumy wiernych na papieskiej mszy w Limie. Pożegnanie Franciszka z Peru,"Prawie półtora miliona osób uczestniczyło we mszy św. w stolicy Peru, Limie, którą na zakończenie pielgrzymki odprawił w niedzielę papież Franciszek. Mówił, że społeczeństwo, które nie jest w stanie zaakceptować cierpiących ani im pomóc, jest „okrutne i nieludzkie”.","W homilii wygłoszonej na lotnisku w bazie lotniczej Las Palmas na obrzeżach miasta papież powiedział: „Bóg chce być zawsze z nami”. – Tak, tutaj w Limie lub gdziekolwiek żyjesz, w codziennym życiu, w rutynowej pracy, w pełnym nadziei wychowaniu dzieci, pośród twoich pragnień i niepokojów; w zaciszu domowym i ogłuszającym hałasie naszych ulic. To tam, pośrodku zakurzonych dróg historii, Pan wychodzi ci na spotkanie – podkreślił.Zauważył, że miasta, w których jest wiele bólu i niesprawiedliwości „mogą wywołać pokusę ucieczki, ukrycia się, wyrwania się”. – Istnieją obywatele mający odpowiednie środki dla rozwoju życia osobistego i rodzinnego, ale jest bardzo wielu „nie-obywateli”, „półobywateli” albo „odpadów miejskich”, którzy stoją na poboczu naszych dróg, będą na marginesie naszych miast bez warunków niezbędnych do godnego życia – oświadczył papież. Stwierdził, że jest wśród nich wiele dzieci i nastolatków.Jak zaznaczył, w miastach i dzielnicach, które mogłyby być „miejscem spotkania i solidarności oraz radości”, panuje nieufność.",,
„Gronkiewicz-Waltz zignorowała Sąd Najwyższy”. „Wyrok mógł zatamować warszawską reprywatyzację”,"Prezydent Warszawy Hanna Gronkiewicz-Waltz zlekceważyła wyrok Sądu Najwyższego z 2010 r., przyznający mieszkańcom Marymonckiej 49 rację w batalii reprywatyzacyjnej toczonej ze spadkobiercami wywłaszczonych budynków – donosi „Dziennik Gazeta Prawna”. Podległy jej stołeczny magistrat miał nie respektować tego przełomowego ws. warszawskiej reprywatyzacji wyroku, co nie zablokowało fali zwrotów kamienic.","Wyrok Sądu Najwyższego, przyznający w ostatecznej instancji prawo do użytkowania lokali mieszkalnych przy ul. Marymonckiej 49 w Warszawie, miał być przełomem w sprawie warszawskiej reprywatyzacji, o której jeszcze się wówczas nie mówiło. Lokatorzy, po których stronie stanął SN, mieli odetchnąć z ulgą, jednak po latach wyrok SN dalej nie był respektowany przez stołeczny magistrat. „Od 2010 r. do 2018 r. mieszkańcy wysłali do Hanny Gronkiewicz-Waltz dziewięć pism. Pisali także do miejskiego biura audytu, Biura Gospodarki Nieruchomościami, burmistrza dzielnicy, rady miasta, a także wiceprezydentów” – czytamy w artykule.„Nie wypada, żeby urzędnicy podlegli pani prezydent, która jest profesorem prawa, kwestionowali stanowisko Sądu Najwyższego” – brzmi jedno z pism wysłanych do UM Warszawy przez mieszkańców w 2012 r. Wyrok Sądu Najwyższego stwierdził, że decyzja komunalizacyjna, gdy jeszcze wówczas obowiązywała, została niewzruszona, tym samym o własności wnioskodawców,  tj. spadkobierców, nie może być mowy. „Nieruchomość jednak przekazano, a w kolejnych sprawach nie sprawdzano, czy decyzja komunalizacyjna obowiązuje. Orzeczenie było szansą na zatrzymanie zwrotu przynajmniej kilkudziesięciu nieruchomości. Brak jego respektowania przez Gronkiewicz-Waltz i podległy jej urząd zaprzepaściły tę szansę – donosi dziennik.",,
PiS zgłosił kandydatów do TK. Jest jedno nowe nazwisko,"PiS zgłosił kandydatury Roberta Jastrzębskiego, Krystyny Pawłowicz i Stanisława Piotrowicza na sędziów Trybunału Konstytucyjnego – poinformował w piątek dyrektor CIS Andrzej Grzegrzółka. To jedyne zgłoszone kandydatury na sędziów TK.","– Teraz wnioski trafią do Komisji Sprawiedliwości w celu zaopiniowania – zaznaczył dyrektor CIS.  3 grudnia kończy się kadencja trzech sędziów TK, wybranych w czasach rządów PO-PSL: Marka Zubika, Piotra Tulei i Stanisława Rymara. Zgodnie z regulaminem Sejmu, wnioski w sprawie kandydatów do TK składa się marszałkowi w terminie 30 dni przed upływem kadencji. Klub PiS w końcu października zgłosił jako kandydatów do TK Stanisława Piotrowicza, Krystynę Pawłowicz i Elżbietę Chojną-Duch. Centrum Informacyjne Sejmu przekazało wówczas, że procedura dotycząca wyboru kandydatów do Trybunału Konstytucyjnego będzie musiała zostać powtórzona w nowej kadencji Sejmu. Wynika to m.in. z zasady dyskontynuacji prac parlamentarnych. Dlatego PiS musiało jeszcze raz zgłosić swoich kandydatów.",,
Paczki z darami wstrzymane przez Ukraińców. Nowe fakty w sprawie,"Paczki z darami, których transport na Ukrainę wstrzymano na przejściu w Medyce na początku tygodnia, trafią do osób potrzebujących z Otwocka – poinformowali w czwartek wolontariusze ze szczecińskiego Stowarzyszenia Paczka dla Bohatera. Dary miały trafić m.in. do polskich rodzin z Iwano-Frankowska.","– Około dwustu paczek zostanie w piątek przekazanych osobom potrzebującym w Powiatowym Centrum Pomocy Rodzinie w Otwocku – poinformowała w czwartek wolontariuszka ze Stowarzyszenia Paczka dla Bohatera Aleksandra Cieśla. Bus ze Szczecina, wiozący około 300 paczek z artykułami spożywczymi, chemią gospodarczą, a także wózkami dla dzieci i chodzikami, zatrzymali w poniedziałek ukraińscy strażnicy graniczni na przejściu Medyka-Szeginie. Jak relacjonowali wolontariusze stowarzyszenia, na zgodę Ukraińców czekali przed granicą około siedmiu godzin, po czym zostali poinformowani, że muszą zgłosić przewożone paczki do oclenia. Bus z darami zawrócił do Przemyśla. We wtorek wczesnym popołudniem wolontariusze zdecydowali się przewieźć 10 paczek dla rodzin z Iwano-Frankowska (dawniej Stanisławowa). W środę część paczek przekazali kombatantom w Polsce. Prezes Stowarzyszenia Paczka dla Bohatera Tomasz Sawicki przekazał, że otrzymał informację, iż na stronie internetowej ukraińskiego Urzędu Celnego ma się pojawić specjalny formularz, który ułatwi przewożenie darów. Sawicki nie wykluczył, że stowarzyszenie podejmie w styczniu jeszcze jedną próbę zgromadzenia paczek, pieniędzy na transport i przewiezienia darów dla Polaków mieszkających na Ukrainie.",,
„Chrześcijanin jest powołany do życia niespodziankami Boga”,"O powołaniu chrześcijan do życia niespodziankami Boga mówił Papież w improwizowanej homilii podczas mszy wielkanocnej, sprawowanej na placu św. Piotra. Ojciec Święty zauważył, że wieść „Pan zmartwychwstał” jest orędziem, które w pierwszych wiekach przechodziło z ust do ust, a kobiety, które poszły, by namaścić ciało Pana znalazły się w obliczu niespodzianki.","– Boże przepowiadanie jest zawsze niespodzianką, bo od początków historii zbawienia mamy do czynienia z niespodzianką. Bóg nie potrafi głosić wieści nie zaskakując nas. To jest to, co porusza twe serce, tam właśnie, gdzie niczego nie oczekujesz. Bóg przychodzi i ciebie wzrusza – powiedział Franciszek.Następnie papież zwrócił uwagę na pośpiech, przypomniał, że kobiety biegły do grobu. – Niespodzianki Boga każą nam natychmiast wyruszyć w drogę. Zatem biegną, by zobaczyć. Biegnie też Piotr i Jan, pasterze w noc Bożego Narodzenia, czy Samarytanka, by powiedzieć swoim, że spotkała człowieka, który powiedział jej, co uczyniła – wskazał.Bóg jest cierpliwy– Również dzisiaj, gdy dzieje się coś niezwykłego ludzie biegną – zauważył Ojciec Święty. Przypomniał postać apostoła Tomasza, który nie chciał biec, domagał się dowodów. Ale Bóg jest cierpliwy dla tych, którzy nie idą natychmiast – dodał Franciszek.Papież skierował też pytanie do uczestników eucharystii – czy mają serce otwarte na niespodzianki Boga, czy są zdolni, by ruszyć w pośpiechu, czy też odkładają to na jutro? – Co mi mówi niespodzianka. Jan i Piotr pobiegli do grobu. Ewangelia mówi nam, że zarówno Jan, jak i Piotr uwierzyli, chociaż w przypadku Piotra wiara łączyła się z wyrzutami sumienia, że zaparł się Pana. Czy dzisiaj, w tę Wielkanoc roku 2018 – gotów jestem przyjąć niespodziankę Pana i biec? – zapytał na zakończenie swej homilii.",,
„Alarm!”: Królewskie życie ojca chrzestnego mafii wnuczkowej,"Niewyobrażalne bogactwo i równie wielka bezczelność – tak najkrócej można opisać rodzinno-gangsterskie życie Arkadiusza Ł., znanego szerzej jako „Hoss”. Historia twórcy „metody na wnuczka” była pisana latami. Z rodziną i kompanami okradał starych, często niedołężnych ludzi. Jak funkcjonowała ta złodziejska machina? W jakie luksusy opływali bandyci? – Oni oszukiwali i wyłudzali ogromne kwoty i w ogóle nie szanowali tych pieniędzy, bo pieniądze jak łatwo im przychodziły, tak łatwo się rozchodziły. Przepuszczali ogromne kwoty w kasynach – opowiada Hanna Dobrowolska, autorka książki „Wnuczkowa mafia”. „Hoss” odsiaduje wyrok siedmiu lat więzienia.",,,
Chiński system dyscyplinowania obywateli odebrał milionom ludzi dostęp do transportu,"Ponad 11 mln zablokowanych lotów i ponad 4 mln zablokowanych podróży pociągami dużych prędkości w ciągu ok. miesiąca to jeden z efektów działania systemu „kredytu społecznego” w Chinach. Rządowe media przyznają, że system rozrasta się do rozmiarów totalnej inwigilacji i krytykują „stronnicze oceny dokonywane według standardów zachodnich”.","Ponad 15 mln zablokowanych podróży w tym ponad 11 mln lotniczych i 4,25 mln pociągami dużych prędkości to jeden ze skutków działania systemu tzw. „kredytu społecznego” w Chinach. Ma on za zadanie ocenianie i dyscyplinowanie obywateli.Na system składa się kilkanaście czarnych list, na które wpisywani są sprawcy różnych wykroczeń: niewłaściwego zachowania w środkach transportu, zalegania ze spłatą zobowiązań, uchylania się od wykonania wyroku sądowego. Wpisanie na listę pociąga za sobą określone sankcje: uniemożliwienie korzystania z szerokopasmowego internetu, wypożyczania samochodów, rezerwacji noclegów czy podróżowania samolotami bądź pociągami czy podjęcia określonej pracy. Początkiem tego systemu były znane w wielu krajach „listy dłużników”, które w Chinach są upubliczniane. W niektórych prowincjach telefonując do osoby wpisanej na taką listę dzwoniący, zanim uzyska połączenie, dowiaduje się, że jego potencjalny rozmówca zalega z długami. Systemu „kredytu społecznego” broni portal anglojęzycznego dziennika „Global Times”. Proponuje nie tylko uszczelnić system, ale rozszerzyć go na wszystkie dziedziny życia. To konieczne, bo „współczesne chińskie społeczeństwo zbyt nisko ceni rzetelność”.Zdaniem portalu totalny system „kredytu społecznego” pomoże walczyć np. z korupcją, defraudacjami czy choćby ściąganiem na egzaminach. Będą również oceny pozytywne: za dokonanie, jak to ujmuje „Global Times”, czynów bohaterskich czy przykładne zachowanie. Portal przyznaje, że chodzi tu o powszechną inwigilację (choćby z użyciem kamer przemysłowych) i dodaje, że „ocenianie Chin z punktu widzenia zachodnich standardów jest stronnicze”, bo jest to „najludniejszy kraj na Ziemi i zarządzanie nim nigdy nie było łatwe”.",,
Braki w niemieckiej armii. Piloci śmigłowców Bundeswehry tracą licencje,"W ubiegłym roku 19 ze 129 pilotów śmigłowców Bundeswehry straciło licencje, ponieważ – z powodu braku maszyn – nie zaliczyli wymaganej liczby godzin za sterami – wynika z informacji niemieckiego resortu obrony.","Rok wcześniej spotkało to 12 ze 135 pilotów. Ministerstwo przekazało te dane w odpowiedzi na oficjalne pytanie Zielonych. Piloci odzyskali następnie uprawnienia, ale dopiero po przejściu odpowiednich szkoleń. – Nie ma treningu – nie ma licencji – tak agencja dpa podsumowuje tę sytuację.Przedstawicielka Zielonych Agnieszka Brugger, zajmująca się zagadnieniami polityki obronnej, powiedziała dpa, że w przypadku najważniejszych rodzajów śmigłowców Bundeswehry zdolność operacyjną ma mniej niż jedna trzecia tych maszyn. Zieloni twierdzą, że minister obrony Ursula von der Leyen (CDU) nie panuje nad sytuacją i że potrzebne są pilne rozwiązania.Gdy rząd Niemiec przyjmował w środę projekt budżetu na 2018 rok, dwoje chadeckich ministrów – Ursula von der Leyen oraz szef resortu rozwoju Gerd Mueller – zgłosiło votum separatum, domagając się większych nakładów na swoje ministerstwa.Wydatki Niemiec na obronność mają wzrosnąć o 1,5 mld euro w 2018 roku do 38,5 mld euro, a rok później do 41,5 mld euro. Jak powiedział minister finansów Olaf Scholz (SPD), kwoty na ten cel będą zwiększane „w miarę możliwości”.",,
Rzecznik prezydenta liczy na pojednanie. Pogrzeb Pawła Adamowicza „pewną cezurą”,"– Miejmy nadzieję, że to jest moment, który będzie cezurą jeżeli chodzi o życie publiczne w Polsce; że politycy, osoby publiczne i przedstawiciele mediów dojdą do wniosku, że jest granica, której przekroczyć nie można – mówił rzecznik prezydenta RP Błażej Spychalski, odnosząc się do pogrzebu prezydenta Gdańska Pawła Adamowicza.","W sobotę w Gdańsku odbędą się uroczystości pogrzebowe zamordowanego prezydenta Gdańska Pawła Adamowicza. Rozpoczną się one w południe mszą pogrzebową w Bazylice Mariackiej pod przewodnictwem metropolity gdańskiego abp. Sławoja Leszka Głódzia. W uroczystościach weźmie udział m.in. prezydent Andrzej Duda, delegacja rządowa na czele z premierem Mateuszem Morawieckim, wicepremierem i ministrem kultury i dziedzictwa narodowego Piotrem Glińskim oraz ministrem zdrowia Łukaszem Szumowskim. Spychalski, który był w sobotę gościem Radia Zet, pytany był o to, czy pogrzeb prezydenta Gdańska będzie momentem pojednania – także politycznego. – Pamiętam sprzed wielu lat taki moment pojednania narodowego po śmierci Jana Pawła II, później taki moment pojednania po katastrofie smoleńskiej. Jak to wszystko się skończyło, to wszyscy wiemy. Miejmy nadzieję, że tym razem rzeczywiście będzie inaczej – że zarówno politycy, osoby publiczne, ale także przedstawiciele mediów dojdą jednak do takiego wniosku, że gdzieś jest ta granica i że tej granicy po prostu przekroczyć nie można, i że to jest taki moment, który będzie pewną cezurą jeżeli chodzi o życie publiczne w Polsce – powiedział rzecznik prezydenta RP.",,
Kosiniak-Kamysz: Należy znieść sankcje gospodarcze wobec Rosji,"Dzisiaj uważam, że sankcje polityczne względem Rosji należy utrzymać, a sankcje gospodarcze należy znieść – oznajmił lider PSL Władysław Kosiniak-Kamysz. Jak dodał, sankcje „nie funkcjonują”, a samo ich nałożenie niczego nie zmieniło. – Jakie efekt wywołały te sankcje? Zmieniły sytuacje w Donbasie? – pytał szef ludowców.","W TVN24 Kosiniak-Kamysz został zapytany o jeden z zapisów programu PSL, który mówi o potrzebie otwarcia na nowo rynku wschodniego, by np. polskie jabłka były sprzedawane za granicą. Odnosząc się do tego punktu programowego Kosiniak-Kamysz stwierdził, że należy znieść sankcje gospodarcze na Rosję, bo te w praktyce nie funkcjonują. – Ja nie zgadzam się na wprowadzenie embarga na papierze, to nie działa. Węgiel ruski płynie, Niemcy się dogadują z Rosją – tłumaczył polityk.Dalej pytał: „Jakie efekt wywołały te sankcje? Zmieniły sytuacje w Donbasie? Lepiej się żyje ludziom?”. – Wszyscy się dogadują ponad naszymi głowami z Rosją, a my mamy na to patrzeć? – mówił. Pięć lat po nielegalnym zaanektowaniu Krymu i Sewastopola przez Rosję UE nadal stanowczo opowiada się za suwerennością i integralnością terytorialną Ukrainy. Aneksję tych terenów uznaje za pogwałcenie międzynarodowego prawa i je potępia.",,
Błaszczak w Berlinie: Wyzwaniem dla NATO jest agresywna Rosja,Szef Ministerstwa Obrony Narodowej Mariusz Błaszczak spotkał się w piątek w Berlinie z minister obrony Niemiec Annegret Kramp-Karrenbauer. Głównym tematem rozmowy była wschodnia flanka NATO i zagrożenia ze strony Rosji.,"– Rozmawialiśmy na temat wyzwań, przed którymi stoi NATO. Oczywiście są to wyzwania związane z agresywną polityką rosyjską. To był podstawowy temat naszej rozmowy – oświadczył polski minister na spotkaniu z dziennikarzami. – Jesteśmy sąsiadami, blisko ze sobą współpracujemy. Podkreślałem nasze polskie podejście do współpracy w ramach Sojuszu Północnoatlantyckiego, skoncentrowane na zagrożeniach i skoncentrowane na tym, żeby wspólnie stawić czoło tym zagrożeniom – mówił Mariusz Błaszczak. Ponadto szef resortu obrony RP przedstawił Kramp-Karrenbauer niebezpieczeństwa w sferze polityki energetycznej. – Mówiłem otwarcie o zagrożeniach dotyczących Nord Stream 2. Podkreślałem, że są to realne groźby związane z polityką Władimira Putina, który stosuje dostawy surowców energetycznych jako oręż. Przecież są tego przykłady sprzed lat, kiedy to Rosja zakręciła kurek z dostawą gazu dla Ukrainy – przypomniał polski polityk. Błaszczak poruszył również kwestię projektu francusko-niemieckiego czołgu. Jego zdaniem inicjatywa ta powinna zostać przyśpieszona i zgłoszona w ramach projektów stałej współpracy strukturalnej (PESCO), żeby uzyskać finansowanie unijne. – Byłaby dobrym rozwiązaniem również dla polskiego przemysłu zbrojeniowego – oznajmił szef polskiego MON. Zaznaczył, że rozmowa przebiegła w bardzo dobrej atmosferze. – Jest mi bardzo miło, że byłem pierwszym oficjalnym gościem minister Kramp-Karrenbauer. Podkreślała ten fakt. To była druga nasza rozmowa. Wcześniej rozmawialiśmy telefonicznie – wyjawił. Minister powiedział, że kwestia ewentualnego udziału Polski i RFN w misji w cieśninie Ormuz u wybrzeży Iranu, jak również sprawa wydatków przeznaczanych na obronność nie była poruszana. Tydzień temu ambasador Stanów Zjednoczonych w RFN Richard Grenell ponownie ostrzegł Berlin, że jego kraj wycofa część żołnierzy znad Renu i przeniesie ich do Polski. To konsekwencja zbyt niskich – w ocenie Waszyngtonu – wydatków Niemiec na obronność.",,
Pierwszy belgijski proces w sprawie o eutanazję. „Poprosiła o nią po rozstaniu z narzeczonym”,"Przed sądem w Belgii stanęło trzech lekarzy oskarżonych o złamanie norm regulujących zasady przeprowadzania eutanazji, a w konsekwencji zabicie 38-letniej Tiny Nys. Kobieta poprosiła o eutanazję z powodu depresji po rozstaniu z narzeczonym;  zabieg przeprowadzono w 2010 r. Teraz jej rodzice pozwali lekarzy i zarzucają im sfałszowanie historii choroby, niekompetencję i brak szacunku. W razie udowodnienia winy medykom grozi dożywocie.","Jak informują rodzice Tiny, ich córka była kompletnie zdrowa. Także psychiatra, pod której opieką była kobieta, stwierdziła, że nie ma u niej mowy o „chronicznej i nieuleczalnej chorobie”, która jest warunkiem do wydania zgody na przeprowadzenie eutanazji.  38-latka udała się jednak do słynnej psychiatry, która – jak piszą belgijskie media – autoryzowała jedną trzecią wszystkich przypadków eutanazji przeprowadzonych w tym kraju z powodów psychicznych.  Lekarka już po dwóch, trzech spotkaniach zdiagnozowała u Tiny zespół Aspergera, tę samą lekką postać autyzmu, na którą cierpi Greta Thunberg – zauważa Vatican News. To właśnie zapis o tej chorobie był podstawą do wydania zgody lekarki na eutanazję. Psychiatra utrudniała rodzinie kobiety dostęp do informacji, a w dokumentacji medycznej napisała o rodzinie, że jest „głęboko straumatyzowana, zraniona i anormalna, o niewielkiej empatii i szacunku do innych” i że „zaczyna lepiej rozumieć cierpienia Tiny”.  Kolejnym z powodów wniesienia pozwu przeciwko lekarzom jest sposób przeprowadzenia eutanazji. Lekarz, który przybył do domu kobiety, nie miał choćby plastra do przyklejenia igły i kazał ją podtrzymywać ojcu, gdy sam podawał truciznę. Następnie członkowi rodziny dał stetoskop, by sprawdził, czy serce 38-latki przestało bić. Wychodząc porównał śmierć Tiny ze „śmiertelnym zastrzykiem, które podaje się domowemu zwierzęciu, by ulżyć mu w cierpieniu” – twierdzą rodzice.",,
"Prof. Zaleśny: Za wychowanie dzieci odpowiada normalna rodzina, a nie związki homoseksualne","– To rodzina odpowiada za wychowanie własnych dzieci, a nie jakieś związki homoseksualne. Jest też niedopuszczalne, żeby szkoła, która ma wspomagać rodziców, kreowała alternatywne i nieakceptowane przez nich wzorce – powiedział w Polskim Radiu 24 prof. Jacek Zaleśny z Instytutu Nauk Politycznych UW.","W  Polskim Radiu 24 goście komentowali słowa prezesa PiS, który podczas konwencji partii oświadczył, że jego ugrupowanie jest przeciwko warszawskiej karcie LGBT+ i nie zgodzi się na małżeństwa jednopłciowe oraz adopcję przez nie dzieci.  – Deklaracja LGBT+ jest niezgodna z przepisami prawa polskiego. W wielu aspektach narusza zapisy konstytucji: art. 10 - kwestie podziału władzy, art. 18 - prawa rodziny, art. 30 - godność człowieka, art. 48 - prawa dziecka. Władze publiczne muszą więc reagować – powiedział prof. Jacek Zaleśny. Politolog podkreślił, że za program nauczania w szkołach odpowiada ministerstwo i nie  leży to w gestii władz miejskich.  Karol Gac ocenił, że podpisanie przez Trzaskowskiego deklaracji LGBT zapoczątkowało ciąg zdarzeń i tematy światopoglądowe zdominowały polską debatę publiczną. – Trudno się dziwić, ponieważ są to rzeczy, które zawsze będą dzielić społeczeństwo. Korzystają na tym partie polityczne, bo to mobilizuje elektoraty – zauważył publicysta. Według niego w długofalowej perspektywie więcej na tym sporze zyska Prawo i Sprawiedliwość, bo jak zauważył,  Koalicja Europejska jest niespójna i ma problemy z odniesieniem się do konkretnych wypowiedzi swoich polityków.  – Stan zapalny między głównymi obozami politycznymi jest na tyle duży, że niektórzy politycy zawsze będą szli o krok za daleko. Z punktu widzenia Prawa i Sprawiedliwości podniesienie tematów światopoglądowych było na pewno strategiczną decyzją popartą badaniem opinii publicznej – powiedział Grzegorz Osiecki i podkreślił, że w kampanii wyborczej zawsze się wykorzystuje słabości przeciwnika.",,
Rosja wykluczona z igrzysk olimpijskich po aferze dopingowej,Światowa Agencja Antydopingowa wykluczyła Rosję z letnich igrzysk olimpijskich w Tokio w 2020 i zimowych w Pekinie w 2022 roku w związku z aferą dopingową w tym kraju – poinformował rzecznik prasowy WADA.,"Takie sankcje rekomendował dwa tygodnie temu panel WADA. Ostateczną decyzję podjął w poniedziałek obradujący w Lozannie Komitet Wykonawczy WADA.  – Cała lista rekomendacji została poparta jednogłośnie przez dwunastu członków Komitetu Wykonawczego – oświadczył rzecznik WADA.  Oznacza to, że rosyjscy sportowcy nie będą mogli startować w Tokio i w Pekinie w swoich barwach, ale możliwy jest ich występ pod neutralną flagą. Rosja ma 21 dni na złożenie odwołania od tej decyzji.Sankcje mają obowiązywać do 2023 roku i obejmują również inne wielkie imprezy międzynarodowe, w tym mistrzostwa świata. W ciągu czterech najbliższych lat Rosja nie będzie mogła również organizować najważniejszych imprez.  – Rosyjscy sportowcy, jeśli chcą wziąć udział w igrzyskach olimpijskich lub paraolimpijskich lub w innych ważnych wydarzeniach sportowych wymienionych w rekomendacjach, będą musieli wykazać, że nie byli zamieszani w programy dopingowe opisane w raportach McLarena (prokuratora WADA Richarda McLarena, zajmującego się dopingiem w Rosji - PAP) lub że ich próbki nie zostały sfałszowane – sprecyzował rzecznik James Fitzgerald.   Od decyzji WADA można się odwołać w ciągu 21 dni do Trybunału Arbitrażowego ds. Sportu (CAS). Mogą to uczynić Rosyjska Agencja Antydopingowa (RUSADA), Rosyjski Komitet Olimpijski albo dowolna zainteresowana międzynarodowa federacja sportowa. Złożenie apelacji skutkowałoby zawieszeniem sankcji aż do czasu potwierdzenia decyzji przez CAS.  Już wcześniej WADA potwierdziła, że sankcje nie będą miały wpływu na plany rozegrania w Rosji meczów przyszłorocznych piłkarskich mistrzostw Europy. Cztery spotkania, w tym jedno ćwierćfinałowe, mają się odbyć w Sankt Petersburgu. W tym mieście ma zostać rozegrany także finał piłkarskiej Ligi Mistrzów w 2021 roku.  Kryzys w rosyjskim sporcie trwa już prawie pięć lat, a jego ostatnia odsłona dotyczy podejrzenia o manipulacje danymi, jakie WADA otrzymała z moskiewskiego laboratorium antydopingowego. Pracujący na zlecenie WADA eksperci informatyczni stwierdzili, że z tych danych usunięto setki podejrzanych wyników.  1 stycznia stanowisko przewodniczącego WADA obejmie Witold Bańka.",,
Tymochowicz o Lepperze: nawet najbardziej gruboskórny polityk nie wytrzymałby takiej presji,"– Przestrzegałem Andrzeja Leppera przed ojcem Rydzykiem i mafią religijną zwaną Radiem Maryja. Tak samo przestrzegałem go przed Jarosławem Kaczyńskim i jego otoczenie. Ale on mi odpowiadał, że nie może zrezygnować z takiej oferty, bo tego oczekują jego ludzie – tak specjalista od wizerunku Piotr Tymochowicz wspominał w „Minęła dwudziesta” w TVP Info  Andrzeja Leppera.","– To był człowiek, który miał konkretny cel. Ale nie było nim napompowanie sobie kieszeni, czy wielka kariera dla siebie i swoich dzieci w polityce – powiedział  Tymochowicz. Andrzej Lepper, były wicepremier rządu PiS-LPR-Samoobrona, został znaleziony martwy 5 sierpnia 2011 r. w warszawskiej siedzibie partii. Polityk wisiał w łazience na sznurze przymocowanym do worka bokserskiego. Prokuratura uznała, że przyczyną śmierci Leppera był „ucisk pętli na szyję”. Nie stwierdzono obrażeń wskazujących, że polityk mógł zostać zamordowany. W październiku 2012 r. postępowanie zostało umorzone, ponieważ nie stwierdzono udziału innych osób w samobójczej śmierci Andrzeja Leppera.    „To był człowiek, któremu o coś chodziło” W przeddzień trzeciej rocznicy śmierci byłego szefa Samoobrony wspominał jego były doradca,  Piotr Tymochowicz. – Kiedy go poznałem, miałem kompletnie inne wyobrażenie o człowieku, którego znałem z mediów. Byłem wręcz zaszokowany tym, jak zupełnie innym człowiekiem, w sensie pozytywnym, jest Andrzej Lepper. To był przede wszystkim człowiek, któremu o coś chodziło. Miał konkretny cel. Ale nie było nim napompowanie sobie kieszeni, czy wielka kariera dla siebie i swoich dzieci w polityce.  Cechowało go coś w rodzaju bardzo specyficznej chłopskiej inteligencji w bardzo pozytywnym tego słowa znaczeniu. Potrafił być szczery do bólu – opowiadał Tymochowicz. Ekspert nie krył, że przestrzegał Leppera przed kontaktami z ojcem Rydzykiem i Jarosławem Kaczyńskim. Przekonywał, że do jego śmierci mogło doprowadzić wiele nakładających się czynników. – Nawet najbardziej gruboskórny polityk nie wytrzymałby takiej sytuacji psychicznej,  jakiej on był poddany. Te ciągły wyjazdy do sądu czy prokuratury na przesłuchanie. To metoda wykańczania człowieka jak w chińskiej torturze kropli wody – dodał.",,
Dwaj imigranci okaleczyli się nożami przed budynkiem fińskiego parlamentu,"Dwóch młodych migrantów okaleczyło się przed budynkiem parlamentu Finlandii. Mężczyźni, stojąc na schodach wejścia, zadali sobie nożami rany w brzuch.","O zdarzeniu poinformował policję szef fińskiej Straży Marszałkowskiej Jukka Savola. Według policji mężczyźni nie posiadali przy sobie żadnych dokumentów tożsamości, a jedynie papiery potwierdzające, że przebywają w jednym z ośrodków dla uchodźców.",,
Zrobieni na czerwono [OPINIA],"Naród polski kilka razy w swej historii dawał wyraz wielkiej miłości do Włodzimierza Cimoszewicza. Gdy ten wycofywał się z polskiej polityki, naród słał listy, by nie odchodził. Kiedy więc Cimoszewicz wracał, był wybierany w kolejnych wyborach, nie licząc oczywiście tych prezydenckich, do których miał mniej szczęścia.","W 1991 r. nie zdobył zbyt dużego poparcia, na powrót komunistów do władzy było dla Polaków jeszcze za wcześnie, chociaż, jak dziś wiemy, tylko trochę za wcześnie. Potem lewica postawiła – skutecznie – na Aleksandra Kwaśniewskiego, kiedy zaś po 10 latach jego prezydenckiej kariery znów sięgnęła po Cimoszewicza, ten kampanię przerwać musiał w atmosferze skandalu. Po kilku latach Anna Jarucka, która odebrała politykowi lewicy prezydenckie szanse, została skazana za manipulacje i narażanie na szwank dobrego imienia swojego dawnego szefa. W tekście „Pułkownik Miodowicz – autor prowokacji” opublikowanym w sierpniu 2005 r. w „Przeglądzie” Robert Walenciak sugeruje, że związany z Janem Marią Rokitą poseł PO Konstanty Miodowicz zyskał sympatię zwalczającego już wówczas ludzi Rokity Donalda Tuska, pomagając mu usunąć groźnego kontrkandydata z rozkręcającej się kampanii prezydenckiej. Jeszcze w lipcu 2005 r. Cimoszewicz prowadził w sondażach. Oskarżany m. in. przez tygodnik „Przegląd” o faktyczne autorstwo wymierzonej w Cimoszewicza prowokacji były poseł Platformy Konstanty Miodowicz nie żyje już od kilku lat. W tym kontekście warto przypomnieć jeszcze słowa Tomasza Nałęcza, polityka lewicy, który później przetarł szlaki dla wielu swoich kolegów, już w 2010 r. blisko wiążąc się politycznie z Bronisławem Komorowskim. Pięć lat wcześniej Nałęcz tak mówił, występując w roli rzecznika Cimoszewicza: „Wiele wskazuje na to, że ta prowokacja wykonana rękami Anny Jaruckiej jest działaniem ludzi Platformy Obywatelskiej. W sposób oczywisty z tej prowokacji korzysta Donald Tusk, bo przejściowo udało się bardzo skutecznie podważyć zaufanie społeczne do Włodzimierza Cimoszewicza. Wykonali to oficerowie służb specjalnych z jego (Tuska) najbliższego otoczenia”. Tylko że i ta kampania nie układa się dla niego szczęśliwie. Najpierw w świat idą informacje o dramatycznym stanie, w jakim przekazał używaną przez siebie leśniczówkę, którą ogołocił niczym wojska sowieckie fabryki na ziemiach odzyskanych.Później pojawiła się sprawa wypadku z rowerzystką, o którym to incydencie im jest później, tym wiemy właściwie mniej. Prokuratura śledztwo prowadzi „w sprawie”, nie zaś „przeciwko”, jednak większość medialnych przekazów stawia byłego premiera i marszałka sejmu w złym świetle. Nie miał ważnych badań technicznych, nie zawiadomił policji – tyle wiemy i miejmy nadzieję, że dowiemy się reszty. Jest jednak faktem, że od tamtej pory Włodzimierza Cimoszewicza w kampanii praktycznie nie było. Jest to tym bardziej uderzające, że Warszawa, jak zwykle, pełna jest materiałów wyborczych polityków opozycji. Czy wiąże się to z kolejnymi atrakcyjnymi upustami miejskich dysponentów przestrzeni reklamowej, możemy się tylko domyślać. Dość przypomnieć, że przy okazji wyborów samorządowych kandydaci Koalicji Obywatelskiej płacili czasem nawet tylko 20 proc. wartości usługi reklamowej. Dziś znów patrzą na nas z tyłów autobusów, zarządzanych przez spółkę miejską, a więc obsadzoną przez partyjnych kolegów. Patrzy najczęściej Andrzej Halicki, patrzy Danuta Hubner, rzadziej – Kamila Gasiuk-Pihowicz czy Michał Boni. Prawdziwy szczęściarz natrafi na billboard Władysława Teofila Bartoszewskiego, przyczepiony do zaparkowanego samochodu. Włodzimierza Cimoszewicza nie ma. Cóż, być może ktoś po prostu uznał, że nie ma co wydawać pieniędzy w sytuacji, gdy, zważywszy na warszawską, wielkomiejską popularność opozycji, jedynka z jej listy i tak „zrobi” najlepszy lub jeden z dwóch najlepszych wynik w kraju. A że przytrafiły się wspomniane kłopoty, może też lepiej było Cimoszewiczem nie epatować. Sam kandydat jednak od czasu do czasu się odzywał. Opowiadał na przykład, że jego ojciec stracił uprawnienia kombatanckie, choć walczył w II wojnie światowej. Historia Mariana Cimoszewicza dotąd była tematem, którego jego syn raczej nie lubił, czego doświadczył w początkach III RP poseł OKP Jan Beszta-Borowski. Kiedy ten ostatni przypomniał historię Cimoszewicza seniora, w której znalazło się miejsce i dla Armii Czerwonej, i Informacji Wojskowej – gwałtowne i pełne emocji polemiki zaprowadziły obu panów do sądu. Dziś klimat się jednak zmienia i na spotkaniach Koalicji Europejskiej ojca z komunistycznego aparatu bezpieczeństwa wspominać wypada, a nawet trzeba. Obietnica przywrócenia odebranych świadczeń weteranom peerelowskich służb to jeden z niewielu pewnych i jasnych punktów programu Koalicji. Programu tak tajnego, że nawet Latarnik Wyborczy nie jest w stanie szukającym za jego pośrednictwem odpowiedzi wskazać KE jako siły odpowiadającej jego poglądom. Na przywołaniu ojca czołowy kandydat KE jednak nie skończył i postanowił odnieść się również do tematu, jaki na finiszu kampanii rozgrzał opinię publiczną i medialne dyskusje – bezspadkowego mienia pożydowskiego i amerykańskiej ustawy 447. Do tej pory narracje były właściwie dwie. Narodowcy deklarowali, że niczego nikomu nie oddamy, a PiS nastroje tonował, tłumacząc, że skoro tak naprawdę nawet nikt nie ma podstaw, by się tego domagać, nie ma się czym przejmować. Inne partie, w zależności od bieżącego politycznego interesu i nastroju, zbliżały się do któregoś z tych stanowisk, tymczasem Cimoszewicz stanął w poprzek tych deklaracji i skrytykował Polaków. – To jest coś, co kompromituje nasz kraj po raz kolejny: za cnotę uważa się obronę tego, żeby nie zwrócić tego, co się komuś należy tylko dlatego, że był Żydem, do tego ofiarą holokaustu – powiedział były premier na antenie jednej z telewizji. Jest to o tyle ciekawe postawienie sprawy, że odważnie krytykuje pogląd, którego nikt, łącznie z Konfederacją, nie głosi i bohatersko walczy z problemem, który nie występuje. Delikatnie mówiąc, była to wypowiedź mało fortunna, która słusznie została nagłośniona i skrytykowana przez wiele prawicowych portali. Mamy tu bowiem do czynienia z nieprawdopodobnym kompleksem, każącym krytykować każdą obronę polskiego interesu, nawet wbrew faktom lub bez zapoznania się z nimi. I naprawdę nie ma tu żadnego znaczenia, że w innej części tej samej rozmowy były premier roszczenia do mienia bezspadkowego uznał, jak wszyscy inni politycy, za bezzasadne.Cimoszewicz ze swoją wypowiedzią wyrwał się niczym 22 lata temu, gdy podczas dramatycznej walki z powodzią uprzejmy był powiedzieć: „To jest kolejny przypadek, kiedy potwierdza się, że trzeba być przezornym i trzeba się ubezpieczać, a ta prawda jest ciągle mało powszechna”. Według wielu ekspertów te słowa kosztowały SLD przegrane wybory. Nie ma więc plakatów, wyborczych ulotek i właściwie żadnej kampanii. Jest komunistyczne dziedzictwo i seria nieszczęśliwych wypadków i niefortunnych wypowiedzi kandydata, któremu przypadło najbardziej prestiżowe miejsce – jedynka na liście zjednoczonej opozycji ze stolicy. To najsmutniejszy chyba symbol tego, jak wiele zmieniło się od czasów, kiedy można było jeszcze łudzić się, że siły polityczne, które uczestniczyły w zrywie Solidarności coś jeszcze łączy.Z drugiej strony jest to jednak ich wielka porażka, niezależnie od tego, jakim wynikiem zamkną te i kolejne wybory. Wczorajsi antykomuniści, którzy bez postkomunistów nie są już w stanie istnieć w życiu politycznym, zostali przez nich koncertowo rozegrani. Gwiazdami KE poza Cimoszewiczem są przecież Miller, Belka i niestartujący, lecz obecny w kampanii Kwaśniewski. W 2015 r. niektórym wydawało się, że postkomunistyczna lewica znika właśnie ze sceny politycznej, tymczasem wygląda na to, że to ona pomarańczowe logo Platformy przemalowała na czerwono.",,
Sellin o znieważeniu dziennikarki TVP: Opozycja podsyca te nastroje,"– Te nastroje próbują rozbuchać przedstawiciele totalnej opozycji, mówiąc o tym, że rzekomo w Polsce kończy się demokracja, że nadchodzi jakaś dyktatura. To dociera do ludzi, którzy są często niezrównoważeni emocjonalnie i to może owocować tragediami, czego mieliśmy dowód kilka lat temu w Łodzi (zabójstwo Marka Rosiaka z PiS –red.) – powiedział Jarosław Sellin. Wiceminister kultury komentował atak na dziennikarkę TVP, do którego doszło w piątek na demonstracji Obywateli RP. Sellin dodał, że sprawą powinna zająć się prokuratura.","W piątek przed Sejmem została zaatakowana reporterka programu „W tyle wizji”. Sytuacja miała miejsce podczas protestu Obywateli RP. – Sprzedawczyku! Kogo Ty nagrywasz? Obywatela, który walczył o tą Polskę, (…) abyś tutaj teraz stał i podjudzał!? Śmieciarzu jeden – krzyczał w stronę operatora jeden z ochroniarzy Obywateli RP.– Więcej mam szacunku dla „k...” spod latarni, niż dla ciebie (Odpuść, do „gó…a” się nie przemawia – słychać w tle). Tamta przynajmniej wie, o co chodzi, a ty jesteś sprzedajna za nic… – zwrócił się do reporterki TVP.„Sprawą powinna zająć się prokuratura”Do incydentu odniósł się wiceminister kultury Jarosław Sellin. Według niego za takie zachowania odpowiada opozycja, która podsyca nastroje wrogości wobec rządzącej partii. Przypomniał też śmierć polityka PiS Marka Rosiaka, który został zamordowany z powodów politycznych. – Zachęcam polityków opozycji, żeby takiego języka nie używali, a ludzi niezrównoważonych emocjonalnie do takich działań nie zachęcali. Sprawę piątkowego zdarzenia skomentował tak: Jeśli ktoś publicznie wobec drugiego człowieka się zachowuje, to – moim zdaniem – odpowiednie służby, prokuratura powinna się tym zająć.",,
Krasnodębski: Na wściekłej lewicy mamy ofensywę za zablokowanie Timmermansa,"Kierownictwo EPL wzywało swoich członków, żeby na mnie głosowali i część z nich tego nie zrobiła – powiedział w TVP Info Zdzisław Krasnodębski. Zdaniem europosła Prawa i Sprawiedliwości „mieliśmy bunt lewicy, która wolała w ostatniej turze zagłosować na przedstawiciela Ruchu Pięciu Gwiazd”.","Prof. Zdzisław Krasnodębski nie został wybrany w Strasburgu na jednego z wiceprzewodniczących Parlamentu Europejskiego. Za jego kandydaturą w ostatniej, trzeciej turze głosowania opowiedziało się 85 europosłów. Stanowisko obejmie europoseł niezrzeszony Fabio Massimo Castaldo, który otrzymał 248 głosów. Ważnych głosów oddano 350.Odnosząc się do takiej decyzji PE Zdzisław Krasnodębski wskazał, że mimo wyznaczenia go jako kandydata na wiceszefa Parlamentu Europejskiego część posłów EPL zagłosowało wbrew decyzji kierownictwa klubu.– Mamy niestety ofensywę lewicy. Cała lewica jest wściekła, że zablokowano kandydaturę Timmermansa i uważa, że to zasługa Polski i Węgier – dodał polityk.Skomentował także debatę w Strasburgu, dotyczącą decyzji rządów państw członkowskich w sprawie obsady najwyższych stanowisk w Unii Europejskiej, podczas której skrytykowano m.in. przewodniczącego Rady Europejskiej Donalda Tuska.– Donalda Tuska przeczołgano, on w ogóle nie chciał dyskutować z Parlamentem. Arogancko powiedział, że chciałby mieć jak najlepsze stosunki i wyszedł – mówił Krasnodębski.",,
Kolejna prowokacja Gawłowskiego. Próbuje przykryć skandal z sędzią Kasickim?,"Po pobycie w areszcie w związku z ciążącymi na nim zarzutami korupcyjnymi, w rozmowie z Onetem ze łzami w oczach opowiadał, że za kratkami „modlił się za Kaczyńskiego i Ziobrę”. Dziś już jako senator z zarzutami, Stanisław Gawłowski znowu prowokuje – publikując grafikę obrażającą prezesa PiS. Czy w ten sposób próbuje przykryć opisany przez portal tvp.info skandal z sędzią Grzegorzem Kasickim?","Sędzia, który będzie orzekał w sprawie prominentnego polityka Platformy Obywatelskiej Stanisława Gawłowskiego, przemawiał na proteście Komitetu Obrony Demokracji w Szczecinie. Grzegorz Kasicki został wylosowany do sprawy tzw. afery melioracyjnej.  – Orzekam w wydziale karnym. W związku z tym nieraz mi się zdarza, że osoby, które sądzę, osoby, które popełniły przestępstwa, obrażają mnie. Niestety, od jakiegoś czasu obraża mnie także pan prezydent, pan premier i posłowie – powiedział sędzia Kasicki.  Jedne z głównych oskarżonych w aferze melioracyjnej Stanisław Gawłowski – obecny senator Platformy – zamieścił na Twitterze skandaliczną grafikę, na której zrównano prezesa PiS Jarosława Kaczyńskiego z Włodzimierzem Leninem, Fryderykiem Engelsem i Karolem Marksem. Senator podpisał grafikę: „Duchowi przywódcy PiS”. – Matka mówiła, że się modli, nie tylko za mnie. Że się modli również za Kaczyńskiego i Ziobrę. Ja jej mówiłem, że ja mam złość, że ja nie jestem w stanie się za nich modlić – opowiadał w rozmowie z Onetem.  Matka miała mu powiedzieć, że musi „wybaczyć”. – A ja nie chciałem im wybaczać. Potem się już modliłem, za nich też – dodaje. Proces ws. tzw. afery melioracyjnej rozpocznie się 21 stycznia 2020 r. Akt oskarżenia do sądu trafił na początku lipca tego roku, wtedy też do sprawy wylosowany został sędzia Grzegorz Kasicki. BAkt oskarżenia liczy ponad 1,1 tys. stron, objęto nim 32 osoby, które zostały oskarżone łącznie o 94 czyny; najistotniejsze dotyczą łapownictwa i tzw. prania brudnych pieniędzy.  Jak podała Prokuratura Krajowa, materiał dowodowy wskazuje na to, że gdy Gawłowski pełnił funkcję sekretarza stanu w Ministerstwie Środowiska w rządach PO-PSL, przyjął jako łapówki „co najmniej 733 tys. zł w gotówce, a także dwa zegarki o łącznej wartości prawie 26 tys. zł oraz nieruchomości w Chorwacji”. Zarzuty dotyczą też nakłaniania do wręczenia łapówki w wysokości co najmniej 200 tys. zł oraz ujawnienia informacji niejawnej i plagiatu pracy doktorskiej. Prokuratura oskarżyła Gawłowskiego również o pranie brudnych pieniędzy.",,
Powstanie największa farma wiatrowa w Polsce,"Zlokalizowana na Pomorzu farma Potęgowo składać się będzie z 81 turbin wiatrowych. Dzięki temu projektowi emisje mają zostać zredukowane o ponad 514 tys. ton CO2 rocznie. Inwestycję finansuje konsorcjum pięciu banków, w tym Pekao S.A. oraz Europejski Bank Odbudowy i Rozwoju (EBOiR).","Prace budowlane już się rozpoczęły, a ich zakończenie zostało zaplanowane do połowy 2020 r. Elektrownia wiatrowa będzie zlokalizowana w woj. pomorskim oraz zachodniopomorskim – w powiatach słupskim i sławieńskim. Finansowanie zostało udzielone spółce celowej Potęgowo Mashav, której większościowym udziałowcem jest Israel Infrastructure Fund.  Współfinansowana przez Bank Pekao S.A. farma Potęgowo będzie miała pozytywny wpływ na środowisko naturalne. EBOiR podaje, że dzięki projektowi emisje zostaną zredukowane o ponad 514 tys. ton CO2 rocznie.  Podczas badania wpływu inwestycji na środowisko, niektóre lokalizacje turbin wiatrowych zostały zmienione w celu zmniejszenia ich wpływu na mieszkańców i ptaki. Projekt był uwzględniony w regionalnych planach rozwoju, a lokalnym społecznościom zapewni dodatkowe wpływy podatkowe, obejmujące roczne opłaty za turbiny.  W Potęgowie powstanie 68 turbin o mocy 2,75 MW i wysokości do 110 metrów oraz 13 turbin o moc 2,5 MW i wysokości 98 metrów. Oba modele to turbiny trójosiowe, poziome, pod wiatr, o regulowanej wysokości i zmiennej prędkości.  Projekt funkcjonuje w ramach aktualnego modelu wsparcia projektów w sektorze energetyki odnawialnej w oparciu o aukcje przeprowadzane przez Urząd Regulacji Energetyki. Polski Bank Pekao będzie pełnił w inwestycji rolę agenta zabezpieczeń i wyłącznego dawcy kredytu VAT oraz będzie odpowiadał za hedging. Jego udział w finansowaniu projektu przekracza 20 proc.",,
"PiS depcze po piętach PO, Palikot w górę","Gdyby wybory odbyły się w niedzielę (25 września), wygrałaby je PO z wynikiem 36 procent głosów. Drugie byłoby PiS. Chęć głosowania na tę partię zadeklarowało 32 proc. respondentów. Zmiany następują na dalszych miejscach. Według sondażu SMG/KRC dla Gazeta.pl, Ruch Palikota dogania SLD.","Jeszcze tydzień temu poparcie dla SLD było dwucyfrowe (12,6 proc.). Teraz chęć oddania głosu na tę partię deklaruje  8 proc. respondentów. Swój wynik poprawił za to Ruch Palikota – z 5,7 do 7 procent.Notowania PSL nie zmieniły się i wynoszą  5 proc.  PJN i Kongres Nowej Prawicy Korwina-Mikkego mają po 2 proc. głosów. Poparcie dla Polskiej Partii Pracy deklaruje 1 proc. badanych.  3 proc. odmówiło odpowiedzi na pytanie o preferencje.Udział w wyborach zadeklarowało 60 proc. badanych. 19 proc. respondentów odpowiedziało, że „na pewno nie” zagłosuje. Na podstawie tych danych SMG/KRC szacuje frekwencję na poziomie 46 proc.",,
Beata Szydło: Dzieci są najlepszą inwestycją,"Dzieci są najlepszą z możliwych inwestycji, a nie koszt. Pieniądze z programu 500 Plus nie są marnowane, w większości wydawane są na potrzeby dzieci - powiedziała wicepremier, szefowa Komitetu Społecznego Rady Ministrów Beata Szydło podczas Narodowego Kongresu Rodziny w Warszawie.","Wicepremier zwróciła uwagę, że program 500 Plus ma promować nie tylko demografię - wspierać rodziny, które chcą mieć dzieci, ale też dać realną pomoc rodzinom, które są w trudnej sytuacji materialnej. – Ze wszystkich analiz, które są prowadzone podczas realizacji tego programu, wynika nie tylko, że te pieniądze nie są marnowane, ale są świetnie inwestowane i wydawane. W większości na potrzeby dzieci – powiedziała Szydło.Według niej państwo powinno wspierać rodziny. – Gdybyśmy się zastanowili, co było najważniejszym czynnikiem, który pozwolił przetrwać nam wszystkim, Polsce, budować polskie państwo, to myślę, że wielu z nas odpowie, że to rodzina. To dzięki niej potrafiliśmy przekazać patriotyzm, walczyć o niepodległość, przeżyć trudne momenty – mówiła wicepremier.Zwróciła uwagę, że program Rodzina 500 Plus ma fundamentalne znaczenie w walce z ubóstwem wśród dzieci. – Program spowodował, że wiele rodzin po raz pierwszy mogło wyjechać z dziećmi na wakacje i mogło posłać dzieci na dodatkowe zajęcia, kupić potrzebne rzeczy do szkoły – powiedziała. Jak podkreśliła wicepremier, jednym z wyzwań jest obecnie polityka senioralna. Tradycja rodzinnaWiceminister kultury Jarosław Sellin zwrócił uwagę, że niepodległość Polski związana jest z rodziną. – Niepodległa, żeby była niepodległa, musi być rodzina. Gdy polskość nie mogła być kultywowana w państwowości, bo Rzeczpospolita była jej brutalnie pozbawiona, kultywowano tę polskość w tradycji rodzinnej. Tylko rodzina mogła być tą instytucją, w której młodego człowieka można było wychować na Polaka – powiedział wiceminister. Nawiązał do hasła Kongresu „Niepodległa, Rodzinna”. – Sprzężenie w jednej myśli wątków narodu i rodziny nie tylko pozbawione jest sprzeczności, jakichś zgrzytów semantycznych; ono jest wewnętrznie spójne – ocenił. – Dzieje się tak dlatego, że między najmniejszą wspólnotą, jaką jest rodzina, a największą, jaką jest naród, istnieje fundamentalny związek, który jest fundamentem cywilizacyjno-kulturowym Rzeczypospolitej – dodał wiceminister. W podobnym tonie wypowiadał się prezes Fundacji Narodowego Dnia Życia Jacek Sapa. Zwrócił uwagę, że to dzięki polskim rodzinom udało się odzyskać niepodległość i utrzymać ją mimo niesprzyjających okoliczności. Z kolei wiceminister rodziny, pracy i polityki społecznej Bartosz Marczuk nawiązał do liczby urodzeń. Podkreślił, że w polskich rodzinach nie zaszła zmiana kulturowa, którą można zaobserwować na Zachodzie, i z reguły planują więcej potomstwa niż mają. Dodał, że z badań wynika, iż na decyzję o powiększeniu rodziny mają wpływ ekonomia i trudność w pogodzeniu ról zawodowych i rodzinnych.Rodzina: podmiot, wolność, godnośćWiceminister przypomniał, że MRPiPS prowadzi politykę rodzinną w zgodzie z kilkoma wartościami: traktowaniem rodziny jako podmiotu, wolnością wyboru, godnością. Marczuk podkreślił, że niewiele świadczeń z programu Rodzina 500 Plus jest wypłacanych w formie rzeczowej – w zeszłym roku, na ok. 4 mln dzieci korzystających z tego świadczenia, pomoc rzeczową zamiast pieniędzy dostawało ich ok. 1,8 tys. Pełnomocnik ministra sprawiedliwości ds. reformy prawa rodzinnego Michał Woś zaznaczył, że jeden z pierwszych projektów zrealizowanych przez ministerstwo sprawiedliwości dotyczył zakazu odbierania dzieci z powodu biedy.",,
Kandydaci do zastąpienia Merkel na czele CDU mają zastrzeżenia wobec Nord Stream 2,Troje głównych pretendentów do zastąpienia Angeli Merkel na stanowisku szefowej niemieckiej Unii Chrześcijańsko-Demokratycznej (CDU) ma zastrzeżenia wobec planowanego gazociągu Nord Stream 2 z Rosji do Niemiec – informuje „Wall Street Journal”.,"Jak wskazuje gazeta, Annegret Kramp-Karrenbauer, Friedrich Merz i Jens Spahn, którzy będą się ubiegać o przewodnictwo partii na jej piątkowym zjeździe w Hamburgu, zgodnie twierdzą, że w obliczu wznowienia agresywnych działań Rosji Niemcy mogą zostać zmuszone do zrewidowania swego poglądu na Nord Stream 2.Ewentualny zwrot CDU w kwestii nowego gazociągu mógłby być pierwszym testem spójności rządu kanclerz Merkel po zmianie kierownictwa partii. Będąca koalicyjnym partnerem chadecji Socjaldemokratyczna Partia Niemiec (SPD) zalicza się do najbardziej zdecydowanych zwolenników Nord Stream 2 – zaznacza „WSJ”.",,
„Nosi w ciele trzy kule i tego nie zgłasza”. Wyrok ws. strzelaniny w Nidzicy,Na kary 12 i 5 lat więzienia skazał w czwartek Sąd Okręgowy w Olsztynie dwóch mężczyzn biorących udział w strzelaninie na stacji paliw w Nidzicy. Była ona efektem porachunków lokalnych przestępców. Wyrok nie jest prawomocny.,"Na ławie oskarżonych zasiadło dwóch mieszkańców Nidzicy — Przemysław K. i Karol F. Sprawa ma związek ze strzelaniną, do której doszło wieczorem 20 grudnia 2016 r. na jednej ze stacji paliw w mieście. Karol F. i Przemysław K. przyjechali seatem na stację, żeby zrobić drobne zakupy. Chwilę później w tym miejscu zjawili się inni dwaj mężczyźni – Krzysztof J. i Piotr W., którzy od dłuższego już czasu byli skonfliktowani z Karolem F. Według ustaleń śledczych Krzysztof J. w pewnym momencie wysiadł ze swojego auta, podszedł do seata i strzelił kilka razy przez boczną szybę od strony kierowcy, raniąc Karola F. W tym samym czasie Przemysław K. miał oddać z pistoletu co najmniej dwa strzały do Piotra W. szarpiącego za klamkę seata; trafił go w policzek i pośladek. W rezultacie Przemysław K. został oskarżony o usiłowanie zabójstwa Piotra W. Prokurator oskarżył go również o posiadanie bez wymaganego pozwolenia broni palnej i amunicji, a także o posiadanie niewielkiej ilości marihuany. Natomiast Karol F. odpowiadał za pobicie Krzysztofa J. oraz postrzelenie Piotra W. To miało się dziać wcześniej, bo latem 2016 roku. Prokurator postawił także Karolowi F. zarzut nielegalnego posiadania broni palnej i amunicji. Sąd skazał Przemysława K. ma 12 lat pozbawienia wolności a Karola F. na 5 lat więzienia. Obaj mają zapłacić po 20 tys. zł zadośćuczynienia swym ofiarom.  Sąd wskazał, że „niepojętym jest, iż oskarżeni w biały dzień w miejscu publicznym, narażając osoby postronne dokonują rozrachunków przestępczych”. – W tak małym mieście, jak Nidzica dochodzi do strzelaniny, do pobić, do podpalania samochodów. Oskarżeni nie liczą się z swymi rodzinami, na zważają, że mają dzieci – podkreśliła sędzia Krystyna Szczechowicz. – Jeden z uczestników porachunków nosi w ciele trzy kule, nie zgłasza tego policji, bo nie chce być konfidentem – mówiła sędzia. Wobec Krzysztofa J. toczyć się będzie odrębne postępowanie sądowe.",,
Szczyt UE - Unia Afrykańska: zgoda na pilną ewakuację migrantów z Libii,"Unia Afrykańska i Unia Europejska zdecydowały o pilnej ewakuacji afrykańskich uchodźców z Libii. To najważniejsza decyzja podjęta przez przywódców Europy i Afryki na zakończonym właśnie szczycie w Wybrzeżu Kości Słoniowej. Szczegóły operacji nie są do końca znane. Wiadomo, ze najpierw będzie to grupa około 4 tysięcy kobiet i dzieci. W sumie w Libii może być 700 tysięcy migrantów.","Na szczycie w Abidżanie przywódcy zadeklarowali gotowość wojskowej ewakuacji z Libii migrantów, którzy zgodzą się wrócić do krajów pochodzenia. Szef Komisji Unii Afrykańskiej, polityk z Czadu Moussa Faki powiedział, że na razie chodzi o jeden obóz, gdzie znajdują się kobiety i dzieci. Nie wykluczył jednak, że ewakuacja będzie prowadzona także w innych miejscach.  O pilną ewakuację migrantów, którzy z całej Afryki poprzez Libię próbowali dostać się do Europy, wnioskował francuski prezydent Emmanuel Macron. Na decyzję społeczności międzynarodowej miały wpływ doniesienia telewizji CNN o tym, że w obozach uchodźców w tym kraju przemytnicy sprzedają migrantów na nielegalnych aukcjach niewolników, po kilkaset dolarów za osobę. Przedstawiciel władz libijskich uznawanych przez Zachód mówi jednak w tym drastycznym materiale, że rząd nie ma dowodów, by  tak było w rzeczywistości. Władze Libii zgodziły się na dostęp przedstawicieli Biura Wysokiego Komisarza ds. Uchodźców (UNHCR) i Międzynarodowej Organizacji ds. Migracji (IOM) do obozów, w których przebywają migranci i uchodźcy. Zgodziły się także na identyfikację obozów, w których miały odbywać się aukcje ludzi.– Uzgodniliśmy z Unią Europejską i ONZ, że utworzymy specjalną grupę, która natychmiast zajmie się repatriacją 3800 osób. Ale to tylko jeden obóz. Rząd w Libii powiedział nam, że jest ich 43, a nawet  jeszcze więcej, bo mówimy o liczbie od 400 do 700 tysięcy afrykańskich migrantów w tym kraju – powiedział Moussa Faki.Według agencji dpa w realizacji tego planu główną rolę ma odegrać Unia Afrykańska (UA), m.in. w wystawieniu im dokumentów podróżnych. Kraje Unii Europejskiej chcą natomiast finansowo wspomóc migrantów już po ich powrocie do swych krajów.",,
"„Wszędzie gdzie była, wnosiła tyle światła”",– Do końca zostanie moim zastępcą i współpracownikiem – powiedział przewodniczący SLD Grzegorz Napieralski żegnając po raz ostatni Izabelę Jaruga-Nowacką na Cmentarzu Powązkowskim. Posłanka została pośmiertnie odznaczona za wybitne zasługi w służbie państwu i społeczeństwu Krzyżem Komandorskim z Gwiazdą Orderu Odrodzenia Polski.,"Mszę żałobną w kościele świętego Karola Boromeusza celebrował ksiądz Arkadiusz Nowak. – Znaliśmy i docenialiśmy jej zaangażowanie, walkę o dobro każdego człowieka, szczególnie tego, który jest odrzucony, wyalienowany, którego inni nie obdarzają należytym szacunkiem – mówił ksiądz Arkadiusz Nowak. Wspominał tragicznie zmarłą posłankę jako osobę szczególnie wrażliwą  na nieszczęście i krzywdę innych.Były prezydent Aleksander Kwaśniewski żegnając tragicznie zmarłą podkreślił, że była niezmienna w stałości swoich poglądów i konsekwentna w walce o wartości.Posłankę pożegnała najbliższa rodzina, a także generał Wojciech Jaruzelski z córką Moniką, wicemarszałek Sejmu Ewa Kierzkowska, minister edukacji Katarzyna Hall, minister pracy Jolanta Fedak, b. prezydent Aleksander Kwaśniewski z żoną, prof. Janusz Danecki oraz prof. Karol Modzelewski.Obecni byli też liczni politycy lewicy: szef SLD Grzegorz Napieralski, wiceszefowa Sojuszu Katarzyna Piekarska, europoseł Janusz Zemke, były premier Leszek Miller, były szef Unii Pracy i były wicepremier Marek Pol, a także politycy SdPl: były marszałek Sejmu Marek Borowski, Wojciech Filemonowicz orazszef OPZZ Jan Guz.Izabela Jaruga-Nowacka, posłanka, działaczka lewicowa, była szefowa Unii Pracy, wiceprzewodnicząca sejmowego klubu Lewicy, zginęła w katastrofie prezydenckiego samolotu pod Smoleńskiem. – Jedna z najwybitniejszych postaci polskiej lewicy ostatnich lat. Wszyscy będziemy ją pamiętali jako tę osobę, która wszędzie, gdzie była, także do polskiej polityki wnosiła tyle światła – powiedział premier Donald Tusk podczas piątkowej ceremonii powitania trumien z ciałami ofiar katastrofy. „Jestem człowiekiem lewicy, zatem dbam o godne życie każdego człowieka” – napisała Jaruga-Nowacka na swej stronie internetowej. Jaruga-Nowacka urodziła się w Gdańsku w 1950 r., ukończyła etnografię naWydziale Historycznym Uniwersytetu Warszawskiego, pracowała naukowo w PAN. Od połowy lat 80. działała w Lidze Kobiet Polskich, pełniła funkcjęprzewodniczącej Zarządu Głównego tej organizacji. Kierowała też Unią Pracy i Unią Lewicy.W latach 2001-2004 Jaruga-Nowacka pełniła funkcję pełnomocniczki rządu ds.równego statusu kobiet i mężczyzn. W latach 2004-2006 pełniła funkcję wicepremiera i ministra politykispołecznej w rządzie premiera Marka Belki. Wielokrotnie występowała w obronie praw człowieka i osób dyskryminowanych, za co została wyróżniona w 2005 r. przez organizacje działające na rzecz praw kobiet, nominacją wśród 1000 innych kobiet, do Pokojowej Nagrody Nobla.Była posłanką II, IV, V i VI kadencji. W obecnej kadencji zasiadała wkomisjach: Etyki Poselskiej oraz Polityki Społecznej i Rodziny. W wyborach parlamentarnych 2007 r. Jaruga-Nowacka po raz czwarty uzyskałamandat poselski, kandydując z gdyńskiej listy koalicji Lewica i Demokraci. Od kwietnia 2008 r., po rozpadzie LiD, zasiadała w klubie Lewicy; była jegowiceprzewodniczącą. Po odejściu z Unii Pracy w 2005 r. była bezpartyjna.Pozostawiła męża i dwie córki - Barbarę i Katarzynę oraz wnuka Jakuba. Wkrótce miała zostać babcią po raz drugi.",,
Premier: Polska ma zastrzeżenia co do unijnej umowy o handlu z Ameryką Południową,"Polska – razem z Francją, Belgią i Irlandią – jest sygnatariuszem listu ws. unijnej umowy o handlu z Ameryką Południową; chodzi m.in. o ochronę polskich rolników – powiedział premier Mateusz Morawiecki podczas wtorkowej konferencji.","Szef rządu odniósł się do wspólnej interwencji Polski, Francji i Belgii w kwestii obrony interesów rolników tych krajów w związku z umową o handlu między UE i krajami Ameryki Południowej. – Podjęliśmy taką inicjatywę z prezydentem Francji, z premierami Belgii i Irlandii, żeby skierować list w sprawie handlu produktami rolnymi. Bo my jesteśmy za wolnym handlem, ale przede wszystkim jesteśmy za ochroną polskiego rolnictwa – powiedział Morawiecki. – W tym przypadku w naszym liście odnosimy się zarówno do kwestii związanych z jakością produktów rolnych, które z krajów Mercosur i generalnie z Ameryki Południowej do Unii Europejskiej mogłyby być przywożone, jak również z konkurencyjnością naszych przemysłów – wyjaśniał. Jak dodał, Polska stara się w tej sprawie budować koalicję z krajami UE. – Rozmawiałem o tym parę miesięcy temu z prezydentem Macronem, który też zabiega o to, żeby francuskie rolnictwo cieszyło się jak najlepszą ochroną. Negocjacje budziły jednak kontrowersje. Brazylia, Argentyna czy Urugwaj są dużymi producentami produktów rolniczych, dlatego w Unii pojawiły się obawy, że zwiększenie importu z Ameryki Łacińskiej mogłoby spowodować zalanie europejskiego rynku i straty rolników unijnych. W 2018 r. eksport UE do czterech krajów Mercosur wyniósł 45 mld euro, a eksport Mercosuru do UE 42,6 mld euro. Cztery kraje południowoamerykańskiej wspólnoty w 2018 r. eksportowały do UE przede wszystkim produkty rolne, takie jak żywność, napoje i tytoń (20,5 proc.), produkty roślinne, w tym soję i kawę (16,3 proc.) oraz mięso i inne produkty zwierzęce (6,1 proc.). Natomiast eksport UE do Mercosuru obejmował przede wszystkim maszyny (28,6 proc.), sprzęt transportowy (13,3 proc.), chemikalia i produkty farmaceutyczne (23,6 proc.).",,
Msza żałobna w intencji Pawła Adamowicza. „Zło dobrem zwyciężaj”,"W Bazylice Mariackiej w Gdańsku rodzina, przyjaciele i gdańszczanie uczestniczyli w mszy żałobnej w intencji zamordowanego prezydenta miasta Pawła Adamowicza. W sobotę w tej świątyni zostanie złożona urna z prochami zmarłęgo. Biskup Zbigniew Zieliński w homilii apelował o wyzbycie się pokusy odwetu. Mszy przewodniczył metropolita gdański abp Sławoj Leszek Głódź.","Bp Zieliński mówił, że człowiek jest w stanie powstrzymać się przed pokusą odwetu i nienawiści. Podkreślił, że z największych dramatów człowiek potrafił wyprowadzić dobro. Wskazał, że chrześcijaństwo uczy, jak pokonywać zło. Przypomniał, że jednym ze sposobów jest zasada: „nie daj się zwyciężyć złu, ale zło dobrem zwyciężaj”.Hierarcha dodał, że zwyciężając zło złem, zostaje się przez nie pokonanym. – Logika chrześcijańska prowadzi nas od miłości do nadziei. Chrześcijanie, ludzie dobrej woli, tej nadziei nie powinni ukrywać, lecz dawać jej wyraz swym postępowaniem – mówił duchowny.Kwintesencja życiaBiskup przypomniał słowa Pawła Adamowicza z niedzielnego gdańskiego finału Wielkiej Orkiestry Świątecznej Pomocy. Stwierdził, że były one kwintesencją jego życia. – Gdańsk jest szczodry, Gdańsk dzieli się dobrem, Gdańsk chce być miastem solidarności, to jest cudowny czas dzielenia się dobrem – mówił w niedzielę Paweł Adamowicz. Bp Zieliński dodał, że kwintesencją życia zamordowanego prezydenta stają się także tłumy gdańszczan, które go żegnają.W Bazylice Mariackiej trwa czuwanie. Świątynia będzie otwarta do północy. Potem ciało prezydenta Gdańska zostanie poddane kremacji. W sobotę kościół będzie otwarty od godziny 10. W południe rozpocznie się msza pogrzebowa. Celebrować ją będzie metropolita gdański abp Sławoj Leszek Głódź. Po mszy urna z prochami prezydenta Gdańska zostanie złożona w Bazylice. W uroczystościach wezmą udział m.in. prezydent Andrzej Duda i premier Mateusz Morawiecki. Od godziny 17 obowiązuje żałoba narodowa. Zakończy się w sobotę o godz. 19.",,
Apel Grunwaldzki na polach bitewnych. Premier w liście podziękował za żywą lekcję historii,"Na Polach Grunwaldu odbył się apel grunwaldzki, który poprzedza inscenizację bitwy z 1410 roku. W odczytanym przez wojewodę warmińsko-mazurskiego liście premier Mateusz Morawiecki podziękował rekonstruktorom i organizatorom imprezy za „żywą lekcję historii”.","Apel Grunwaldzki rozpoczęła krótka inscenizacja z udziałem posłów Wielkiego Mistrza oraz króla Władysława Jagiełły. Po inscenizacji odczytano listy od premiera Mateusza Morawieckiego oraz marszałków Sejmu i Senatu.„W historii naszej ojczyzny są miejsca i wydarzenia, które budzą szczególne emocje. Daty, które są symboliczne i rozpoznawalne przez wszystkich. Tak jest z bitwą pod Grunwaldem” – napisał premier Morawiecki w liście do uczestników imprezy. Premier podziękował organizatorom za „żywą lekcję historii” i barwne popularyzowanie idei średniowiecza. List od premiera odczytał wojewoda warmińsko-mazurski Artur Chojecki.Za popularyzację historii oraz krzewienie wiedzy o wiktorii przodków dziękowali organizatorom imprezy także marszałek Sejmu Marek Kuchciński i Senatu Stanisław Karczewski. Obaj podkreślali, że barwny sposób popularyzacji wiedzy o bitwie pod Grunwaldem służy patriotyzmowi i pogłębianiu wiedzy historycznej. Marszałek woj. warmińsko-mazurskiego Gustaw Marek Brzezin przypomniał, że na Polach Grunwaldu rozpoczęła się wiosną budowa kolejnego budynku muzeum. Ma on mieć blisko 2 tys. m.kw. powierzchni. Brzezin podkreślał, że już teraz Muzeum Bitwy pod Grunwaldem w barwny i ciekawy sposób popularyzuje historię. – Po zbudowaniu nowego muzeum mamy nadzieję stać się europejską stolicą rycerską – mówił Brzezin.Przedstawiciele samorządów, urzędów, wojska i dyplomacji oraz harcerze złożyli kwiaty i wieńce pod Pomnikiem Grunwaldzkim. Wybrani harcerze uczestniczący w zlocie drużyn grunwaldzkich otrzymali odznaki i odznaczenia.W tym roku w zlocie uczestniczy w sumie 1160 harcerzy z całej Polski, najmłodsi mają 6 lat.W defiladzie kończącej Apel Grunwaldzki defilowali żołnierze 15. giżyckiej brygady zmechanizowanej, żołnierze z Litwy i harcerze.",,
"Czarzasty: Palikot się rozjechał, Korwin-Mikke zabiera mu głosy","– W Unii Europejskiej nie ma miejsca dla eurosceptyków.     
W tej chwili liczą się dwie frakcje. Jedna to są liberałowie, czyli partia ludowa – Platforma Obywatelska i Polskie Stronnictwo Ludowe , a druga frakcja to są socjaliści – Sojusz Lewicy Demokratycznej i Unia Pracy. Tak naprawdę w Polsce należało by głosować na jeden lub drugi blok, bo wszystkie inne partie na pewno nie będą Europą rządziły – powiedział w programie „Gość Poranka”  w TVP Info Włodzimierz Czarzasty,  szef mazowieckich struktur SLD.","Kampania do Parlamentu Europejskiego jest na finiszu. Do wyborów pozostały cztery dni.   – Sądzę, że będą rządzili socjaliści – w co wierzę – albo  partia ludowa. Na pewno nie będą to skrajne partie, typy PiS – dodał Czarzasty.  Zdaniem polityka, Unia Europejska nie traci powabu i nigdy nie straci. – Ale trzeba pamiętać, że w tej chwili jest 27 mln bezrobotnych, z czego jedna trzecia to młodzi ludzie, i to bez względu na to, kto w ostatnim czasie rządził. Dotyczy to każdego kraju. Daje to podstawę do tworzenia się ruchów antysystemowych – podkreślił Czarzasty.  Korwin-Mikke na fali Polityk SLD zaznaczył, że w Polsce Janusz Korwin-Mikke zbiera wszystkich tych, którzy są niezadowoleni. – Oni kiedyś byli u Janusza Palikota w Europie Plus, w tej chwili tam nie są, bo Janusz Palikot rozjechał się w hasłach. Janusz Korwin-Mikke jest konsekwentny w swoich poglądach. Zbiera młodych ludzi, tylko czy pójdą do wyborów – pytał Czarzasty.– Jeżeli założyć, że swojego czasu, kilka lat temu, poszli młodzi ludzie i głosowali na pana Palikota, to nie widzę podstaw do tego, by nie poszli i nie zagłosowali na pana Korwin-Mikkego – oceniał. Jakiś czas temu Europa straciła zaufanie do socjalistów. Na pytanie jak je odbudować, Czarzasty odpowiedział, że zwykle ci, którzy rządzą, po kilku latach tracą wsparcie. – Nie bez przerwy można rządzić mądrze – dodał. 10 lat Polski w UE Czarzasty zaznaczył, że przez te 10 lat obecności w Unii Europejskiej, 9 lat to rządy prawicy. – Wiele spraw można zrobić lepiej. Rozwarstwienie rośnie. Polska pensja to 54 proc. pensji europejskiej. Bezrobocie się utrzymuje. Rodzi się pytanie, czy te 300 mld zł, które przyszły do Polski, można było wydać lepiej. Moim zdaniem można było, chociaż nie neguje kwestii związanych z infrastrukturą – powiedział.  Rządy liberałów zajęły się ratowaniem banków We wtorek Leszek Miller w TVP Info powiedział, że Europa zajęła się ratowaniem banków, a nie ludzi i tak być nie powinno. Dziś na tę samą kwestię zwracał uwagę Czarzasty.   – W pewnej chwili rządy liberalne zajęły się ratowaniem banków. Nie jest to problem dotyczący wyłącznie Europy. Swego czasu dotyczył także Stanów Zjednoczonych. Liberałowie zawsze mówili, że państwo jest nieważne, ważne jest to, że ludzie sobie sami dadzą  radę bez względu na to, gdzie się urodzili. Uważamy, że  państwo ma swoje instrumenty. W Ameryce gdy banki zaczęły upadać, prywatny kapitał musiał być wsparty państwowym – powiedział Czarzasty.– Wydaje się, że świat w którym rządzi wyłącznie kapitał nie jest światem sprawiedliwym. W tej chwili około 70 proc. Wytwarzanych pieniędzy jest wytwarzanych przez instytucje finansowe, np. przez giełdy, a nie z naszej pracy – ocenił.   CZYTAJ TAKŻE  Kampania do europarlamentu na ostatniej prostej. Co planują partie?   Włodzimierz Czarzasty w programie ""Gość Poranka” w TVP Info",,
Trzech polskich metropolitów otrzymało paliusze od papieża Franciszka,"W Watykanie papież Franciszek pobłogosławił i przekazał paliusze nowym metropolitom. W tym gronie znalazło się trzech arcybiskupów z Polski: Józef Górzyński z Olsztyna, Marek Jędraszewski z Krakowa i Tadeusz Wojda z Białegostoku.",,,
"Wiceprezes PFR o emeryturach: „Kto ma słabe nerwy, niech nie czyta”","Wiceprezes Polskiego Funduszu Rozwoju Bartosz Marczuk ujawnił w poście na platformie Twitter szacunkowe wysokości emerytur. Informacje o wysokości przyszłych świadczeń były podsekretarz stanu Ministerstwa Rodziny, Pracy i Polityki Społecznej otrzymał z Zakładu Ubezpieczeń Społecznych. Nie napawają one optymizmem.","„Pasy zapięte? Kto ma słabe nerwy niech nie czyta” – ostrzega Marczuk w poście na platformie Twitter.„Oficjalny szacunek wysokości emerytur w przyszłości, jaki dostałem z @zus_pl Teraz dostajemy 53,8 proc. ostatniej pensji (ok. 2,2 tys. zł). W 2045 będzie 32 proc., w 2060 – 24,9 proc, a 2080 – 23,1 proc. To będzie ok. 1 tys. zł na miesiąc (na dzisiejsze pieniądze)” – pisze wiceprezes PFR.W podłączonym poście Marczuk zaznacza, że „Dlatego trzeba dodatkowo się zabezpieczać. Dbać o zdrowie, kształcić, oszczędzać [PPK (Pracownicze Plany Kapitałowe – red.) to idealny produkt], mieć więcej dzieci, przygotować się na dłuższą pracę”.",,
"Prezydent do polskich żołnierzy: Służycie bezpieczeństwu Polski, Europy i sojuszników","– Służąc w unijnej misji Sophia, polscy żołnierze strzegą bezpieczeństwa Polski, Europy i sojuszników; ratują też tych, którzy chcą się dostać do UE – powiedział w czwartek prezydent Andrzej Duda. Podkreślił konieczność koordynacji inicjatyw obronnych UE i NATO.","Prezydent z pierwszą damą Agatą Kornhauser-Dudą i szefem MON Mariuszem Błaszczakiem odwiedził w czwartek polskich żołnierzy unijnej misji stacjonujących w bazie Sigonella koło Katanii na Sycylii. W wizycie wzięli udział m.in. szef BBN Paweł Soloch, szef Sztabu Generalnego WP gen. Rajmund Andrzejczak i dowódca operacyjny rodzajów sił zbrojnych gen. dyw. Tomasz Piotrowski, któremu podlegają polskie kontyngenty za granicą.Prezydent podkreślił, że żołnierze z Polski, będącej członkiem Unii Europejskiej i NATO, „realizują zadania daleko od granic Polski, ale w ramach naszych zobowiązań sojuszniczych i europejskich"".Mówił, że budowanie europejskich zdolności wojskowych w ramach współdziałania w UE powinno być „absolutnie realizowane nie tylko w ścisłej koordynacji, ale także w ramach tych działań, które podejmujemy jako członek Sojuszu Północnoatlantyckiego; że muszą to być działania skoordynowane, a przede wszystkim, że nie wolno nam dopuścić, aby miały one charakter konkurencyjny czy aby w jakikolwiek sposób dochodziło do sporów kompetencyjnych, do rozdźwięków między Sojuszem Północnoatlantyckim a UE"".Prezydent podkreślił, że żołnierze misji Sophia „stoją na straży bezpieczeństwa ludzi – z jednej strony obywateli UE, ale także tych, którzy do Unii jako uchodźcy przez Morze Śródziemne próbują się przedostać, ryzykując życiem"". – To bardzo często ich właśnie ratujecie, wybawiając od niebezpieczeństwa – dodał. „To niezwykle ważne, żeby okazywać solidarność wobec sojuszników""  Składając życzenia żołnierzom, małżonka prezydenta zwróciła uwagę, że w misji służą żołnierze niemal z całego świata, co dowodzi znaczenia międzynarodowej solidarności.Szef MON, nawiązując do 15. rocznicy wstąpienia Polski do UE i 20. rocznicy akcesji do NATO, mówił o solidarności, której przejawem jest obecność sojuszniczych wojsk ćwiczących w Polsce oraz udział polskiego wojska w ćwiczeniach i misjach zagranicznych. – To niezwykle ważne, żeby okazywać solidarność wobec sojuszników – powiedział.Błaszczak zaznaczył, że obrona RP polega również na aktywności w ramach sojuszy. – Poprzez waszą służbę tu, we Włoszech, bronicie bezpieczeństwa naszej ojczyzny – dodał. – Gościnność, jakiej doświadczacie na co dzień, jest dowodem, że wasza misja jest potrzebna i że włoscy gospodarze uważają, że dobrze wypełniacie swoje obowiązki – powiedział.Minister podkreślił, że kpt. Władysław Drecki, który zginął w 1943 r. na Sycylii i na którego grobie polska delegacja złożyła kwiaty, służył jako dowódca brytyjskiej eskadry, co świadczy o uznaniu dla polskich żołnierzy. Powiedział, że jest pod wrażeniem opowieści sybiraczki Teresy Bobrowskiej o jej wędrówce przez Syberię, Iran, Pakistan i Afrykę do Syrakuz na Sycylii, która „pokazuje losy naszych rodaków"".",,
89. miesięcznica smoleńska. Marsz Pamięci na Krakowskim Przedmieściu,"W warszawskiej archikatedrze św. Jana Chrzciciela odbyła się msza w intencji ofiar katastrofy smoleńskiej z 10 kwietnia 2010 roku. Po jej zakończeniu uczestnicy obchodów, jak co miesiąc przeszli w marszu pamięci przed Pałac Prezydencki, gdzie na koniec wysłuchają przemówienia prezesa Prawa i Sprawiedliwości Jarosława Kaczyńskiego.","Rano odbyła się msza święta, a po niej modlitwa, w której słowo do zebranych wygłosił ks. Zdzisław Tokarczyk. Duchowny nazwał Lecha Kaczyńskiego bohaterem, przypominając m.in jego wypowiedź, wygłoszoną 1 września 2009 roku na Westerplatte, w obecności kanclerz Niemiec Angeli Merkel i prezydenta Rosji, Władimira Putina. – Śp. Lech Kaczyński 1 września 2009 roku z takim bohaterstwem mówił kto był tym, który sprawił ból i cierpienie naszemu narodowi i Europie –  wspominał ksiądz Tokarczyk.Mówiąc o śp. prezydencie, duszpasterz odwołał się też do słów Jana Pawła II z encykliki „Veritatis Splendor”. Dziękował też za dziedzictwo Lecha Kaczyńskiego i prosił, by Bóg obdarzył pokojem wiecznym jego, jego małżonkę Marię Kaczyńską i wszystkich, którzy – jak mówił – polegli pod Smoleńskiem.Marsz PamięciPo zakończeniu wieczornej mszy uczestnicy obchodów przeszli z warszawskiej archikatedry św. Jana Chrzciciela w stronę Krakowskiego Przedmieścia przed Pałac Prezydencki; odśpiewali pieśń „Z dawna Polski Tyś Królową”.W marszu pamięci uczestniczyli m.in. prezes PiS Jarosław Kaczyński, wicepremier, minister kultury i dziedzictwa narodowego Piotr Gliński, minister obrony Antoni Macierewicz, minister spraw wewnętrznych i administracji Mariusz Błaszczak, wicemarszałek Sejmu Ryszard Terlecki oraz przedstawiciele rodzin ofiar katastrofy smoleńskiej.",,
„Miller postawił na numer. Ruletka bardzo rzadko zatrzymuje się na konkretnym polu”,"– Nigdy nie byłem w kasynie, ale gdybym poszedł, to wskazałbym parzyste lub nieparzyste, gdzie prawdopodobieństwo wynosi 50 proc. Leszek Miller postawił na numer, a jak wiemy ruletka bardzo rzadko się zatrzymuje na konkretnym numerze – powiedział na antenie TVP Info prezydencki doradca prof. Tomasz Nałęcz. Skomentował w ten sposób kandydaturę Magdaleny Ogórek w wyborach prezydenckich.","– Jestem bardzo dobrego zdania o pani dr Ogórek jako osobie zajmującej się średniowieczem, specjalistki od średniowiecznego życia zakonnego. Pamiętam ją jako bardzo dobrą komentatorkę czy publicystkę. Byłem przekonany, że jest nowym uśmiechem, nową nadzieją polskiej polityki. Myślę jednak, że Magdalena Ogórek rozczarowała się polityką – mówił. Tomasz Nałęcz powiedział też, że jego zdaniem sięgniecie po osobę spoza środowiska i wystawienie jej w wyścigu o fotel prezydenta to był „wielki eksperyment”. – Kandydatka jest zdezorientowana i rozczarowana nie takim wsparciem, jakiego oczekiwała. Środowisko też jest zdezorientowane, bo Magdalena Ogórek jednoznacznie się z nim nie utożsamia – mówił prezydencki doradca.                                                teraz odtwarzane„Byłbym oburzony, gdyby Rosjanin nie mógł przyjechać do Auschwitz” „Byłbym oburzony, gdyby Rosjanin nie mógł przyjechać do Auschwitz”Pytany o kwestię przejazdu przez Polskę Nocnych Wilków, prof. Nałęcz powiedział: „Byłbym oburzony jako historyk, gdyby Rosjanin, który chce jechać do Auschwitz, nie mógł tam się znaleźć”. – Uważam, że jeśli ludzie o nacjonalistycznych poglądach przyjadą do Oświęcimia, to będą mieli okazję zobaczyć, do czego prowadzi nacjonalizm, agresja, zabór Krymu. Niech to miejsce będzie dla nich przestrogą – dodał. „Jakie są możliwości, żeby ich nie wpuścić?”Pytany o to, czy planowany przejazd motocyklistów powinno traktować się jako prowokację, prezydencki doradca odparł, że dziś wie to jedynie „siła dyspozycyjna na Kremlu i Wszechmogący”.                                                teraz odtwarzane„Komorowski stara się nie ubierać urzędu w barwy partyjne” „Prezydent Komorowski stara się nie ubierać urzędu w barwy partyjne”Prof. Nałęcz przyznał także, że jego zdaniem PO coraz bardziej zaczyna zabiegać o wyborcę lewicowego. Zaznaczył jednak, że prezydent Komorowski „stara się nie ubierać urzędu w barwy partyjne”. Pytany o kwestię podpisania przez prezydenta Bronisława Komorowskiego  konwencji antyprzemocowej, powiedział, że „to nie są sprawy wygodne dla prezydenta w kampanii wyborczej, ponieważ ten buduje swój wizerunek na zasadzie wspólnotowości” – Ta sprawa z kolei różni Polaków, ponieważ mają oni odmienne poglądy na ten temat – dodał.",,
Strajki klimatyczne są powiązane z dużym biznesem. Duże nazwiska na liście,"Za organizatorami strajków klimatycznych, zainicjowanych przez ekolożkę Gretę Thunberg, stoją duże koncerny, a także firmy inwestujące w sektorze energii – twierdzi „El Confidencial”. W Madrycie, gdzie wydawany jest dziennik, od poniedziałku trwa szczyt klimatyczny ONZ COP25.","Według hiszpańskiej gazety Thunberg, nieformalna liderka młodzieżowych protestów klimatycznych w ramach ruchu Fridays for Future (Piątki dla Przyszłości), jest wspierana przez grupy finansowe lobbujące na rzecz własnych interesów. „Na drugim planie, dyskretnie za szwedzką nastolatką, znajdującą się obecnie na czele walki klimatycznej, stoją duże fundusze finansowe oraz firmy zainteresowane eliminowaniem użycia węgla” – napisał w piątek „El Confidencial”. Gazeta wskazuje, że grupy finansowe nie tylko wspierają strajki klimatyczne, ale „oddziałują też na opinię publiczną na świecie oraz próbują wpływać na poszczególne rządy”.„El Confidencial” wskazuje, że rodzina Thunbergów jest powiązana z zarejestrowaną w Brukseli organizacją European Climate Foundation (ECF) poprzez autora kampanii medialnych Grety, Daniela Donnera. „To strateg odpowiedzialny za kontakty z mediami ze strony ECF” – napisała gazeta. Stołeczny dziennik wskazuje, że w skład ECF wchodzą fundacje charytatywne i społeczne koncernów takich jak IKEA czy Hewlett Packard, a także fundusz TCI, który jest udziałowcem m.in. w działających w sektorze energii spółkach Red Electrica i Enagas. „El Confidencial” wskazuje, że ECF jest również wspierane finansowo przez fundusz rodziny Rockefellerów, a także przez Michaela Bloomberga. Gazeta przypomina, że ten amerykański miliarder, który może być kandydatem Partii Demokratycznej w prezydenckich wyborach w 2020 roku, wsparł organizację madryckiego szczytu COP25 kwotą 5 mln dolarów. W piątek w Madrycie odbywa się protest organizowany z okazji trwającego tam od poniedziałku szczytu klimatycznego ONZ. Hiszpańskie media prognozowały, że w piątkowej manifestacji pod przewodnictwem Thunberg wezmą udział tysiące ekologów z ponad 850 organizacji z całego świata oraz hiszpańska młodzież. Od piątkowej manifestacji i od Grety Thunberg dystansują się władze tegorocznego gospodarza konferencji COP25. Ze szwedzką nastolatką nie spotkają się w Madrycie ani burmistrz Jose Luis Almeida, ani nikt z wyższych rangą przedstawicieli stołecznego ratusza. Władze stolicy nie wyślą też nikogo na wieczorny protest. ​",,
„Opozycja wybrała SN jako element rozbujania społecznych emocji”,"– Widać było, że obrońcy obecnego systemu sądowego nie porwali tłumów – powiedział w programie TVP Info „Gość poranka” Marcin Horała. Poseł PiS odniósł się do niedzielnych manifestacji m.in. w Warszawie. Demonstranci sprzeciwiali się planowanej reformie sądownictwa. Horała stwierdził, że wielu Polaków, którzy mieli styczność z wymiarem sprawiedliwości, oczekuje zmian. – Opozycja wybrała Sąd Najwyższy jako element rozbujania społecznych emocji – dodał.",,,
"Macierewicz informuje, kiedy ujawni raport podkomisji smoleńskiej","Poseł Antoni Macierewicz, który w MON kieruje pracami tzw. podkomisji smoleńskiej poinformował, że raport końcowy z jej prac, o przyczynach tragedii z 10 kwietnia 2010 r., będzie opublikowany na przełomie kilku miesięcy. – Podkomisja smoleńska cały czas działa. Opozycję zdenerwowało, że zaczęliśmy przesłuchiwać świadków. Przesłuchaliśmy ponad 150 świadków, jest do przesłuchania jeszcze ok. 100 osób – powiedział wiceprezes PiS.","Niektóre media, jak i politycy opozycji sugerowali, że po wyborach komisja przestanie działać i nigdy nie zostanie opublikowany raport końcowy z jej prac. Były szef MON zaprzeczył takim twierdzeniom. Jak mówił w Polskim Radiu 24, raport z prac komisji zostanie opublikowany jeszcze przed 10 kwietnia 2020 r., tj. 10 rocznicą tragedii w Smoleńsku.Macierewicz oznajmił, że do przesłuchania przed komisją zostało jeszcze ok. 100 świadków. – To bardzo różni ludzie. Ludzie, który brali udział na przykład w przygotowywaniu do wylotu samego samolotu, ale także ludzie, którzy podejmowali decyzje dotyczące kształtu tego lotu – powiedział.– Cała Platforma Obywatelska, całe SLD i całe PSL głosowały za tym, aby oddać wrak i wszystkie urządzenia Rosji, żeby nie badać katastrofy smoleńskiej, byleby to robiła Rosja. Oni bardzo konsekwencje walczą o to, żeby nie dopuścić do ujawnienia prawdy o dramacie smoleńskim. Mówiłem o tym wielokrotnie, w tym roku będą wyniki badania uniwersytetu Wichita, który sprawdza i weryfikuje nasz raport techniczny. Wtedy, gdy zakończone zostaną badania, zostaną one opublikowane – powiedział.",,
KE niewzruszona ws. przekopu Mierzei Wiślanej. „Polska nie zastosowała się do zaleceń”,"Komisja Europejska ponownie formułuje swoje wątpliwości co do przekopu Mierzei Wiślanej. – Mimo widocznych posunięć w projekcie, polskie władze wciąż nie zastosowały się do zaleceń Komisji Europejskiej dotyczących działań, jakie należy podjąć, aby wszystko odbywało się zgodnie z poprawną drogą proceduralną – powiedział Polsat News Enrico Brivio, rzecznik KE ds. środowiska.","Komisja Europejska ponownie poinformowała, że Warszawa nie powinna podejmować prac przy przekopie Mierzei Wiślanej aż do momentu wyjaśnienia wątpliwości dotyczących ewentualnych zagrożeń dla środowiska, formułowanych przez instytucję. – Zostaliśmy poproszeni o zaktualizowanie naszego stanowiska, w związku z tym, że rząd podpisał w Elblągu umowę na budowę kanału żeglugowego z firmą Besic-NDI. W czasie licznych eksperckich spotkań Komisja Europejska zalecała polskim władzom, by poprawne proceduralne i prawne wymogi zostały wypełnione – mówił Brivio. Umowę w sprawie budowy kanału żeglugowego przez Mierzeję Wiślaną podpisali w piątek w Elblągu dyrektor Urzędu Morskiego w Gdyni, prezes NDI i menedżer regionalny firmy Besix. Nowa droga wodna łącząca Zatokę Gdańską z Zalewem Wiślanym będzie kosztować 992 mln zł. Kanał żeglugowy przez Mierzeję Wiślaną ma mieć około 1 km długości i 5 m głębokości. Umożliwi wpływanie do portu w Elblągu jednostek o zanurzeniu do 4 m, długości 100 m, szerokości – 20 m. Budowa kanału ma potrwać do 2022 r.",,
San Francisco nudystom mówi „nie”,"Ciężkie czasy dla nudystów w San Francisco. Niewielką większością głosów rada miejska uchwaliła we wtorek zakaz publicznego pokazywania się nago, odsuwając na bok zarzuty, że krok ten osłabi reputację kalifornijskiej metropolii, jako ostoi tolerancji i liberalizmu.","Przyjęty 6 głosami przy 5 głosach sprzeciwu przepis zabrania prezentowania odsłoniętych narządów płciowych w większości miejsc publicznych, w tym na ulicach, na chodnikach i w środkach zbiorowej komunikacji. Osobom łamiącym zakaz grozić będzie grzywna w wysokości do 100 dolarów, a w razie dwukrotnego powtórzenia takiego czynu grzywna do 500 dolarów lub pozbawienie wolności na okres do jednego roku.Inicjatorem przepisu był radny Scott Wiener, który jest również działaczem ruchu LGBT. Zareagował w ten sposób na skargi w sprawie niemal codziennego paradowania nudystów po gejowskiej dzielnicy Castro, gdzie uzyskał swój mandat.– Castro i całe San Francisco są miejscem wolności, ekspresji i akceptacji. Ale wolność, ekspresja i akceptacja nie oznaczają, że wszystko jest bezwarunkowo dozwolone. Nasze publiczne przestrzenie są dla wszystkich i dlatego stosowne jest, byśmy mieli pewne minimalne standardy zachowania – powiedział Wiener.Jego oponenci w radzie miejskiej twierdzą, że zakaz odwróci uwagę policji od bardziej istotnych problemów i naruszy reputację San Francisco jako miasta tolerancyjnego. – Mój niepokój dotyczy wolności obywatelskich, wolności słowa, zmiany stylu San Francisco i tego, czym jesteśmy jako miasto – powiedział radny John Avalos.Zakaz publicznego nudyzmu ma wejść w życie w lutym przyszłego roku, ale wcześniej musi zostać zatwierdzony w drugim głosowaniu i podpisany przez burmistrza.",,
Kraków ma nowego pasterza. Nuncjusz apostolski przekazał abp. Jędraszewskiemu paliusz,Nuncjusz apostolski w Polsce Salvatore Pennacchio nałożył na abp. Marka Jędraszewskiego paliusz – symbol misji pasterskiej i Chrystusowego jarzma. W niedzielnej uroczystości na Wawelu w Krakowie uczestniczy prezydent Andrzej Duda z małżonką oraz premier Beata Szydło.,"Paliusz to wykonana z owczej wełny wstęga w formie okręgu, do której dołączone są dwa wolno zwisające końce. Formuła wypowiadana podczas nałożenia wskazuje na jego symbolikę – więzi ze Stolicą Apostolską, jedność, więzi miłości, wezwanie do ewangelicznego męstwa. Wstęga symbolizuje także misję pasterską i wolę Bożą.Abp. Jędraszewski podczas homilii nawiązał do osoby Karola Wojtyły, który w 1964 r. otrzymał, jako metropolita krakowski, paliusz z rąk papieża Pawła VI. Przywołując naukę i poezje Wojtyły abp Jędraszewski podkreślił, że paliusz symbolizuje troskę pasterza o owce.",,
PO traci władzę w sejmiku zachodniopomorskim? Nieoficjalne dane,"PO może stracić władzę w sejmiku zachodniopomorskim. PiS, bezpartyjni, PSL i SLD zdobyły łącznie więcej mandatów niż Koalicja Obywatelska – podał na Twitterze dziennikarz Jarosław Banaś.","Według nieoficjalnych danych, PiS miało uzyskać 11 mandatów w sejmiku zachodniopomorskim, bezpartyjni – 4, PSL i SLD po jednym. Koalicja Obywatelska – 11. W wypadku zawiązania koalicji PiS-u, radnych bezpartyjnych i PSL bądź SLD, Koalicja Obywatelska zostałaby odsunięta od władzy w województwie.",,
Agata Kornhauser-Duda: Pomaganie to źródło radości i satysfakcji,"Pomaganie to jest zawsze źródło radości i satysfakcji – powiedziała podczas rodzinnego pikniku „Pomagam z Radością” w Brańszyczku pierwsza dama Agata Kornhauser-Duda. Prezydent RP Andrzej Duda stwierdził, że „państwo, w którym silnie reprezentowane są postawy pomocy innym jest państwem prawdziwie nowoczesnym”.","Prezydent Andrzej Duda wraz z małżonką Agatą Kornhauser-Dudą wzięli w sobotę udział w pikniku „Pomagam z radością”, który odbywa się w Brańszczyku (Mazowieckie). Organizatorem wydarzenia jest Zgromadzenie Zakonne Małe Dzieło Boskiej Opatrzności – Orioniści Prowincja Polska, które prowadzi w kraju kilkanaście ośrodków pomagających osobom wykluczonym społecznie. Celem pikniku jest zainaugurowanie akcji „Pomagam z radością”. Ma ona zwrócić uwagę na problemy ludzi starszych, niepełnosprawnych i wykluczonych, którzy potrzebują wsparcia.Pierwsza dama powiedziała, że księża Orioniści stworzyli naprawdę wielkie dzieło i prowadzą swoją działalność prawie od stu lat. – I w przeciągu tych prawie stu lat księża Orioniści otoczyli opieką dziesiątki tysięcy potrzebujących. Myślę, że to co jest bardzo cenne, to fakt, że ta działalności jest tak niezwykle wszechstronna. Księża opiekują się i osobami chorymi, i niepełnosprawnymi, i bezdomnymi. I także ta pomoc jest ukierunkowana na dzieci i młodzież z różnymi problemami wychowawczymi – stwierdziła Agata Kornhauser-Duda. – Bardzo serdecznie dziękujemy państwu, że tak licznie przybyliście na dzisiejszy piknik, by połączyć przyjemne z pożytecznym. Bardzo liczymy na to, że państwo przybyli tutaj, żeby spędzić miło sobotnie popołudnie (…), ale także, a może przede wszystkim wesprzeć podopiecznych księży Orionistów – mówiła.– Pomaganie to jest zawsze źródło radości i satysfakcji – dodała.Prezydent RP Andrzej Duda mówił, na czym m.in. polega nowoczesne  państwo. – W państwach najbardziej rozwiniętych ludzie bezinteresownie angażują się w pomoc. Cieszę się i z całego serca dziękuję księżom Orionistom, że takie właśnie nowoczesne państwo tutaj w Polsce, poprzez swoją działalność budują – powiedział prezydent.",,
„To próba zamachu stanu”. Morawiecki krytykuje metody protestów opozycji,"– To co zrobiliśmy, to jest dobra zmiana w sądach. Nie było jej bardzo długo, od Okrągłego Stołu, i najwyższy czas, żeby się odbyła – podkreślił w programie „Kwadrans polityczny” Kornel Morawiecki (Wolni i Solidarni), komentując nowelizację ustaw o sądach. Marszałek senior dziwił się protestom opozycjonistów, także tych, z którymi walczył o obalenie komunizmu. – To jest próba zamachu stanu – ocenił.","– Władek Frasyniuk woła policję, wojsko – przecież to jest próba zrobienia zamachu stanu – przekonywał. – Oni się z tym nie kryją. Chcą zniszczyć demokrację, chcą zniszczyć sytuację, że sądy mają służyć społeczeństwu, a nie wybranej kaście – dodał Morawiecki.Przewodniczący koła poselskiego Wolni i Solidarni zwrócił uwagę, że nie może być tak, żeby sędziowie byli „wyłączeni spod kontroli” i działali „poza prawem”. Przyznał przy tym, że dyskusja o zmianach w sądownictwie jest potrzebna i że powinny brać w niej udział także organizacje społeczne.„Starajmy się naprawiać”– Ale nie może być tak, że oni chcą cofnąć to wszystko. W powszechnym odczuciu społecznym sądy działały źle, cały wymiar sprawiedliwości działał źle, dlatego starajmy się to naprawić – stwierdził. – Natomiast jeżeli ma być tak jak było, to nie będzie dobrze – zauważył.  Morawiecki podkreślił, że przeciwnicy są za utrzymaniem status quo i chcą, by „nie było sprawiedliwości, żeby była bezkarność dla przestępców czy bogatych ludzi, którzy robią wielkie interesy na podatkach, na oszukiwaniu państwa”. ",,
RB ONZ krytykuje uznanie przez USA suwerenności Izraela nad Wzgórzami Golan,"Rada Bezpieczeństwa ONZ skrytykowała dekret prezydenta USA uznającego suwerenność Izraela nad Wzgórzami Golan. Większość członków RB, w tym Polska, stwierdziła, że decyzja Donalda Trumpa jest naruszeniem prawa.","Ambasador Polski przy ONZ Joanna Wronecka podkreśliła w swym wystąpieniu, że podziela stanowisko UE, traktującej Wzgórza Golan za terytorium okupowane przez Izrael. Europejscy członkowie RB: Wielka Brytania, Niemcy, Belgia i Polska podkreślali to już we wtorek.„Aneksja terytorium siłą jest niezgodna z prawem międzynarodowym, w tym Kartą Narodów Zjednoczonych oraz rezolucją Rady Bezpieczeństwa 497 z 17 grudnia 1981 r. Ta jednogłośnie przyjęta rezolucja stanowi: wszystkie postanowienia Konwencji Genewskiej w odniesieniu do ochrony osób cywilnych w czasie wojny, z 12 sierpnia 1949 r., wciąż mają zastosowanie do terytorium Syrii okupowanego przez Izrael od czerwca 1967 r.” – wskazała Wronecka.Wyraziła zarazem zaniepokojenie kontynuowaniem działań wojskowych w strefie buforowej, w tym ostrzałem przy użyciu rakiet przeciwlotniczych, pocisków ziemia-powietrze i ciężkich karabinów maszynowych po stronie linii Bravo. Odnotowała tam też zwiększoną obecność syryjskich sił zbrojnych.Strefa rozdzielenia (buforowa) ma długość 80 km i szerokość od pół do 10 km. Przygraniczna strefa, leżąca po stronie izraelskiej, jest znana jako linia Alfa, a po stronie syryjskiej jako linia Bravo.„Polska uważa, że rozstrzygnięcie kwestii Wzgórz Golan powinno nastąpić tylko jako wynik negocjacji między stronami konfliktu, zgodnie z prawem międzynarodowym” – oceniła ambasador RP.Jak dodała, Polska popiera UNDOF (Siły Narodów Zjednoczonych ds. Nadzoru Rozdzielenia Wojsk na Wzgórzach Golan) w wypełnianiu ustalonego mandatu. Uznała je kluczową rolę w zapewnieniu długoterminowej stabilności w regionie.",,
"Wypadek pod Warszawą. OSP chwali Biedronia, policja dementuje","W mediach pojawiła się informacja o wypadku samochodowym, którego poszkodowanych miał uratować lider Wiosny Robert Biedroń. Informacje te w rozmowie z portalem tvp.info zdementował rzecznik prasowy Komendanta Stołecznego Policji nadkom. Sylwester Marczak.","„Trzeba pochwalić postawę tego Pana, który przed przyjazdem straży pożarnej udzielił pomocy osobom poszkodowanym w wypadkach na DK 50 w miejscowości Tabor. Poszkodowanego kierowcę wraz ze swoim dwuletnim synem wydostał z płonącego samochodu i schronił w swoim Volkswagenie i jak prawdziwy strażak ruszył na płonący samochód z gaśnicą. Przed odjazdem pochwalił strażaków za bardzo szybki przyjazd i całą akcję” – napisano na profilu Ochotniczej Straży Pożarnej w Regucie. Do posta załączono zdjęcie, na którym w towarzystwie strażaków widać Roberta Biedronia.Skontaktowaliśmy się z Komendą Stołeczną Policji. Rzecznik prasowy nadkom. Sylwester Marczak poinformował, że do zdarzenia doszło w poniedziałek o 18:40 w miejscowości Tabor w powiecie otwockim. Powiedział, że poszkodowany kierowca jest policjantem. To właśnie on, podróżując z 2-letnim synem, spowodował kolizję, wymuszając pierwszeństwo. – Gdy doszło do kolizji, kierowca od razu wyszedł z samochodu i wyjął synka z fotelika. Kiedy upewnił się, że dziecku nic się nie stało, przekazał dziecko pod opiekę kobiecie, która widząc zdarzenie, zatrzymała się i zaproponowała pomoc - mówił Marczak.Wysiadł sam, bez niczyjej pomocyJak powiedział rzecznik, z samochodu zaczęły się wydobywać kłęby prawdopodobnie pary wodnej, dlatego kiedy kobieta opiekowała się dzieckiem, kierowca wyjął gaśnicę i zaczął nią gasić auto.- W pewnym momencie chłopiec zaczął płakać, dlatego policjant, stawiając dobro dziecka ponad samochód, przerwał gaszenie i wziął chłopca od kobiety, by go uspokoić. Wtedy świadkowie zdarzenia zasugerowali, żeby mężczyzna razem z synem zaczekali na przyjazd służb w jednym z samochodów, które się zatrzymały, ponieważ było zimno - wyjaśniał Marczak. - Policjant z synkiem wsiedli do jednego z aut. Jak się okazało, był to samochód pana Biedronia - dodał. Rzecznik KSP podkreślił, że, wbrew temu, co napisano na profilu OSP Tabor, nikt nie pomagał kierowcy i jego synkowi w wydostaniu się z samochodu.– Wysiadł sam, sam wydostał synka, bez niczyjej pomocy – zaznaczył. Nadkom. Marczak wyraził również podziękowania w imieniu swoim i policjanta uczestniczącego  w zdarzeniu.- Wielkie podziękowania w imieniu policjanta i moim dla wszystkich, którzy nie byli obojętni w obliczu zdarzenia, szczególnie dla pani, która zajęła się dzieckiem. Wzorowa postawa - powiedział.Sprawca kolizji został ukarany mandatem karnym. W jej wyniku nikt nie ucierpiał.",,
"Zakończona, wstrzymana czy zawieszona? Sprzeczne doniesienia o ewakuacji Aleppo","Rosja twierdzi, że zakończyła się ewakuacja z Aleppo rebeliantów i ich rodzin. Rosyjskie ministerstwo obrony powiedziało agencji Interfax, że dzielnicę miasta, kontrolowaną przez siły opozycji, opuściło 9500 ludzi. Tym doniesieniom zaprzecza syryjska opozycja.","Operacja prowadzona przez Międzynarodowy Komitet Czerwonego Krzyża trwała nieprzerwanie od wczoraj. Cywile wywożeni byli z Aleppo autobusami. Czerwony Krzyż twierdzi, że udało się wydostać 3 tysiące spośród 50 tysięcy osób. Teraz operacja została przerwana. Doniesienia potwierdzają syryjscy bojownicy. Według nich Aleppo opuścili tylko ranni i niektórzy cywile. Siły opozycyjne podają, że rebelianci pozostali w mieście.Rosja twierdzi z kolei, że zakończyła się ewakuacja z Aleppo rebeliantów i ich rodzin.  Rosyjskie ministerstwo obrony powiedziało agencji Interfax, że dzielnicę miasta, kontrolowaną przez siły opozycji, opuściło 9500 ludzi. Wśród nich ma być 4500 syryjskich bojowników, 337 rannych. Według Kremla, ewakuowano stamtąd wszystkie kobiety i dzieci.",,
Proces lekarzy Jerzego Ziobry. Sąd wystąpi do SN o przekazanie sprawy innemu sądowi,"Krakowski Sąd Okręgowy w wydziale odwoławczym postanowił, że wystąpi do SN z wnioskiem o przeniesienie rozpatrzenia apelacji ws. lekarzy, którzy leczyli Jerzego Ziobrę, ojca ministra sprawiedliwości, do innego równorzędnego sądu.","Jak uzasadniono, „decyzję podjęto dla dobra wymiaru sprawiedliwości”. Zdaniem sądu w świetle ostatnich wydarzeń, dotyczących odwołania w poniedziałek przez ministra sprawiedliwości Zbigniewa Ziobrę prezesów krakowskiego sądu okręgowego i sugerowanego przez media związku tych decyzji z terminem rozprawy odwoławczej w procesie lekarzy – w odbiorze publicznym mogą powstać wątpliwości co do możliwości bezstronnego rozpoznania sprawy przez krakowski sąd.Jak podkreślił sąd, nie jest przy tym ważne, czy decyzja ministra, będącego stroną w tym procesie, wywołuje presję na sąd. Ważne jest już zaistnienie samego takiego podejrzenia w oczach części opinii publicznej. W takiej sytuacji rozstrzygnięcie krakowskiego sądu byłoby skażone podejrzeniem o brak obiektywizmu sędziów – a to nie leży w interesie wymiaru sprawiedliwości – podkreślił sąd w ustnym uzasadnieniu swojego postanowienia.Decyzja o wystąpieniu o przeniesienie sprawy do innego sądu jest celowa i zasadna – podkreślił krakowski sąd. Ja zaznaczył, inny sąd nie będzie narażony na podejrzenia, bo podobna koincydencja zdarzeń wydaje się mało prawdopodobna. – Uważam, że decyzja sądu jest jak najbardziej trafna, nie można mówić o tym, iżby sądowi brakowało odwagi, jak sugerowali obrońcy, bo to nie w tym rzecz. Rzecz nie jest w odwadze, a w roztropności, tak aby wymiar sprawiedliwości na tym szwanku nie doznał  –  mówił z kolei dziennikarzom prok. Paweł Baca.Na czwartkowej rozprawie krakowski Sąd Okręgowy w wydziale odwoławczym miał przystąpić do rozpoznawania apelacji od wyroku uniewinniającego czworo lekarzy leczących Jerzego Ziobrę, ojca ministra sprawiedliwości. Sąd zaplanował trzy terminy rozpraw, jednak na początku rozprawy uprzedził strony, że rozważa możliwość wystąpienia do Sądu Najwyższego z wnioskiem o przekazanie sprawy innemu sądowi równorzędnemu w związku z wydarzeniami ostatnich czterech dni.            „Wskazane byłoby przeniesienie sprawy do innego sądu”                        Sąd zapoznał się ze stanowiskami stron i ogłosił postanowienie po przerwie. Zarówno oskarżyciel publiczny prok. Paweł Baca, jak i oskarżycielka posiłkowa Krystyna Kornicka-Ziobro oraz dwaj pełnomocnicy oświadczyli, że nie sprzeciwiają się wnioskowi. Jak podkreślili pełnomocnicy, jakkolwiek nie mają wątpliwości co do bezstronności sądu, to jednak z powodu wpływowego środowiska lekarskiego w Krakowie uważają, że wskazane byłoby przeniesienie sprawy do innego sądu.Przeciwko wystąpieniu do Sądu Najwyższego opowiedzieli się obrońcy oskarżonych i sami oskarżeni. Jak podnosili obrońcy, również oni nie mają wątpliwości co do bezstronności sądu. Ponadto - ich zdaniem - każdy sąd w Polsce znajdzie się w takiej samej sytuacji: że stroną w sprawie jest minister sprawiedliwości. Ponadto opinia publiczna może odebrać taką decyzję, że krakowski sąd boi się orzekać w tej sprawie. Po naradzie sąd ogłosił postanowienie.Jerzy Ziobro był leczony od 22 czerwca 2006 r. w Szpitalu Uniwersyteckim UJ w Krakowie. Zmarł 2 lipca 2006 r. Prokuratura dwukrotnie umarzała śledztwo w tej sprawie, co otworzyło rodzinie drogę do złożenia w 2011 r. w sądzie subsydiarnego aktu oskarżenia. Akt taki może wnieść pokrzywdzony w sprawach ściganych z oskarżenia publicznego w sytuacji, gdy dwukrotnie - w tym po wykorzystaniu drogi zażalenia sądowego - odmówi tego prokurator. Oskarżeni w procesie     W procesie oskarżonymi są: ówczesny kierownik II oddziału Kliniki Kardiologii i oddziału klinicznego szpitala prof. Jacek D., ówczesny lekarz tego oddziału i wiceszef pracowni hemodynamiki, a obecnie szef II oddziału Klinicznego Kardiologii oraz Interwencji Sercowo-Naczyniowych prof. UJ Dariusz D., lekarka dyżurna Katarzyna S. i ordynator sali monitorowanej Andrzej K.Lekarzy oskarżono, że „pomimo ciążącego na nich szczególnego obowiązku opieki nad pacjentem (...) narażony on został na bezpośrednie niebezpieczeństwo utraty życia, skutkiem czego pacjent 2 lipca 2006 r. zmarł”. Zarzuty dotyczyły nieprawidłowej diagnozy i wyboru nieprawidłowego leczenia - m.in. przeprowadzenia zabiegu angioplastyki wieńcowej (założenie stentów, w dodatku nieprawidłowych) zamiast operacji kardiochirurgicznej (wszczepienia by-passów), braku konsultacji kardiochirurgicznej, nieprawidłowości w leczeniu farmakologicznym.Oskarżeni nie przyznali się do winy i w czasie procesu odmówili odpowiedzi na pytania oskarżycieli oraz ich pełnomocnika.",,
Dyrektor CIA broni spotkań z szefami tajnych służb Rosji,"Dyrektor CIA Mike Pompeo wystąpił w czwartek z obroną praktyki spotykania się z szefami tajnych służb Rosji. Wcześniej informowano, że wyżsi funkcjonariusze wywiadu USA spotkali się w ubiegłym tygodniu z szefem rosyjskiego wywiadu Siergiejem Naryszkinem.","Będący dyrektorem rosyjskiej Służby Wywiadu Zewnętrznego (SWR) Naryszkin jest jedną z osób, na które Stany Zjednoczone nałożyły oficjalne sankcje w następstwie zaanektowania przez Rosję ukraińskiego Krymu w 2014 roku. Należy do najbliższych współpracowników prezydenta Władimira Putina.„Co jakiś czas spotykamy się z naszymi rosyjskimi partnerami wywiadowczymi z tego samego powodu, z jakiego czynili to nasi poprzednicy – by zapewnić bezpieczeństwo Amerykanom” – napisał szef Centralnej Agencji Wywiadowczej w liście do lidera Demokratów w Senacie Chucka Schumera, dodając, iż nie ma nic „niestosownego” w takich spotkaniach. Według dwóch amerykańskich źródeł, na które powołuje się Reuters, w ubiegłym tygodniu pod Waszyngtonem Naryszkin przeprowadził rozmowy z piastującym w rządzie USA stanowisko Dyrektora Wywiadu Państwowego (DNI) Danem Coatsem i innymi przedstawicielami amerykańskich władz. „Zajmujemy się bardzo trudnymi kwestiami, w których amerykańskie i rosyjskie interesy nie są zbieżne. Stanowczo bronimy Ameryki na tych spotkaniach i nie czynimy żadnych ustępstw; nigdy tego nie zrobimy” – zaznaczył Pompeo.",,
„Janukowycz nie jest gotowy do zawarcia kompromisu”,"Prezydent Ukrainy Wiktor Janukowycz sprzeciwia się zawarciu kompromisu z opozycją, ponieważ zdaje sobie sprawę, że takie porozumienie oznaczałoby utratę władzy. Chce walczyć o zwycięstwo w wyborach w 2015 r. – twierdzi były prezydent Aleksander Kwaśniewski.","–  Janukowycz nie jest gotowy do zawarcia kompromisu, ponieważ zdaje sobie sprawę, że częścią tego kompromisu musiałaby być jego rezygnacja (zestanowiska prezydenta), a to jest z jego punktu widzenia nie dozaakceptowania  – powiedział Kwaśniewski w Berlinie podczas spotkania zorganizowanego przez ambasadę Polski.  Polski polityk, który był wysłannikiem Parlamentu Europejskiego na Ukrainę, rozmawiał po południu o sytuacji w tym kraju z prezydentem Niemiec Joachimem Gauckiem.    Osiągnięcie kompromisu utrudnia zdaniem Kwaśniewskiego istnienie na Ukrainie aż trzech stron konfliktu – władz, opozycji oraz Majdanu Niepodległości jako społeczeństwa obywatelskiego. –  Sytuacja może łatwo wymknąć się spod kontroli, obserwujemy coraz większy radykalizm oraz dezintegrację struktur władzy  – ostrzegł polski polityk.  Zdaniem Kwaśniewskiego celem Janukowycza jest „zwycięstwo w wyborach (prezydenckich) w 2015 roku i utrzymanie władzy”. Prezydent Ukrainy rozumie równocześnie, że może przegrać, a zmiana władzy jest możliwa.    –  Przypuszczam, że do wyborów w 2015 roku będziemy mieli do czynienia z permanentnym kryzysem, a dobre i złe wiadomości będą się przeplatały, bez żadnej istotnej zmiany sytuacji  – powiedział Kwaśniewski podczas spotkania w hotelu Adlon, w którym wzięli udział niemieccy politycy i dziennikarze. Kwaśniewski powiedział, że UE powinna współpracować z ukraińską opozycją,zachęcając ją do utrzymania jedności, ponieważ Janukowycz chce opozycjępodzielić. Za najważniejsze zadanie Zachodu uznał przygotowanie się nasytuację po wyborach.  W przypadku wygranej na Ukrainie sił proeuropejskich, na które Rosjazareaguje zapewne sankcjami gospodarczymi, Bruksela musi mieć zarównopropozycje krótkoterminowe, jak i program perspektywiczny. UE musizadeklarować, że jest gotowa do przyjęcia Ukrainy po okresie przygotowawczym,który może trwać 15 lub może nawet 20 lat – powiedział Kwaśniewski.–  Konieczna jest pomoc nie tylko słowna, lecz także finansowa  – dodał.   Były prezydent RP wskazywał na siłę ukraińskiego społeczeństwa obywatelskiego, które - jego zdaniem – jest bardziej aktywne niż w Gruzji czy Mołdawii. –  Ludzie na Majdanie gotowi są w walce o wolność do wielkiego ryzyka  – zaznaczył Kwaśniewski.",,
80 lat temu Niemcy utworzyli pierwsze getto w okupowanej Europie,"80 lat temu, 8 października 1939 r., Niemcy utworzyli w Piotrkowie Trybunalskim pierwsze w okupowanej Europie żydowskie getto. Stłoczenie Żydów na niewielkim obszarze stanowiło wstęp do nazistowskiej polityki eksterminacyjnej.","5 września do Piotrkowa Trybunalskiego wkroczyły pierwsze oddziały Wehrmachtu. Reakcje ludności żydowskiej na opanowanie miasta przez Niemców były różne – jedni pośpiesznie opuszczali domy, szukając gościny u rodzin mieszkających poza miastem, inni podążali za wycofującymi się oddziałami Wojska Polskiego, jeszcze inni – zdecydowali się pozostać.Niemcy w ciągu dwóch pierwszych dni pobytu w mieście  przeprowadzili 51 egzekucji, zabijając ponad 600 osób – mieszkańców Piotrkowa i okolic. 21 września 1939 r. w Berlinie szef Głównego Urzędu Bezpieczeństwa Rzeszy (RSHA) Reinhard Heydrich rozesłał do dowódców grup operacyjnych telefonogram dotyczący metod przeprowadzania kolejnych etapów „ostatecznego rozwiązania kwestii żydowskiej”. Heydrich zalecał podwładnym podjęcie działań zmierzających do jak najszybszej koncentracji polskich Żydów w większych miastach.Pierwsze getto powstało w Piotrkowie 8 października 1939 r. (niektóre publikacje podają datę 5 października) z rozporządzenia Drechsela (dokument nie zachował się). W granice żydowskiej dzielnicy mieszkaniowej włączono najstarszą część Piotrkowa – Stare Miasto i Podzamcze. Żydzi mogli odtąd zamieszkiwać posesje zlokalizowane przy 28 ulicach i placach – łącznie 182 domy (4187 izb mieszkalnych). Niemieckie władze jako ostateczną datę przenosin do getta, pod groźbą surowych kar, wyznaczyły dzień 31 października.Początkowo zamieszkało w nim 9376 Żydów. Jesienią 1942 r. getto liczyło już co najmniej 29 tys. ludzi – byli to nie tylko piotrkowianie, ale także mieszkańcy okolicznych niewielkich miejscowości, a także większych miast – Poznania, Łodzi, Częstochowy czy Bydgoszczy. Los Żydów w getcie dzieliła również przywieziona do Piotrkowa przez Niemców grupa Romów (jej dokładna liczebność nie jest znana).Liczba Żydów zamieszkujących getto znacznie przewyższała jego możliwości mieszkaniowe. W wyniku przeludnienia, głodu oraz złych warunków sanitarnych szerzyły się choroby zakaźne. Śmiertelne żniwo zbierały zwłaszcza epidemie tyfusu. Po utworzeniu getta niemieckie władze okupacyjne ustanowiły także Radę Gminy Żydowskiej, zwaną Judenratem. Pierwszym jej przewodniczącym mianowano 14 października przedstawiciela Bundu Zalmana Tenenberga (w lipcu 1941 r. Tenenberg i jego współpracownicy zostali aresztowali przez Niemców za działalność konspiracyjną i przewiezieni do Auschwitz; szefostwo Judenratu objął dotychczasowy zastępca Tenenberga – Szymon Warszawski). Od 1940 r. w getcie funkcjonowała  żydowska policja (Żydowska Służba Porządkowa), na której czele początkowo stał Izaak Jerzy Manger. W 1941 r. komendantem został adwokat Stanisław Silberstein.Pierwsze getto na terenie okupowanej Europy było tzw. gettem otwartym. Początkowo Żydzi nie byli odseparowani od innych mieszkańców Piotrkowa; wokół getta nie wzniesiono ani muru, ani płotu czy innego rodzaju ogrodzenia. Jego granice wyznaczały niebieskawo-szare słupy postawione na wszystkich otaczających je skrzyżowaniach.W grudniu 1939 r. na terenie getta zaczęła obowiązywać wprowadzona przez Niemców godzina policyjna. 2 grudnia 1939 r. nadburmistrz Piotrkowa wydał obwieszczenie o nakazie noszenia gwiazdy Dawida przez Żydów, chrzczonych Żydów i osoby, których jedno z rodziców jest Żydem. Obowiązek znaczenia mieszkańców getta wynikał z rozporządzenia generalnego gubernatora Hansa Franka. Zgodnie z inną decyzją Franka, z 26 października 1939 r., mieszkańców getta w wieku od 14 do 60 lat obowiązywał przymus pracy (w praktyce rejestrowano wszystkich, którzy ukończyli 12 lat).11 grudnia 1941 r. getto piotrkowskie zostało zamknięte (zarządzenie powtórzono w marcu 1942 r.), co było wstępem do rozpoczęcia jego planowanej likwidacji. W lutym 1942 r. Niemcy ograniczyli terytorialnie teren getta – powstało tzw. małe getto, a jego teren – zamknięty ulicami Jerozolimską, Garncarską, Starowarszawską i Zamurową – otoczono drutem kolczastym. Niebawem do piotrkowskiego getta zaczęły napływać informacje o transportach Żydów z różnych miast. Niemcy wysyłali ich rzekomo  na wschód do pracy. Jak się okazało, okupanci realizowali właśnie ostatni etap planu „rozwiązania kwestii żydowskiej” – likwidowali kolejne zamknięte dzielnice dla Żydów.W nocy z 13 na 14 października 1942 r. Żydów wypędzono z domów i zgromadzono na placu pokoszarowym, gdzie przeprowadzono selekcję. Nienadających się do pracy wysyłano do Treblinki. Przy deportacjach Niemcom pomagali uzbrojeni Ukraińcy i Łotysze; w akcji brali udział także funkcjonariusze żydowskiej policji. W ciągu kolejnych kilkunastu dni, do 29 października, wywieziono na śmierć ok. 22 tys. Żydów. Wielu mieszkańców getta poniosło śmierć na miejscu – przede wszystkim były to osoby w podeszłym wieku,  pacjenci szpitala oraz niemowlęta. Najmłodsze ofiary rzezi wrzucano do ognia rozpalonego w metalowych miednicach przed Wielką Synagogą.Po tragicznym październiku 1942 r. w granicach małego getta (tzw. Bloku) przebywało ok. 3 tys. pracowników niemieckich fabryk. Pięciuset Żydów ukrywało się w dzielnicy „bezprawnie”. Wielu z nich szybko jednak podzieliło los swych współbraci wysłanych do Treblinki. Miejscami ich kaźni były m.in. żydowski cmentarz i Las Rakowski.Ludność żydowską wywożono również do obozów pracy, m.in. w Bliżynie, Radomiu, Starachowicach i Ostrowcu Świętokrzyskim, a także do Częstochowy, gdzie pracowali w fabrykach przemysłu zbrojeniowego ""Hasag"". W lipcu 1943 r. Piotrków okrzyknięto miastem „czystym od Żydów” (niem. Judenrein).",,
Czarzasty o retoryce PO: Nienawiść do kogoś nie może być głównym elementem w polityce,"– Platforma Obywatelska zawsze na miesiąc przed wyborami staje się lewicowa po to, żeby konsekwentnie godzinę po wyborach przestać być lewicowa. Są ludzie, którzy się na to nabierają – powiedział w „Kwadransie politycznym” (TVP1) przewodniczący SLD Włodzimierz Czarzasty.","Gość Marka Pyzy mówił o perspektywach wyborczych lewicy. – Partia Biedronia zabiera to, co pozostało z Nowoczesnej. Myślę, że wiele nie pozostało, ale to, co pozostało, to też zabiera – uważa lider SLD. Czarzasty stwierdził też, że „Robert Biedroń zawsze był poważnym politykiem” i „trzyma za niego kciuki”. Dodał, że będzie namawiał ruchy lewicowe, by do wyborów europejskich poszły razem. Czarzasty skomentował rezygnację Wojciecha Koronkiewicza z ubiegania się o prezydenturę Białegostoku. Jak mówił, „SLD nie działa tak jak Grzegorz Schetyna i nie zawozi swoich kandydatów np. do Wrocławia w teczce”. – Nie może być tak, że głównym elementem w polityce jest niechęć, nienawiść do kogoś bądź chęć zabicia jakiejś siły politycznej. Polityką powinny kierować wartości – skomentował Czarzasty retorykę Koalicji Obywatelskiej wobec rządów PiS. Lider SLD jest bardzo krytyczny również wobec obrania przez PO kursu na lewo.",,
"Tusk: Trudno wyobrazić sobie umowę handlową UE z Mercosur, gdy Amazonia płonie","Przewodniczący Rady Europejskiej Donald Tusk w czasie szczytu G7 w Biarritz na południu Francji ocenił, że pod znakiem zapytania stoi proces ratyfikacji umowy handlowej między Unią Europejską a południowoamerykańskim Wspólnym Rynkiem Południa (Mercosur).  – Trudno wyobrazić sobie harmonijną akceptację porozumienia przez kraje UE, o ile rząd Brazylii pozwala na niszczenie zielonych płuc Ziemi – powiedział Tusk dziennikarzom, odnosząc się do pożarów trawiących brazylijskie lasy Amazonii.","Negocjacje dotyczące umowy handlowej pomiędzy Unią Europejską a grupą Mercosur, do której należą – oprócz Brazylii – m.in. Argentyna, Brazylia, Paragwaj i Urugwaj, zakończyły się w czerwcu.Jeszcze przed szczytem G7 – trwającym od 24 do 26 sierpnia –krytycznie do działań prezydenta Brazylii Jaira Bolsonaro odnosił się francuski przywódca Emmanuel Macron. Powiedział, że siódemka największych państw świata powinna wywierać presję na brazylijskie władze. Bolsonaro odpowiedział Marconowi, zarzucając mu „mentalność kolonizatora” i oskarżając, że „instrumentalizuje wewnętrzny problem Brazylii i innych krajów dorzecza Amazonki”.Po tym francuski prezydent zapowiedział, że jego kraj nie może poprzeć układu o wolnym handlu Unii Europejskiej z Mercosurem, w skład którego wchodzi Brazylia.",,
Atak hakerski na Virgin Mobile Polska. Wyciekły wrażliwe dane klientów,"Doszło do ataku hakerskiego na jedną z aplikacji informatycznych, która umożliwiała dostęp do danych rejestrowych – poinformowała Virgin Mobile Polska na Facebooku. Hakerzy działali w sposób zamierzony i umyślny między 18 a 22 grudnia. W sposób nieuprawniony ujawniono dane rejestrowe – imiona, nazwiska, numery dokumentu potwierdzającego tożsamość, numery PESEL.","Wyciek informacji dotyczy 12,5% „rejestracji abonentów prepaid dokonanych przez Spółkę”. Virgin Mobile zaznacza jednak, że atak nie dotyczy klientów „korzystających z oferty abonamentowej, którzy nie dokonywali rejestracji prepaid”.  Spółka podała w komunikacie, że „podjęła działania mające na celu zabezpieczenie danych abonentów przed dalszymi atakami, złożyła stosowne zawiadomienie do organu nadzoru zgodnie z RODO” zaraz po zauważeniu wycieku”. Zapewniła również, że „złoży zawiadomienie o podejrzeniu popełnienia przestępstwa do organów ścigania”.   „Abonenci, których dane były celem ataku są informowani o zaistniałym incydencie” – napisano. Spółka uspokaja, że „ dane abonentów spółki są bezpieczne”.   „Atakujący nie uzyskał dostępu do baz ani infrastruktury Virgin Mobile Polska, a jedynie do części danych udostępnianych przez pojedynczą aplikację” – dodano.",,
Greccy komuniści chcą wyjścia z UE. Protest w Atenach przeciw programowi oszczędności,Około 8 tysięcy członków i zwolenników Komunistycznej Partii Grecji (KKE) protestowało w piątek wieczorem w Atenach przeciwko polityce oszczędności i porozumieniu Aten z eurogrupą.  Lider KKE Dimitris Kucumpas zażądał wyjścia Grecji ze strefy euro i UE.,"Kucumpas zarzucił szefowi rządu, liderowi lewicowej Syrizy Aleksisowi Ciprasowi,  że nie mówi prawdy i w czerwcu Grecji zostanie narzucony nowy program drastycznych oszczędności.Policja poinformowała, że demonstracja komunistów przebiegła bez incydentów.W ubiegłym tygodniu nowy rząd Grecji osiągnął porozumienie z eurogrupą, na mocy którego Ateny uzyskały czas do końca czerwca na modyfikację programu naprawy finansów państwa. Jest to zarazem przedłużenie o cztery miesiące tzw. bailoutu, czyli pakietu pomocowego powiązanego z koniecznością przeprowadzenia reform.Porozumienie z kredytodawcami Grecji wywołało niezadowolenie nawet w łonie Syrizy. Skrajna lewica zarzuca rządowi, że wycofuje się ze składanych przed wyborami obietnic, w tym położenia kresu bardzo niepopularnemu programowi pomocowemu UE i MFW.",,
Ostatnie kuszenie Kwaśniewskiego?,"Szef SLD Leszek Miller przekonywał na sobotnim posiedzeniu Rady Krajowej SLD, że Sojusz jest nowoczesną, europejską alternatywą dla „marazmu rządów koalicji PO-PSL oraz smoleńskiego szaleństwa PiS”. Zachęcał też Aleksandra Kwaśniewskiego, by szedł z SLD, gdzie są jego prawdziwi przyjaciele. Rada ustaliła też ostateczną datę organizowanego od kilku miesięcy, wiosennego Kongresu Programowego Lewicy.","– Zbieramy się w trudnym dla Polski i Polaków momencie – rozpoczął swe sobotnie wystąpienie Miller. – Kryzys gospodarczy nie puka już do naszych drzwi, on już od dawna się zadomowił w naszych domach i w naszych rodzinach – mówił. Według lidera Sojuszu, bardzo wyraźnie pogarsza się sytuacja w Polsce – zwalania tempo rozwoju gospodarczego, rośnie bezrobocie: już blisko 2 miliony ludzi jest bez pracy. Wyraził pogląd, że mamy do czynienia z „abdykacją państwa z jegokonstytucyjnej roli i obowiązków”. – Państwo wycofuje się z odpowiedzialności za opiekę nad życiem i zdrowiem własnych obywateli, z dbania o edukację, wzrost gospodarczy, z zapewnienia równego startu: społecznego i zawodowego młodym Polakom. Państwo stało się statystą biernie przyglądającym się kryzysowi gospodarczemu, temu jak ludzie tracą zdrowie i pracę, jak dotykają ich wielkie dramaty życiowe – ocenił szef SLD.Wyraził przy tym wsparcie dla zainaugurowanej przed tygodniem przez szefaNSZZ „Solidarność” Piotra Dudę i wokalistę Pawła Kukiza „PlatformyOburzonych”. Zdaniem b. premiera, państwo polskie wymaga szybkiej naprawy, ale – jakzaznaczył – trzeba to zrobić z pomocą karki wyborczej. – Stan spraw wdzisiejszej Polsce wskazuje, że Donald Tusk ma już, z kim przegrać –społeczeństwo rzuciło rękawicę rządom PO i PSL. SLD podnosi tę rękawicę –stajemy do tego wyzwania – oświadczył Miller. – Polki i Polacy mają do wyboru: marazm rządów koalicji PO-PSL, smoleńskie szaleństwo PiS, albonowoczesną europejską alternatywę, jaką jest SLD – przekonywał. Miller apeluje do KwaśniewskiegoMiller nawiązał też do przyszłorocznych wyborów do Parlamentu Europejskiego. – Choć do tych wyborów jest jeszcze wiele miesięcy, rodzą się rozmaite inicjatywy w tym względzie: Aleksander Kwaśniewski siadając obok Janusza Palikota wybrał rolę jego politycznego ratownika i żyranta – uznał szef Sojuszu. –  Polska potrzebuje lewicy, socjaldemokracji, potrzebuje SLD  – przekonywał Miller. Jak mówił szef Sojuszu podczas posiedzenia Rady Krajowej SLD, Ruch Palikota to nie lewica, a formacja liberalna.  Zwrócił się z apelem do Kwaśniewskiego, który kilka tygodni temu poparłtworzony przez Janusza Palikota i Marka Siwca ruch Europa Plus. –  Aleksandrze, albo idziesz z nami i budujesz poważną alternatywę polityczną, albo pozostajesz z prawicą laicką i szaleństwem Janusza Palikota  – podkreślił szef SLD.  Były prezydent pod koniec stycznia zdecydował się wesprzeć tworzoną przez Janusza Palikota i Marka Siwca formację Europa Plus. Ta decyzja Kwaśniewskiego oburzyła polityków Sojuszu, którzy nie widzą możliwości współpracy z Palikotem. Chcieliby tworzyć wspólne listy z Kwaśniewskim, jednak bez udziału lidera RP.",,
A4 Autostradą Pamięci Żołnierzy Wyklętych? Aktywiści chcą zmiany nazwy,Przebiegająca na południu Polski autostrada A4 powinna nosić imię Pamięci Żołnierzy Wyklętych – uważają członkowie krakowskiej Fundacji Prudentia et Progressus. Właśnie rozpoczęła się zbiórka podpisów pod poparciem tej inicjatywy.,"„W ten sposób chcemy połączyć dwa krańce Polski symbolem pamięci o niezłomnych obrońcach naszej wolności i niepodległości. Najdłuższa, najstarsza i najbardziej uczęszczana trasa w Polsce, nosząca imię Żołnierzy Wyklętych będzie symbolicznym szlakiem pamięci i męstwa polskich patriotów. Tych, którzy do końca, niezłomnie, walczyli z najeźdźcami z wschodu i zachodu” – tłumaczą autorzy pomysłu na stronie internetowej Autostradapamieci.pl. Zmiana nazwy autostrady i poszczególnych zjazdów wymaga zgody ministerstwa infrastruktury oraz gmin przez, które przebiega trasa. Autorzy petycji po zebraniu tysiąca podpisów chcą wysłać apel do Generalnej Dyrekcji Dróg Krajowych i Autostrad oraz do prezydenta, rządu i parlamentarzystów.Autostrada A4 przebiega od Zgorzelca przy granicy z Niemcami przez Wrocław, Opole, Gliwice, Katowice, Kraków aż do Tarnowa i dalej przez Rzeszów do granicy z Ukrainą.",,
Strajk w Alitalii. Ponad 300 lotów odwołanych,"Ponad 300 lotów Alitalii zostało odwołanych w piątek, czyli w dniu całodobowego strajku tych włoskich linii pogrążonych w poważnym kryzysie finansowym. Związki zawodowe, które ogłosiły protest, domagają się rozwiązania tej sytuacji.","Udział w proteście, zorganizowanym przez pięć związków zawodowych, był masowy – podkreśliły media tuż przed zakończeniem akcji protestacyjnej.Do strajku załóg samolotów dołączyli pracownicy obsługi naziemnej, co spowodowało utrudnienia na części lotnisk. Włoski przewoźnik starał się ograniczyć skutki strajku, kumulując loty i zamieniając samoloty na większe.– Liczny udział w strajku powinien dać rządowi do myślenia – oświadczyła szefowa centrali związkowej Cisl Annamaria Furlan. Nie można trzymać tysięcy pracowników w „stanie zawieszenia” – podkreśliła.Dotychczasowe próby znalezienia inwestora gotowego ratować linie lotnicze nie powiodły się.Obecnie zadanie ich restrukturyzacji i poszukiwania ewentualnego nabywcy ma nadzwyczajny komisarz zarządzający firmą Giuseppe Leogrande.W przyszłym tygodniu mają odbyć się rozmowy związkowców ze stroną rządową na temat przyszłości Alitalii, przynoszącej codziennie ogromne straty.",,
Stan wojenny na Ukrainie. Poroszenko podpisał dekret,"Prezydent Petro Poroszenko wydał dekret wprowadzający na Ukrainie stan wojenny na okres 30 dni, nie dwa miesiące jak rekomendowała Rada Narodowego Bezpieczeństwa i Obrony. Dekret Poroszenki zatwierdził ukraiński parlament.","Stan wojenny obejmie tylko obwody przy granicy z Rosją i obszary nad Morzem Czarnym i Azowskim, powiedział przed głosowaniem Poroszenko. Mowa o obwodach: odeskim, mikołajowskim, chersońskim, zaporoskim, ługańskim, donieckim, sumskim, charkowskim, czernihowskim i winnickim.– Regulacje dotyczące stanu wojennego zostaną zastosowane tylko w przypadku rosyjskiej agresji lądowej i wkroczenia regularnych wojsk Federacji Rosyjskiej na terytorium Ukrainy poza granicami operacji (przeciwko prorosyjskim separatystom w Donbasie) na wschodzie kraju i Krymu – podkreślił szef państwa. Debata w parlamencie, którą zwołano w trybie pilnym, była bardzo burzliwa. Oponenci Poroszenki wskazywali, że stan wojenny ograniczy podstawowe prawa obywatelskie, na co nie ma zgody w związku z nadchodzącą kampanią przed wyborami prezydenckimi.– Stan wojenny nie doprowadzi do ograniczenia praw i swobód obywatelskich – zapewnił Poroszenko. Sekretarz Rady Bezpieczeństwa Narodowego i Obrony (RBNiO) Ołeksandr Turczynow tłumaczył, że dekret przewiduje m.in. możliwość ograniczenia praw i swobód obywatelskich. – Podkreślam, że tymczasowo mogą być ograniczane konstytucyjne prawa i swobody obywatelskie, ale prezydent nie zamierza korzystać z tej możliwości. Jeśli jednak dojdzie do nasilenia agresji, ten instrument powinien być dostępny – zaznaczył. Przeciwnicy Poroszenki obawiali się, że stan wojenny może być pretekstem do przełożenia zaplanowanych na przyszły rok wyborów prezydenckich. Szef państwa zapewnił, że wybory odbędą się w terminie. Poroszenko nie ogłosił jeszcze, czy będzie ubiegał się o reelekcję, jednak wszystko wskazuje na to, że ponownie weźmie udział w wyścigu o najwyższe stanowisko w państwie.W niedzielę dwa kutry oraz holownik marynarki wojennej Ukrainy, które płynęły z Odessy do ukraińskiego portu w Mariupolu nad Morzem Azowskim, zostały ostrzelane, a następnie zajęte w Cieśninie Kerczeńskiej przez rosyjskie siły specjalne. Władze Ukrainy nie mają oficjalnych informacji o tym, co dzieje się z 23 członkami załóg tych jednostek.Rosja oskarża ukraińskie jednostki o naruszenie granicy i wpłynięcie na rosyjskie wody terytorialne. Rosyjska Federalna Służba Bezpieczeństwa (FSB) potwierdziła w niedzielę wieczorem, że zatrzymała trzy okręty Ukrainy i że użyto wobec nich broni. Zajęte jednostki ukraińskie znajdują się w Kerczu, porcie na Krymie. Ukraina informowała o sześciu marynarzach rannych w wyniku rosyjskiego ostrzału; Rosja – o trzech.Prezydent Ukrainy zażądał w poniedziałek od Rosji natychmiastowego uwolnienia marynarzy z trzech ostrzelanych i zajętych okrętów oraz zwrotu jednostek Ukrainie. Poroszenko zaapelował o deeskalację sytuacji na Morzu Azowskim i na innych kierunkach i wezwał do jak najszybszej reakcji na jego apel.",,
„Nie musimy przekonywać Balcerowicza”,"– Profesor Balcerowicz jest autorytetem, ale nie jest nieomylny – powiedział premier Donald Tusk, mając na myśli sprzeciw szefa NBP w sprawie zmian w systemie emerytalnym. W przyszłym tygodniu rządową propozycją reformy systemu emerytalnego zajmie się Sejm. Premier wierzy w możliwość porozumienia z lewicą ws. OFE. Klub SLD ma przedstawić swoje stanowisko we wtorek.","– Zadaniem rządu nie jest przekonywanie prof. Leszka Balcerowicza – powiedział Tusk w Radiu Zet, zapytany, czemu wśród nie przekonanych do rządowych propozycjijest były wicepremier i minister finansów. Premier wierzy w przekonanie do swoich racji SLD. – Jeśli chodzi o lewicę, (...) wydaje mi się, że tam możliwość zbudowania porozumienia jest. Ja zresztą będę pytał bardzo otwarcie liderów lewicy, czy dla nich ważniejszy jest interes OFE, czy dla nich ważniejszy jest interes przede wszystkim stabilnie wypłacanych dzisiaj emerytur – powiedział premier.Dodał, że „jeśli mówimy o tym, że finanse publiczne w Polsce muszą być na bezpiecznym poziomie, to mówimy także o stabilnym wypłacaniu emerytur dzisiaj”. Jego zdaniem nie można pozwolić sobie na złamanie solidarności międzypokoleniowej.Przykład innych krajów– Jeśli my nie zapewnimy stabilności finansowej, to będziemy musieli, tak było w wielu krajach, które te swoje OFE wprowadziły, że trzeba radykalnie podwyższyć podatki, żeby to OFE utrzymać w przyszłości – argumentował premier. Tusk odniósł się też do propozycji PiS, zakładającej wolny wybór dla osób, wchodzących na rynek pracy. Według szefa rządu oznaczałoby to likwidację systemu. Prezes Rady Ministrów dodał też, że choć istota reformy sprzed 11 lat jest pozytywna, to „fakty są bezlitosne”. – Musielibyśmy pożyczyć kolejne 200 mld zł w ciągu 10 lat, żeby ten system OFE utrzymać. (...) Kiedy po 11 latach, a to jest kawał czasu, ocenimy, ile emerytury daje OFE, a ile ZUS, to okazuje się, że ZUS-owska jest bezpieczniejsza, też w tym sensie, że tzw. stopa zwrotu w przypadku ZUS-u jest trochę większa niż w przypadku OFE – mówił premier.O finansach OFEPodkreślił również, że OFE w ciągu 11 lat udowodniły, że bardzo skutecznie dbająo swoje interesy finansowe, „co samo w sobie nie jest grzechem”. – Ale kiedy porównamy te proporcje, czyli 3 mld zł czystego zysku i 11 mld zł kosztów, jakie OFE ponosi, ale wydając pieniądze na siebie, na swoje operacje, to uzyskujemy zyskowność blisko 30 proc. Nie ma takiego biznesu dzisiaj w Polsce, który by uzyskiwał taki poziom zyskowności –  dodał Tusk.Szef rządu mówił też, że zdziwiłby się, gdyby reformę OFE zawetował prezydent Bronisław Komorowski. Dodał, że nad propozycją zmian w OFE pracowało kilkudziesięciuekonomistów, a „zręby reformy” były konsultowane z dwiema firmami doradczymi.Rząd chce, by zmiany w OFE weszły w życie od 1 maja.",,
Przywódca Korei Płn. otrzymał list od Donalda Trumpa. Zastanowi się nad jego treścią,Przywódca Korei Północnej Kim Dzong Un otrzymał osobisty list od prezydenta USA Donalda Trumpa – poinformowała w niedzielę rano czasu lokalnego północnokoreańska agencja prasowa KCNA.,"Według KCNA Kim wyraził satysfakcję z doskonałej treści listu od amerykańskiego prezydenta i zapewnił, że poważnie zastanowi się nad jego zawartością.Północnokoreańska agencja nie podała żadnych szczegółów listu.Mimo dwóch spotkań na szczycie przywódców Korei Północnej i USA, stosunki między tymi krajami nadal są napięte.Drugi szczyt, który odbył się w lutym br. w Hanoi, nie przyniósł oczekiwanego porozumienia w kwestii denuklearyzacji ani ewentualnego złagodzenia międzynarodowych sankcji nałożonych na Pjongjang za jego zbrojenia. Dwustronne negocjacje nuklearne znalazły się w martwym punkcie.",,
10 lat w UE; emigranci przesłali do Polski 41 mld euro,"Spadek bezrobocia, wzrost płac i 41 miliardów euro kapitału. Tak gospodarka korzysta na Polakach za granicą. Wkrótce zaczniemy jednak tracić – prognozuje „Puls Biznesu”.","Gazeta powołując się na raport CEED Institute pisze, że Polska jest jednym z krajów najbardziej dotkniętych „euroemigracją”. W latach 2004-2012 liczba naszych obywateli mieszkających w krajach „starej Unii” wzrosła o milion dwieście tysięcy osób i wynosi milion osiemset tysięcy.  Paradoksalnie, zdaniem autorów raportu, dotychczas polska gospodarka na emigracji raczej zarabiała. – „Wystarczy pomyśleć, jak wyglądałby dziś nasz rynek pracy i jaki byłby poziom wynagrodzeń, gdyby te dwa miliony Polaków zostały w kraju” – mówi „Pulsowi Biznesu” Maciej Duszczyk z Uniwersytetu Warszawskiego, autor raportu CEED.   Cena emigracji   Ponadto emigracja oznacza napływ kapitału. Według szacunków NBP, przez 10 lat nasi pracownicy przesłali z zagranicy do kraju 41 miliardów euro.  Jednak korzyści Polski z emigracji będą stopniowo się zmniejszać, a rosnąc będą koszty na skutek starzenia się społeczeństwa. Będzie coraz bardziej brakować rąk do pracy, a pracownicy będą mieli na utrzymaniu coraz większą grupę emerytów.  CZYTAJ TAKŻE: wzrasta liczba emigrantów z Polski",,
Prof. Grabowska o decyzji SN: To nie był mądry pomysł. Dziwię się sędziom,"– Spraw pomiędzy władzą ustawodawczą a sądowniczą i władzą wykonawczą  nie załatwia się przy pomocy Kodeksu postępowania cywilnego, od tego jest konstytucja i ustawy – powiedziała w TVP Info prof. Genowefa Grabowska, prawnik, konstytucjonalistka z Wyższej Szkoły Menedżerskiej w Warszawie.","Sąd Najwyższy zawiesił w czwartek stosowanie części przepisów ustawy o SN w związku ze skierowaniem pięciu pytań do Trybunału Sprawiedliwości Unii Europejskiej, dotyczących zgodności ustawy z prawem europejskim. Rzecznik Sądu Najwyższego Michał Laskowski tłumaczył, że pytania dotyczą między innymi skrócenia kadencji sędziów w związku z przekroczeniem wieku emerytalnego.W ocenie prof. Genowefy Grabowskiej „Sąd Najwyższy nie może wchodzić w rolę ustawodawcy, nie może wstrzymywać funkcjonowania ustawy”, a odwołanie się do instytucji cywilnoprawnej w sporze pomiędzy organami państwa „to nie był mądry pomysł”.  – Dziwię się, że sędziowie SN wracają do instytucji, która już raz zawiodła, była bezskuteczna – powiedziała prof. Grabowska. – Myśmy to już przerabiali. Taką instytucją posłużono się, kiedy Trybunał Konstytucyjny skierował zabezpieczenie do Sejmu, kiedy usiłował sprawić, by polski Sejm nie wybierał nowych sędziów do TK – powiedziała. Tymczasem „tego typu zabezpieczenia są bezskuteczne w stosunku do organów państwa”.",,
Iran: Z łatwością odpowiemy na groźby USA ws. ropy,"Dowódca Pasdaranu gen. Mohammad Ali Dżafari oświadczył w środę, że jeśli prezydent USA zna możliwości tej irańskiej formacji, to powinien wiedzieć, że Iran z łatwością odpowie na groźby USA dotyczące eksportu irańskiej ropy.","Dżafari nie sprecyzował, na czym miałaby polegać ta odpowiedź, ale w przeszłości Iran groził m.in. zablokowaniem cieśniny Ormuz, łączącej Zatokę Perską z Morzem Arabskim. Irański generał pochwalił również prezydenta Iranu Hasana Rowhaniego za wypowiedziane przez niego w niedzielę słowa, że Stany Zjednoczone „powinny wiedzieć, że pokój z Iranem jest matką wszystkich pokojów, a wojna z Iranem to matka wszystkich wojen”. Według Dżafariego wypowiedź ta była „rewolucyjna”. Generał Dżafari swoje uwagi wygłosił w czasie uroczystości dostarczenia 10 samolotów Suchoj, które były zmodernizowane przez irańskich naukowców pracujących dla Pasdaranu.",,
Duże pieniądze płynęły z Wenezueli do bułgarskiego banku,"Transfery pieniężne o dużej wartości z Wenezueli napływały do Bułgarii, a część środków była przekazywana dalej; zidentyfikowano bank, przez który przechodziły pieniądze, oraz właściciela konta – podał bułgarski prokurator generalny Sotir Cacarow.","Na konferencji prasowej po spotkaniu premiera Bojko Borisowa z ambasadorem USA Erikiem Rubinem, szefem kontrwywiadu Dimityrem Georgiewem i Cacarowem, ten ostatni poinformował, że wykryto przelewy z wenezuelskiej państwowej spółki naftowej, a informację o transakcji bułgarskim służbom podał amerykański wywiad finansowy. Nie podano jednak, o jaką sumę chodzi. Według Cacarowa są to miliony.– Chodzi o nielegalny transfer. Nie pozwolimy, by bogactwa wenezuelskiego narodu były kradzione – stwierdził ambasador Rubin.Kilka dni temu o takim przelewie informował na Twitterze opozycyjny wenezuelski posel Carlos Paparoni. Bułgarski MSZ oświadczył, że nie ma informacji o takich transakcjach. Część pieniędzy z kont w Bułgarii była przekazywana dalej za granicę jako finansowanie wenezuelskiej federacji sportowej i na zakup żywności. Środki, które zostały w Bułgarii, są zablokowane – poinformował prokurator. – Bułgarski Bank Narodowy w pełni współpracuje ze służbami specjalnymi – dodał.– Ten przypadek dotyczy tylko jednego banku, lecz jesteśmy zobowiązani sprawdzić wszystkie, sprawdzane są również przelewy z Bułgarii – powiedział Cacarow i zapewnił, że informacja o wynikach kontroli banków zostanie opublikowana.Premier Borisow spotkał się również z gen. Wesley Clarkiem, dawnym dowódcą sił NATO w Europie, obecnie doradcą szwajcarskiej firmy zajmującej się zwalczaniem przemytu. Zwalczanie przemytu – jak poinformował Borisow – jest jednym z najważniejszych priorytetów jego rządu. Clarka zapoznano z działalnością powołanego niedawno międzyresortowego ośrodka zwalczania przemytu, który zdaniem Clarka gwarantuje „bardzo dobre wyniki Bułgarii w walce z przemytem”.Według premiera Borisowa w ostatnich dwóch latach Bułgarii udało się wstrzymać przemyt o wartości 3-4 mld lewów (1,5-2 mln euro) rocznie.",,
„Dyskusja wewnątrz obozu politycznego. Będą pewne korekty w rządzie”,"Jest wielu ministrów, którzy mogą się zastanawiać nad tym, jak będzie wyglądała ich polityczna przyszłość – podkreśla wiceszef MSWiA Paweł Szefernaker w rozmowie z „Super Expressem”.","Wiceminister pytany w „SE”, czego obywatele mogą się spodziewać po niedzielnych wyborach parlamentarnych i po stwierdzeniu prezesa PiS Jarosława Kaczyńskiego, że ostatnie cztery lata to było dopiero „ubijanie gruntu”, podkreślił: „PiS uzyskał mocną legitymację, bo przy tak wysokiej, historycznej frekwencji będziemy rządzić samodzielnie”. „Wprowadziliśmy nową jakość do polityki, bo wiele osób mówi, że jesteśmy wiarygodni. I tę wiarygodność chcemy utrzymać” – zapowiedział.Szefernaker pytany o zmiany w składzie rządu odpowiedział: „To jest dyskusja wewnątrz obozu politycznego na najbliższe dni. Mamy dobry, stabilny rząd, który realizuje strategię naszego środowiska politycznego. Działa skutecznie, dobrze, ale wiadomo, że ze względu chociażby na realizację programu pewne korekty będą. Ale o szczegółach jeszcze dzisiaj nie rozmawiamy"". „Nie wydaje mi się, żeby to były poważne zmiany” – zaznaczył.Na pytanie, czy środowisko Jarosława Gowina może spać spokojnie, zapewnił, że „każdy, kto jest uczciwy może spać spokojnie…”. Dopytywany, czy Gowin utrzyma stanowisko, czy też nie, odparł, że „to jest dyskusja kierownictwa PiS”. Przyznał, że nie wie, czemu akurat pada pytanie o wicepremiera Gowina.Na uwagę, czy pytanie powinno dotyczyć raczej szefa MS Zbigniewa Ziobry, Szefernaker powiedział: „bo jest wielu innych ministrów, którzy mogą też się zastanawiać nad tym, jak będzie wyglądała ich polityczna przyszłość”. „Przez ostatnie cztery lata wprowadzaliśmy zmiany i będziemy to robić. I muszą to robić ludzie skuteczni i trzeba się przyjrzeć, czy w tych sferach nie potrzeba jakichś zmian” – tłumaczył.",,
"Zmiana planu, szczęściarz kierowca. Dziennikarze nie żyją, a zagadek pełno","Kilka dni po zamordowaniu rosyjskich dziennikarzy w Republice Środkowoafrykańskiej wciąż pozostaje mnóstwo znaków zapytania. Ale czego oczekiwać, skoro w całym kraju nie ma nawet patologa gotowego zrobić sekcję zwłok.","Orhan Dżemal, Aleksandr Rastorgujew i Kiryłł Radczenko ryzykowali. I chyba doskonale sobie z tego zdawali sprawę. W  końcu nie raz nadstawiali głowy, pełniąc dziennikarską służbę. Tym bardziej zaskakuje, jak łatwo dali się wciągnąć w zabójczą pułapkę.  Na turystycznej wizie Cała trójka realizowała konkretne zadanie: to było dziennikarskie śledztwo na temat działalności biznesowej Jewgienija Prigożina (przyjaciela Putina) w Republice Środkowoafrykańskiej. Rzecz jasna, na plan pierwszy musieli wyjść najemnicy z Kompanii Wagnera – finansowanej i wykorzystywanej przez „kucharza Putina” chociażby w Syrii czy Sudanie. Misję dziennikarzy finansował Michaił Chodorkowski, a dokładniej finansowane przez niego Centrum Zarządzania Śledztwami (CUR) – specjalizujące się w badaniu korupcji w otoczeniu Putina. Dziennikarze nie uprzedzali o swojej wyprawie władz ani Rosji, ani RŚA. Bali się, że to im utrudni pracę, wszak tropili najemników Wagnera i ich poczynania w tym afrykańskim kraju. Na miejscu kontaktowali się tylko z pracownikiem misji pokojowej ONZ, niejakim Martinem. On im polecił kierowcę, z nim konsultowali dalsze kroki, w tym ustalali trasy przejazdów. Ale oficjalnie misja pokojowa ONZ nic nie wiedziała o przyjeździe Rosjan. Kierowcą okazał się Bienvenu Ndouvokama, już wcześniej pracujący dla białych.  Rosjanie polecieli do Afryki 27 lipca, mieli wizy turystyczne. Ostatni raz kontaktowali się ze swoją redakcją w Moskwie 29 lipca. Relacjonowali wtedy, że 28 lipca próbowali wejść na teren obiektu, gdzie stacjonują wagnerowcy, ale nie wpuszczono ich. Usłyszeli, że muszą mieć akredytacje od lokalnego ministerstwa obrony. Chodzi o pałac Berengo, dawną rezydencję dyktatora-kanibala Bokassy, leżącą 60 km od stolicy. Po nieudanej próbie z wejściem na teren rosyjskiej bazy, dziennikarze postanowili wyruszyć do Bambari, miasta leżącego 380 km na północny wschód od Bangi. Droga wiodła przez Sibut, główny ośrodek prefektury Kemo, około 200 km na północ od stolicy. Przed wybuchem wojny domowej miasto liczyło przeszło 20 tys. mieszkańców, dziś jest ich znacznie mniej. Przybyli ze stolicy goście mają do wyboru dwa kierunki dalszej podróży. Jedna droga wiedzie na północ, przez miasto Dekoa, aż do bastionu muzułmańskich rebeliantów w Kaga-Bandoro, stolicy prefektury Nana-Grebizi. Na wschód odchodzi zaś druga droga – do miasta Bambari, centrum prefektury Ouaka. W Sibut stacjonują rosyjscy „instruktorzy” - czyli najemnicy od Wagnera. Ale widuje się też ich w kolumnach wojsk rządowych w Bambari. Tutaj często dochodzi do starć z islamskimi rebeliantami. Dziennikarze ustalili wcześniej z redakcją w Moskwie, że z Sibut pojadą właśnie do Bambari. Tam mieli się spotkać ze swym kontaktem w RŚA, Martinem, dotychczas znanym im tylko telefonicznie. Martin miał im pomóc zrobić zdjęcia niedalekiej kopalni złota w Ndassima. To miasteczko leży 50 km na północ od Bambari. Tutaj znajduje się największe w kraju złoże złota. W 2010 roku koncesję na jego eksploatację na 25 lat kupiła kanadyjska spółka Axmin. W 2013 roku kopalnię zajęli jednak islamscy bojownicy z koalicji Seleka, zaś Axmin ewakuowała pracowników, a wydobycie wstrzymano. Rebelianci prymitywnymi sposobami próbują jednak wydobywać kruszec – ok. 15 kg miesięcznie. Dziennikarze podejrzewali, że Ndassima to jeden z obiektów, gdzie działają firmy Jewgienija Prigożina, przyjaciela Putina, pod osłoną najemników Kompanii Wagnera. Kierunek: północ 30 lipca dziennikarze dotarli do Sibut. Na drogowym posterunku wojskowi radzili im nie jechać dalej, bo było już ciemno. Ale ci ruszyli dalej. Ale nie na wschód, do Bambari i kopalni złota, a na północ, do Dekoa. Nie wiadomo, dlaczego zmienili trasę. Nie zdążyli o tym poinformować redakcji w Moskwie, bo w Republice Środkowoafrykańskiej, poza miastami telefonia komórkowa niemal nie działa. Celem wyprawy mogło być Kaga-Bandoro. Było już o tym mieście głośno w kontekście rosyjskim. W kwietniu lokalne media donosiły o incydencie: miejscowa ludność próbowała zablokować samolot Cessna z czterema rosyjskimi „ekspertami wojskowymi” na pokładzie. Rząd zapewniał wówczas, że Rosjanie byli tam w celu rokowań z miejscowymi rebeliantami. Ale jest inne, nieoficjalne, ale bardziej wiarygodne wytłumaczenie. W lutym francuski politolog Didier Francois mówił, że Rosjanie pojawili się w rejonie złóż minerałów na północnym wschodzie RŚA i zawierają porozumienia z lokalnymi ugrupowaniami, opozycyjnymi wobec rządu w Bangi. Zarówno Kaga-Bandoro, jak i Bambari leżą na terenie kontrolowanym przez formacje wchodzące wcześniej w skład muzułmańskiej koalicji Seleka. Na tych obszarach leżą złoża diamentów. W ciągu dnia droga do Dekoa jest bezpieczna. Stoją tam posterunki rządowej żandarmerii. Nie spotyka się  muzułmańskich bojowników – ich ziemie zaczynają się dalej na północ, dopiero w rejonie Kaga-Bandoro. W nocy jest już mniej bezpiecznie, ale mimo to trudno uwierzyć, że ktoś miałby zastawić tam zasadzkę i czekać, aż jakiś podróżujący w nią wpadnie. Rabusie mogą się zdarzyć, ale oni nie mordują. Tak mówią zachodni dziennikarze i eksperci, którzy tamtędy jeździli. Ciekawe, że już po zabójstwie dziennikarzy rzecznik rządu RŚA przekonywał, iż droga ta jest szalenie niebezpieczna, pełna rebeliantów i rabusiów. Pięć kilometrów za Sibut auto Rosjan zatrzymał patrol wojska. Żołnierze odradzali dalszą drogę z powodu późnej pory. Jak zeznał potem kierowca, dziennikarze zadzwonić wówczas do kogoś ze swoich rodaków w RŚA, by zasięgnąć rady, następnie powiedzieli wojskowym, że jest bezpiecznie, więc jadą dalej. Pomiędzy godz. 23.30 i północą (czasu lokalnego) wojskowi pozwolili im odjechać. Osiemnaście kilometrów dalej samochód wpadł w zasadzkę. I tu pojawia się jeszcze więcej znaków zapytania. Napastników było około dziesięciu, ofiar napaści cztery. Trzej Rosjanie zginęli, kierowca ocalał. Okoliczności? Nazajutrz mer pobliskiego Sibut, Henri Depele twierdził, że auto zostało ostrzelane z krzaków po obu stronach drogi, zaś trójka Rosjan zginęła od razu. Ale szybko pojawiła się inna wersja. Lokalny portal Corbeau news napisał, że auto zostało zatrzymane, a pasażerowie i kierowca musieli wysiąść. Napastnicy chcieli przeszukać kieszenie jednego z dziennikarzy, ten sprzeciwił się i w konsekwencji został zabity jako pierwszy. Potem następni. Portal wyraża przypuszczenie, że zabójcy „szukali innych rzeczy niż pieniądze”. Podobną wersję przedstawił inny portal, Palmares Centrafrique, powołując się na niesprecyzowane źródła. „Według naszych źródeł zostali oni porwani, przesłuchani, a potem zabici” - podał portal. 2 sierpnia rzecznik rządu RŚA powiedział rosyjskim mediom, że dziennikarzy zatrzymała grupa około dziesięciu ludzi – mieli turbany i rozmawiali po arabsku. Zażądali oddania auta. Gdy jeden z Rosjan zaprotestował, otworzyli ogień, zabijając go na miejscu. Dwaj pozostali zmarli od ran.  Winnych już wskazanoWyraźnie widać, że władze i Moskwa będą chciały zrzucić winę na muzułmańskich rebeliantów. Wskazuje się już nawet konkretnych winnych: Rosjanie mieli zostać pojmani przez członków formacji Nourredine'a Adama, która kontroluje okolice miasta Dekoa. Jednak grupa ta - jak przekazał francuski dziennik „Le Monde” - zaprzeczyła i oświadczyła, że jej bojowników nie ma w tym rejonie. Warto też zauważyć, że kierowca zeznał podobno, iż przed wyjazdem na północ dziennikarze nawiązali kontakty z pewnymi dowódcami partyzantki muzułmańskiej. Przed podróżą do Kaga-Bandoro dziennikarze mieli też zasięgnąć rady swych rodaków, żołnierzy rosyjskich w Bangi. Wygląda to jednak nieprawdopodobnie, jeśli wziąć pod uwagę fakt, że przybysze de facto kryli się przed oficjalnymi władzami. Można jednak spodziewać się, że zarówno rząd w Bangi, jak i oficjalne czynniki w Moskwie będą chciały jak najszybciej zamknąć sprawę, winę zrzucając na muzułmańskich bojowników i motyw rabunkowy. Ambasada Rosji w RŚA za priorytetową wersję zabójstwa uznaje właśnie napad rabunkowy. Rosyjski portal RBK podał zaś, że na miejscu zabójstwa nie znaleziono ani pieniędzy, ani sprzętu. Dziennikarze mieli ze sobą 8,5 tys. dolarów gotówką i kosztowne kamery. Tyle że zwykli rabusie nie zabijaliby ofiar – władza prędzej będzie ścigała zabójców, niż złodziei. Z kolei islamiści prędzej wzięliby Rosjan jako zakładników, żeby dostać okup.Jeśli już jednak przyjąć, że to byli muzułmańscy rebelianci, to należy zapytać o motyw. I taki może się znaleźć. Dziennikarze chcieli prawdopodobnie zdobyć materiał o powiązaniach najemników Wagnera z antyrządowymi ugrupowaniami. Od dłuższego czasu mówi się – choć brak dowodów – o tajnych rokowaniach Rosjan z muzułmańskimi rebeliantami w sprawie uzyskania przez tych pierwszych dostępu do złóż złota czy diamentów. Ujawnienie takich kontaktów skompromitowałoby Moskwę, która oficjalnie popiera rząd w Bangi. Knowania z antyrządowymi siłami przeczą oficjalnym deklaracjom o celach Rosji w RŚA (m.in. „przywrócenie władzy państwowej na całym terytorium kraju”). Dlatego należy brać poważnie pod uwagę wersję, że dziennikarze padli ofiarą intrygi wagnerowców: polecony kierowca wprowadził ich w zasadzkę, a egzekucji dokonali jacyś miejscowi na zlecenie Rosjan.",,
W nowym budżecie UE na innowacyjne inwestycje Polsce przypadnie ok. 60 mld zł,"W budżecie unijnym po 2021 r. na innowacyjne inwestycje Polsce przypadnie ok. 60 mld zł – powiedziała minister funduszy i polityki regionalnej Małgorzata Jarosińska-Jedynak. Dodała, że szykuje się ostra walka o pieniądze na transformację energetyczną.","PAP: Przejęła pani po ministrze Jerzym Kwiecińskim negocjacje ws. unijnego budżetu na politykę spójności. Na jakim etapie są te rozmowy i kiedy będziemy wiedzieli, ile Polska dostanie pieniędzy m.in na realizację polityki inwestycyjnej w latach 2001-2027?   Małgorzata Jarosińska-Jedynak: Negocjacje trwają. Na stole cały czas jest propozycja Komisji Europejskiej, zgodnie z którą Polsce przypada na politykę spójności 64,4 mld euro. Uważamy jednak, że zaproponowane cięcia w następnym budżecie są nie do przyjęcia. Dlatego przekonujemy naszych partnerów w UE, szczególnie płatników netto, że polityka spójności to nie jest obciążająca ich budżety składka na biedniejsze kraje, a największy wspólnotowy instrument inwestycyjny, przynoszący korzyści wszystkim, bez wyjątku, krajom członkowskim.  Będziemy walczyć o utrzymanie silnej pozycji tej polityki w następnej perspektywie finansowej UE. Prawdopodobnie ostateczne decyzje finansowe zapadną dopiero pod koniec przyszłego roku, czyli już za niemieckiej prezydencji w Radzie Unii Europejskiej. Obecnie funkcję tę sprawuje Finlandia, której propozycje dalszych cięć w kolejnym budżecie nie przybliżają nas do kompromisu. Kwota wspomniana na wstępnie nie musi być ostateczna.  KE skorygowała prognozy dotyczące wzrostu PKB i zaproponowała zmianę tzw. lat referencyjnych służących do wyliczeń alokacji. Jeśli korekty te zostaną zaakceptowane przez państwa członkowskie, to z naszych wyliczeń wynika, że alokacja dla Polski na politykę spójności może być wyższa o ok. 1 mld euro. Ale obok negocjacji finansowych, nad którymi czuwa minister Konrad Szymański, nie mniej ważne są nasze rozmowy z Komisją na temat zasad i dziedzin, które będą objęte unijnym dofinansowaniem. Już teraz możemy powiedzieć, że po 2021 r. na inwestycje w innowacyjne rozwiązania będziemy mogli przeznaczyć w sumie ok. 60 mld zł. Bazą do tych wyliczeń jest kwota zaproponowana przez KE w maju ubiegłego roku, a jak wspomniałam, zakładamy, że to nie będzie kwota ostateczna.   Co prawda, na tym etapie nie można jeszcze przesądzić, jaki będzie podział tych środków między poziom krajowy i regionalny, ale wiadomo, że podstawową zasadą, jaka będzie przyświecać przyszłemu programowi krajowemu wspierającemu innowacyjność będzie przede wszystkim dopasowanie tego programu do potrzeb przedsiębiorców.   Zakładamy, że wsparcie otrzymają zarówno tzw. czempiony, czyli firmy szybko rozwijające się, o najwyższym potencjale, jak też przedsiębiorstwa na początkowym etapie rozwoju, bez doświadczenia w B+R. Chcemy dawać firmom narzędzia, aby mogły konkurować na europejskim i globalnym rynku.   Głównymi obszarami, w które chcemy inwestować będą prace badawczo-rozwojowe realizowane przez firmy samodzielnie lub we współpracy z jednostkami naukowymi czy instytutami badawczymi. Podobnie jak w obecnej perspektywie wsparcie przedsiębiorców będzie koncentrowało się wokół takich zagadnień jak: gospodarka o obiegu zamkniętym, kwestie cyfryzacji i robotyzacji, czy też obszar związany z poszukiwaniem rozwiązań ekologicznych wspierających niskoemisyjność. Czy Ministerstwo Funduszy i Polityki Regionalnej ma plan, który pozwoli Polsce zneutralizować efekty spowolnienia gospodarczego w Europie?   M.J-J.: Choć spowolnienie gospodarcze obserwowane za naszymi granicami zaczyna pukać także do naszych drzwi, Polska nadal bardzo dobrze wypada w rankingach i prognozach. Np. według Międzynarodowego Funduszu Walutowego nasz wzrost PKB w 2020 ma wynieść 3,1 proc., znacząco przewyższając średnią unijną szacowaną na 1,8 proc. Prognozy Komisji Europejskiej są jeszcze lepsze: wskazują, że wzrost naszego PKB wyniesie w przyszłym roku ok. 3,3 proc.  Żeby utrzymać wysoką dynamikę wzrostu MFiPR przygotowuje też pewne rozwiązania systemowe. Jednym z nich jest Narodowy Plan Inwestycyjny, czyli taka mapa drogowa najważniejszych inwestycji, które będą realizowane w takiej kolejności, by jak najskuteczniej wspomóc rozwój gospodarczy, racjonalnie wydatkując środki budżetowe, unijne oraz pochodzące z innych źródeł.   Plan będzie przygotowywany we współpracy z innymi resortami. Znajdą się w nim m.in. przedsięwzięcia kolejowe, drogowe, portowe, infrastrukturalne w ochronie środowiska czy energetyce. Nowym instrumentem wspomagającym zrównoważony rozwój ma być też program wsparcia dedykowany dla małych miast, które tracą swoje funkcje społeczno-gospodarcze. Obecnie mamy takie rozwiązania programowe dla miast średnich, dla Śląska oraz dla Bieszczad. Z prognoz ekonomistów wynika, że w przyszłym roku należy spodziewać się wzrostu inflacji, wyhamowania wzrostu konsumpcji i inwestycji.   M.J-J.: To prawda, że na przełomie unijnych perspektyw finansowych może być widoczne spowolnienie w inwestycjach ze względu na to, że pieniądze z obecnego budżetu unijnego będą się kończyć, a perspektywa na lata 2021-2027 - jak wskazują doświadczenia z poprzednich lat - może się zacząć z lekkim opóźnieniem. Staramy się to zminimalizować, już dziś pracujemy nad szeregiem dokumentów, które będą potrzebne, żeby wejść w nową perspektywę jak najwcześniej.   Jesteśmy już na końcowym etapie przygotowania założeń Umowy Partnerstwa, czyli kluczowego dokumentu, który jest niezbędny do wdrożenia unijnych programów. Przygotowanie finalnej wersji i negocjacje naszych dokumentów programowych będziemy prowadzić równolegle do rozmów nt. wysokości funduszy na nową perspektywę i zasad ich wdrażania. Chodzi o to, by po zatwierdzeniu budżetu jak najszybciej uruchomić programy.  Wydaje się, że istotnym motorem wzrostu gospodarczego, nawet jeśli wzrost konsumpcji nieco spowolni, pozostanie eksport. Już w 2018 roku wartość eksportu przekroczyła 230 mld euro, a w branżach, takich jak np. meblarska, tytoniowa czy gier wideo, jesteśmy w światowej czołówce. W trzecim kwartale 2019 r. eksport odpowiadał za blisko 1 punkt procentowy dodatniego wkładu do PKB, mimo niekorzystnej sytuacji w otoczeniu zewnętrznym polskiej gospodarki. Jego dodatnia wartość oznacza, że nasza gospodarka nie jest aż tak wrażliwa na gorszą sytuację gospodarczą u naszych sąsiadów. Na ile budżet UE jest istotny dla naszego wzrostu gospodarczego? Czy zmierzamy do tego, by inne środki i fundusze zastąpiły pieniądze z unijnej polityki spójności?   M.J-J.: Nie, ale chcemy, by w sposób istotny uzupełniały one środki na politykę spójności. Mówimy o takich programach, jak Horyzont Europa (obecnie Horyzont 2020), czyli środki dla przedsiębiorców na prace badawczo-rozwojowe, program InvestEU (obecnie Plan Junckera) czy program „Łącząc Europę” (Connecting Europe Facility - CEF), który będzie kontynuowany w nowej perspektywie. Będziemy starali się również pozyskiwać środki z nowych programów takich jak Military Mobility - na rozwój sektora obronnego i infrastruktury związanej z bezpieczeństwem czy program Just Transional Fund na wsparcie regionów węglowych i realizację celów klimatycznych.  A co ze wsparciem naszych inwestycji związanych z infrastrukturą gazową? Kilka miesięcy temu Komisja Europejska przyznała Polsce dofinansowanie na rozbudowę gazoportu w Świnoujściu, ale np. Europejski Bank Inwestycyjny, który finansuje Plan Junckera, zapowiedział, że nie będzie udzielał kredytów na przedsięwzięcia związane z paliwami kopalnymi.  M.J-J.: To prawda, że gaz jako paliwo kopalne jest na cenzurowanym, ale z rozporządzenia dotyczącego Programu InvestEU wynika, że inwestycje niezwiązane bezpośrednio z wydobyciem można będzie finansować. W ramach Planu Junckera, w który zaangażowany jest EBI, nie mamy projektów gazowych. Poza tym Plan Junckera jest już w fazie wygaszania, natomiast jego następca, czyli InvestEU, będzie funkcjonował na bazie nowych przepisów. I w tym programie będzie możliwość finansowania w pewnym zakresie także projektów gazowych. To jest kwestia pewnych uwarunkowań, negocjacji. Jak pani, jako nowy szef Ministerstwa Funduszy i Polityki Regionalnej, ocenia dążenia KE do osiągnięcia neutralności klimatycznej w całej Unii Europejskiej do 2050 r.?  M.J-J.: Nasz resort patrzy na neutralność klimatyczną pod kątem możliwości uzyskania funduszy na ten cel. A dzisiaj nie wiadomo, w jaki sposób osiągnięcie neutralności ma być realizowane, za jakie pieniądze. To na pewno będzie wymagało wielu kosztowych inwestycji w alternatywne źródła energii, przekwalifikowanie i znalezienie pracy dla osób, które będą odchodzić z sektora węglowego. Co prawda, trwają obecnie rozmowy na temat budżetu Funduszu Sprawiedliwej Transformacji, z którego mają być finansowane cele klimatyczne, ale propozycje, które się pojawiają, nie zaspokajają potrzeb wszystkich krajów.  Czy Polska gotowa jest na pewne kompromisy w kwestii neutralności klimatycznej, czy raczej szykuje się walka?  M.J-J.: Myślę, że rozmowy w tym obszarze będą trudne i żmudne, bo Polska jest jednym z tych krajów, które mają najwięcej do zrobienia w tej dziedzinie i potrzebuje na transformację energetyczną i inwestycje prowadzące do neutralności klimatycznej, znacznie więcej pieniędzy niż większość państw członkowskich.",,
„Czy Ukraina będzie w NATO? Mam wątpliwości”,"– Ukraina może być stowarzyszona, może – tak jak powiedziano dzisiaj – nie być w NATO, ale być z nami. NATO w agresywne sytuacje nie będzie wchodziło bezpośrednio, bo to może spowodować trzecią wojnę światową – mówił w programie „Minęła dwudziesta” Marek Jakubiak z Kukiz’15. Dariusz Klimczak z PSL stwierdził, że  szczyt w Warszawie jest efektem działań rosyjskich, tego co się dzieje we wschodniej Ukrainie. – To się łączy z tematem rozszerzania NATO – mówił.",,,
"Legutko: nie od wczoraj wiemy, że prawda nie broni się sama","– Myślę, że nikt nie jest odporny na pokusy jedynej słusznej opowieści o społeczeństwie i polityce, ale media prawicowe na pewne wady są bardziej odporne. Media te mają moralną wyższość nad lewicowymi, bo nie domagają się likwidacji drugiej strony. Mogą one np. nie znosić organicznie „Gazety Wyborczej” lub Platformy Obywatelskiej, ale nie domagają się ich likwidacji – stwierdził w „Do Rzeczy” prof. Ryszard Legutko, oceniając rynek medialny w Polsce.","W opinii profesora „tamci natomiast chcą prawicę całkowicie wyeliminować ze społeczeństwa, co na szczęście w Polsce im się nie udało, ale udało się to na Zachodzie. – Polska jest krajem wyjątkowym, bo u nas ciągle występuje w mediach oraz przestrzeni publicznej prawica i lewica. U nas może funkcjonować „Newsweek” i „Do Rzeczy”, telewizja Republika i TVN, a odbiorca faktycznie ma spośród czego wybierać – powiedział Legutko.Zdaniem europarlamentarzysty Prawa i Sprawiedliwości „dzisiejsza Polska nie jest przestrzenią tłamszenia wolności słowa, ale właśnie pluralizmu światopoglądów”. „Prawda nie broni się sama”Jako przykład nierzetelnego dziennikarstwa profesor Legutko przywołuje postawę Anne Apllebaum, żony Radosława Sikorskiego.– Mamy oto Anne Apllebaum, która uderza wściekle w rząd Prawa i Sprawiedliwości, choć jest drastycznie uwikłana w konflikt interesów, jako że jej mąż jest czynną stroną polskiego konfliktu. Jej bezwzględnym obowiązkiem powinno być zachowanie milczenia. Jeśli tego nie robi, lecz jedynie nasila swoja agresję i nikt ze środowiska zachodnich mediów nie zwraca jej uwagi na niegodne zachowanie, to znaczy, że środowiska te uległy głębokiej demoralizacji – powiedział.Po czym dodał: – Nie od wczoraj wiemy, że prawda nie broni się sama. Z kłamstwem w przestrzeni publicznej nie da się rozprawić raz na zawsze.",,
Pełnomocnik sędziów: Złożę zawiadomienie o popełnieniu przez Emilię S. szeregu przestępstw,"W najbliższym czasie złożę do Prokuratury Krajowej zawiadomienie o popełnieniu m.in. przez Emilię S. szeregu przestępstw przeciwko wymiarowi sprawiedliwości – zapowiedział we wtorek pełnomocnik sędziów, którzy według publikacji medialnych mieli brać udział w tzw. aferze hejterskiej.","– W najbliższym czasie złożę do Prokuratury Krajowej zawiadomienie o popełnienie przez panią Emilię S., jak również i szereg ustalonych i nieustalonych dotychczas osób, przestępstw z art. 235 kk, 236 p. 1 kk, 276 i 239 p. 1 kk. (...) Są to przestępstwa przeciwko wymiarowi sprawiedliwości, przestępstwa godzące w rzetelność postepowań, które są prowadzone – powiedział we wtorek na briefingu adwokat Bartosz Lewandowski.Briefing miał związek z tzw. aferą hejterską, czyli akcją dyskredytowania sędziów, opisaną w ostatnim czasie przez Onet. Według doniesień portalu były wiceminister sprawiedliwości Łukasz Piebiak utrzymywał w mediach społecznościowych kontakt z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Iustitii prof. Krystiana Markiewicza. Miało się to odbywać za wiedzą wiceministra. Po tych doniesieniach Piebiak podał się do dymisji.Jeden z mających współpracować z Emilią sędziów Arkadiusz Cichocki złożył w prokuraturze zawiadomienie o nękaniu przez tę kobietę. Kobieta poinformowała portal Onet, że część jej poufnej korespondencji zniknęła po tym, jak prokuratura w marcu tego roku zabezpieczyła jej telefony, laptop i komputer. Lewandowski odniósł się również do informacji o tym, że pełnomocnicy Emilii S. są w posiadaniu zapisów konwersacji na komunikatorach WhatsApp oraz Signal.– Według najlepszej wiedzy jaką uzyskaliśmy od informatyków, program Signal nie ma możliwości zapisywania backupów na chmurach. Jakkolwiek w przypadku WhatsAppa jest taka możliwość – dodał.Prokuratura Regionalna w Katowicach w wydanym we wtorek oświadczeniu poinformowała, że nieprawdą jest, jakoby w toku postępowania przygotowawczego dotyczącego stalkingu sędziego przy wykorzystaniu komunikatorów internetowych zaginęły jakiekolwiek dowody. „Prokuratura zabezpieczyła od podejrzewanej laptopa, tablet, dwa telefony komórkowe i dwie karty pamięci USB i mikro SD. Podejrzewana odmówiła ujawnienia haseł i loginów do swoich urządzeń. Z treści sprawozdania z 2 sierpnia br. wynika, że urządzenia mają różne zabezpieczenia. Ani biegli, ani prokuratura nie przejęła także kontroli nad »chmurą«, która pozostaje w dyspozycji podejrzewanej” – napisano.„Postępowanie dotyczy uporczywego nękania sędziego, które według zawiadamiającego wzbudziło u niego poczucie zagrożenia, naruszyło jego prywatność poprzez upublicznienie osobistych zdjęć, a także doprowadziło do bezpośredniego spotkania z nim wbrew woli pokrzywdzonego. Chodzi o przestępstwo stalkingu przewidziane w art. 190a par. 1 Kodeksu karnego. Osoby powielające nieprawdziwe informacje dotyczące ww. postępowania muszą liczyć się z możliwością poniesienia odpowiedzialności prawnej” – dodali prokuratorzy.",,
Nowela ustawy o IPN w części dot. zbrodni ukraińskich niezgodna z konstytucją. Przepisy zaskarżył prezydent,"Przepisy nowelizacji ustawy o Instytucie Pamięci Narodowej w części dotyczącej zbrodni ukraińskich nacjonalistów są niezgodne z konstytucją – orzekł Trybunał Konstytucyjny. Przepisy zaskarżył prezydent Andrzej Duda. Wskazał, że pojęcia „ukraińscy nacjonaliści” i „Małopolska Wschodnia” są nieprecyzyjne.","Sprawa dotyczyła nowelizacji ustawy o IPN, która wprowadzała karę grzywny lub pozbawienia wolności do lat trzech za przypisywanie Polakom odpowiedzialności m.in. za ludobójstwo popełnione na Żydach w czasie wojny. Ostatecznie sankcje te zostały w czerwcu uchylone kolejną nowelizacją przez rząd i parlament przy akceptacji prezydenta.  W ustawie pozostały jednak przepisy dotyczące m.in. zbrodni ukraińskich nacjonalistów, które w połączeniu z art. 55 ustawy o IPN mają umożliwić wszczynanie postępowań karnych wobec tych osób, które zaprzeczają np. zbrodni wołyńsko-galicyjskiej, dokonanej na Polakach przez Ukraińską Powstańczą Armię w okresie II wojny światowej. Zgodnie z art. 55 ustawy o IPN negacja tego rodzaju zbrodni zagrożona jest karą grzywny lub pozbawienia wolności do lat trzech.  Zgodnie z ustawą o IPN zbrodniami ukraińskich nacjonalistów (również tych ukraińskich formacji, które kolaborowały z III Rzeszą Niemiecką) są „czyny popełnione przez ukraińskich nacjonalistów w latach 1925-50, polegające na stosowaniu przemocy, terroru lub innych form naruszania praw człowieka wobec jednostek lub grup ludności”. Przepisy także głoszą, że taką zbrodnią było m.in. ludobójstwo na obywatelach II RP na Wołyniu i w Małopolsce Wschodniej.",,
Jak działał „wydział nienawiści” Brejzy. Szokujące zeznania nt. procederu niszczenia w sieci,"– Od początku jak pracowałam w urzędzie poseł Brejza przychodził raz w tygodniu. Na tzw. naradach wskazywał osoby, które należy atakować w Internecie – to tylko jedno z zeznań w śledztwie fakturowym, do których dotarł portal tvp.info. Dotychczas w śledztwie postawiono 181 zarzutów. Z zeznań wyłania się obraz całej machiny promocji Brejzów oraz nienawistnych komentarzy, grafik i filmików szkalujących politycznych konkurentów Platformy Obywatelskiej.","– Przy fakturach płaconych przelewem schemat był taki, że po przelaniu pieniędzy przedsiębiorca przychodził do mego biura, przychodziła też pani W. ze swoim zeszytem i ona obliczała jaką ma zostawić kwotę. [...] za tę kwotę opłacała osoby, które komentowały wpisy w Internecie. Były to wpisy szkalujące osoby wskazane przez posła Brejzę i prezydenta Ryszarda Brejzę. Osobom wystawiającym komentarze w Internecie płaciła pani W. […] mogę się domyślać, że były to kwoty rzędu 500 zł na miesiąc – zeznała jedna z osób przesłuchiwanych w śledztwie dotyczącym tzw. afery fakturowej. Prokuratura Okręgowa w Gdańsku prowadzi śledztwo w sprawie nieprawidłowości w Urzędzie Miasta w Inowrocławiu. Sprawa rozpoczęła się w październiku 2017 r. od kontroli CBA, podczas której ujawniono, ze ratusz księgował i realizował płatności za faktury wystawiane przez fałszywe podmioty gospodarcze, bądź podmioty, które nie świadczyły żadnych usług na rzecz miasta.  Fałszywe faktury trafiały do Wydziału Kultury, Promocji i Komunikacji Społecznej, tam były akceptowane przez pracowników, pieniądze były wypłacane z kasy w gotówce, bądź przelewami na konta podstawionych podmiotów. Dotychczas w śledztwie postawiono 181 zarzutów (w tym oszustwa, poświadczenia nieprawdy w dokumentach, posługiwania się fałszywymi dokumentami i przekroczenia uprawnień), usłyszało je 16 osób, w tym czterech byłych pracowników Urzędu Miasta Inowrocławia. Aktualne udokumentowana kwota wyłudzeń środków publicznych przekracza 250 tys. zł. Jest bardzo prawdopodobne, że ta kwota znacząco wzrośnie.   „Przychodził pan poseł Brejza i mówił…” – Jak wyglądało ręczne sterowanie hejtem w sieci Część faktur w Wydziale dotyczyła zakupu sprzętu teleinformatycznego, który rzeczywiście był dostarczony, jednak nie był wykorzystywany na potrzeby samorządu. Służył do realizacji działalności politycznej prezydenta Inowrocławia Ryszarda Brejzy i jego syna Krzysztofa Brejzy – posła na Sejm wybranego z list Platformy Obywatelskiej. Jak wynika z dotychczasowych ustaleń śledczych, poseł Brejza był też faktycznym użytkownikiem części sprzętu komputerowego i oprogramowania zakupionego na potrzeby urzędu. Sprawa, według ustaleń śledczych, zaczęła się w 2014 r., kiedy to Ryszard Brejza wygrał wybory na prezydenta Inowrocławia, w drugiej turze uzyskując minimalną przewagę nad swoim konkurentem Marcinem Wrońskim – niecałe 400 głosów.  Wówczas poseł Krzysztof Brejza zaczął sugerować swemu ojcu, że trzeba dokonać zmian w strukturze Urzędu Miasta. Zamiast dotychczasowego Wydziału Kultury i Promocji powołano Wydział Kultury, Promocji i Komunikacji Społecznej, podległy inaczej niż dotychczas – bezpośrednio prezydentowi miasta Ryszardowi Brejzie.  W śledztwie zgromadzono materiał wskazujący, że Krzysztof Brejza był głównym pomysłodawcą i inicjatorem powstania wydziału oraz miał decydujący wpływ na wybór zatrudnionych osób i ustawianie konkursów, w wyniku których te osoby zatrudniano.  Naczelnikiem wydziału została Agnieszka Ch. Ponadto zatrudniono m.in. trzech współpracowników biura poselskiego Krzysztofa Brejzy oraz fotografa. Tak zorganizowany Wydział Kultury, Promocji i Komunikacji Społecznej służył prezydentowi Ryszardowi Brejzie i Krzysztofowi Brejzie do prowadzenia szeroko zakrojonych działań natury politycznej i propagandowej, a także do zdobywania funduszy finansujących kampanię wyborczą oraz działalność partyjną Platformy Obywatelskiej, której Krzysztof Brejza jest przewodniczącym w Inowrocławiu. Wyprowadzanie funduszy na kampanię wyborczą i działalność polityczną – według osoby zaangażowanej w proceder – wyglądał w następujący sposób: „Rekomendowana firma wystawiała fakturę za usługę, rozliczeniem zajmowała się W. (referent w wydziale), pieniądze z tej faktury przedsiębiorca albo przynosił do urzędu, albo rozliczał się bezpośrednio z Panią W., albo prawdopodobnie z kimś z pracowników posła Brejzy. Rekomendacja firmy była od posła Brejzy, albo od Marcina K.” (współpracownik Krzysztof Brejzy, były dziennikarz „Gazety Wyborczej”). „Na przykład Przemysław R. wystawił fakturę za usługę, która nie została wykonana, Magdalena D. natomiast przeszacowała fakturę za kolportaż”. Z zeznań, do których dotarł portal tvp.info wyłania się obraz wykorzystywania pieniędzy z fikcyjnych faktur na „społeczną” zbiórkę podpisów, która była elementem wojny z wojewodą. „Pieniądze z faktur były przeznaczane na dodruk ulotek i plakatów wyborczych posła Brejzy. Były też banery, grafiki i gadżety wyborcze. [...] na imprezy integracyjne partyjne [...] na sfinansowanie osób, które zbierały podpisy mieszkańców, aby nie zmieniano nazwy ulicy Alejnika w lnowrocławiu. Te osoby oficjalnie chodziły społecznie. To miał być ze strony prezydenta taki element bitewki z wojewodą”.",,
Morawiecki w FoxNews: Polska chce być solidnym sojusznikiem USA,"Polska chce „być solidnym sojusznikiem USA, członkiem NATO”, a polscy i amerykańscy żołnierze „muszą być razem” - powiedział wicepremier, minister finansów i rozwoju Mateusz Morawiecki w wywiadzie dla telewizji FoxNews. Udzielił go podczas swojej niedawnej wizyty w Nowym Jorku.","Zapytany o zbliżające się rosyjsko-białoruskie manewry Zapad-2017 wicepremier stwierdził, że stanowią one „poważne zagrożenie”. – Rosja jest agresywna, zaatakowała Ukrainę, tak jak zaatakowała wiele krajów przez ostatnich 400 lat –  tłumaczył powody tych obaw.– Nasz prezydent Lech Kaczyński w 2008 roku otwarcie mówił o rosyjskiej agresji na Gruzję. Niewiele osób wtedy wierzyło, że może mieć rację. Powiedział: Ukraina będzie następna. I tak było. Dlatego nie będę bagatelizował tego, co będzie się tam podczas manewrów działo – podkreślił Morawiecki.Wicepremier odniósł się również do lipcowej wizyty w Polsce prezydenta USA Donalda Trumpa. – Prezydent Trump wystarczająco wyraźnie zagwarantował art. 5 – zaznaczył. Bliska współpraca polsko-amerykańskaZapewnił też, że Polska i USA utrzymują bliską współpracę wojskową oraz w sektorze energetycznym, tak jak w gospodarce w ogóle.Wicepremier pozytywnie ocenił też niedawne rozszerzenie sankcji wobec Rosji. – Według mnie Rosja może wykonać krok w tył jedynie, jeśli będzie odczuwać silną presję – oświadczył.– Jest też kwestia Nord Stream 2. Chcemy być hubem amerykańskiego gazu w Europie – dodał w studiu FoxNews. Odnosił się tym do budowy gazociągu z Rosji do Niemiec z pominięciem Polski oraz nadziei na przeciwwagę dla tej inwestycji w postaci importu surowca z USA. Zapytany o politykę migracyjną rządu wicepremier podkreślił, że Polska „przyjęła już kilkaset tysięcy uchodźców albo i więcej”. – Przy naszej granicy, w Ukrainie, trwa wojna. 1,5 mln Ukraińców przybyło do Polski. Niektórzy z nich oczywiście są migrującymi pracownikami. Biorąc pod uwagę to, że 10 albo i 20 proc. obszaru Ukrainy jest objęte wojną, ok. 20 proc. osób, które przybyły do nas, jest uchodźcami – dodał wicepremier.",,
Amerykański politolog: Rosją rządzą oligarchowie i FSB,"– Teraz Rosją rządzą oligarchowie i FSB; Władimir Putin to człowiek KGB – mówi PAP politolog George Friedman. Dlatego, jak podkreśla, jeśli Rosja przetrwa rosnące zagrożenie związane ze stanem swojej gospodarki, sukcesor Putina będzie kontynuował jego działania. – To, jak będzie się nazywał, ma mniejsze znaczenie – dodaje.","– Personalia nie są ważne, teraz Rosją rządzą oligarchowie i FSB. Putin to człowiek KGB. Jeśli Rosja przetrwa rosnące zagrożenie ze strony swojej gospodarki, to sukcesor Putina według mnie będzie odwoływał się do tych samych wzorców. To, jak będzie się on nazywał, ma o wiele mniejsze znaczenie niż to, że będzie kontynuował podstawowe programy działania Putina – ocenia założyciel Geopolitical Futures.Finanse Rosji– Rosji zależy na tym, by ceny ropy wynosiły około 80 dolarów za baryłkę, teraz jest to około 50 dolarów, przy takiej cenie Rosja nie jest w stanie sfinansować swojego budżetu, te pieniądze płyną do regionów, z tego się utrzymują – mówi Friedman.– Rosja ma dwa źródła pieniędzy na »czarną godzinę«; jedno jest już na wyczerpaniu, władze chcą przeciągnąć tę sytuację tak długo, jak się da, ale faktem jest to, że Rosja bardzo zależy od eksportu energii – podkreśla politolog i dodaje – ceny ropy są poniżej tego, co jest Rosji potrzebne do utrzymania się, na dłuższą metę, jeśli sytuacja nie ulegnie zmianie, będzie to miało olbrzymią siłę rażenia.Odnosząc się do niedawnych wielotysięcznych protestów w Rosji, Friedman ocenił, że podobne demonstracje miały miejsce już wcześniej w 2012 roku. Ale – jak ocenił – ostatnie niepokoje mają związek ze słabością rosyjskiej gospodarki, wynikającą ze spadku cen ropy. – Z tego powodu te niedawne protesty nabierają nowego znaczenia. Nie wiemy, czy te protesty będą kontynuowane, nie wiemy, kto za tym stoi, ale też nie powinniśmy zakładać, że każda zmiana jest demokratyczna, takie założenie to błąd, jaki zawsze popełniamy – mówi politolog. Jak przekonuje, to, że protesty są tłumne, nie przesądza o ich demokratycznym charakterze, „co pokazała »arabska wiosna«”.Problemy ekonomiczne, problemy społeczne– Nie wiemy, jakie siły za tym stoją, jeśli jakieś, czego chcą, nie wiemy, jaka będzie dynamika tych wydarzeń. Ale bardzo niepokoi widok Rosji mającej poważne problemy ekonomiczne, które prowadzą do problemów społecznych – mówi Friedman. – W różnych częściach Rosji, poza Moskwą i Sankt Petersburgiem (gdzie bardzo licznie w protestach uczestniczyła młodzież szkolna i studenci), widzimy różne działania będące, jak się wydaje, efektem presji ekonomicznej wynikającej ze spadających cen ropy i idących za tym problemów społecznych – uważa politolog.",,
„Media zwlekały w sprawie pedofilii Sadowskiego. »Wyborcza« czekała rok”,„Gazeta Wyborcza” prawie rok czekała ze „śledztwem” w sprawie pedofilii Krzysztofa Sadowskiego. „Oko.Press” mógł tekst o tym zrobić już w maju. „Fakt” próbowałem namówić w czerwcu – napisał dziennikarz Mariusz Zielke. W jego ocenie niedzielny reportaż „Wyborczej” o ofiarach muzyka może „storpedować” śledztwo prokuratury w tej sprawie.,"W niedzielę „Gazeta Wyborcza” opublikowała reportaż o ofiarach Krzysztofa Sadowskiego – dziewczynach z zespołu muzycznego Tęcza. W publikacji opisano wspomnienia kobiet sprzed lat, w których opowiadają o molestowaniu ze strony muzyka i czynach pedofilskich, jakich miał się wobec nich dopuścić. W odpowiedzi na tekst „Wyborczej” dziennikarz Mariusz Zielke, który jako pierwszy napisał, że Sadowski był „zorganizowanym pedofilem”, zarzuca innym mediom bezczynność w tej sprawie, mimo iż – jak pisze Zielke – wiedziały o tym od dawna.Jak pisze Zielke, reportaż gazety jest „wstrząsający, pełen intymnych szczegółów”. „Jednak, zamiast opublikować newsowy materiał o kryciu pedofilii w show-biznesie, zaprezentować już dokonane ustalenia (jest ponad 20 ofiar), zadać pytania wszystkim stronom, postanowiła skupić się na urywku sprawy, ujawnić tajemnice śledztwa i intymne opisy seksu z dziećmi (po co? Żeby szokować, nakręcić sprzedaż?) skupiając się wyłącznie na 2 ofiarach, które złożyły zawiadomienie do prokuratury” – pisze Zielke.",,
"Trochę wojny, trochę farsy","Dramat lubi mieszać się z farsą, a współczesne media i masowy dostęp do informacji ułatwiają im stanięcie na jednej scenie. Ostatnie dni to wybuchowa, w dosłownym sensie, mieszanka realnego zagrożenia wojną, reakcji pospiesznych i histerycznych, a czasem zwyczajnie niepoważnych.","To również zderzenie geopolityki, w której jedni chcą nas rozgrywać, a inni sami chcą być rozgrywani. Wreszcie zobaczyć mogliśmy obronę, która stała się kolejnym wielkim kłopotem broniącego się i wizytę, podczas której zapraszający zdziwił się, że za gości nie chce płacić ten, który ich nie zapraszał. Umiemy się znakomicie bawić nawet wtedy, gdy słychać już strzały, a choć od nas daleko, to od naszych – całkiem blisko. Muzyczne tło zapewnia nam zaś odegrany przez lewicę twist.   I to od tego zwrotu akcji warto zacząć felietonowe podsumowanie wydarzeń ostatnich dni, zwłaszcza, że wskazanie przez Lewicę takiego, a nie innego kandydata do wyborów prezydenckich ma pewne znaczenie w czasie, który niekoniecznie musi być czasem pokoju. Nim jednak do tego dojdziemy, przypomnijmy sobie, co działo się wcześniej. Robert Biedroń jako lewicowy kandydat brany był pod uwagę od dawna, lecz po drodze okazało się, że jego „Wiosna” stopiła bardziej entuzjazm własnych działaczy, niż lody rządów Zjednoczonej Prawicy. Niejasności wokół finansowania, liczne sygnały o bardzo przedmiotowym i instrumentalnym traktowaniu lokalnych działaczy, niespełniona obietnica rezygnacji z mandatu zdobytego w eurowyborach, stopniowe rozpływanie się Wiosny w SLD, utrata jednej europosłanki (a więc 1/3 reprezentacji partii w PE) – to wszystko sprawy, które nie przysporzyły popularności byłemu prezydentowi Słupska. Przez ten czas pojawiały się przecieki, że wspólnym kandydatem lewicy na prezydenta miałby zostać Adrian Zandberg.    Tygodnik „Wprost” pisał o tym w październiku i, dziwnym trafem, niemal natychmiast pojawiła się poważnie omawiana przez wysłanników tej politycznej trójki do mediów wiadomość, że koalicję reprezentować będzie w wyborach prezydenckich kobieta. I choć kobiet o wiek się nie pyta, dziennikarze szybko posprawdzali metryki i okazało się, że faktycznie większość młodych polityczek lewicy weszła już w „wiek prezydencki”, niekiedy dosłownie w ostatniej chwili. Jednak oprócz nich na giełdzie nazwisk pojawiła się nawet Jolanta Kwaśniewska, co było pomysłem karkołomnym i świadczącym o niezauważeniu przez kogoś, że od roku 2005 minęło już, bagatela, piętnaście lat. I już czekaliśmy na dołączenie do Małgorzaty Kidawy-Błońskiej przynajmniej jednej koleżanki w wyścigu do Belwederu, gdy niespodziewanie, na kilka dni przez wcześniej wyznaczonym terminem, dowiedzieliśmy się, że wraz z lewicą wracamy do punktu wyjścia, czyli do Roberta Biedronia. Złośliwi twierdzą, że nikt inny po prostu nie chciał. Lepiej poinformowani sugerują wręcz, że Biedroń być może też nie chciał, ale musiał, bo kiedyś coś komuś nieopatrznie obiecał. Nie chciał na pewno Adrian Zandberg, bo czym innym tłumaczyć dość szybkie i jednak zaskakujące poparcie Razem dla liberała, który jako prezydent miasta na pomoc w sprawach ekonomii wezwał w swoim czasie samego prof. Leszka Balcerowicza? Czemu jednak nie zdecydowano się wykorzystać wyborów jako szansy wypromowania jakiegoś nowego nazwiska, uprawomocnienia równościowej retoryki lewicy dodaniem do trójki liderów przynajmniej jednej mogącej nawiązać z nimi walkę o przywództwo kobiety? Lęk przed konkurencją, czy trauma roku 2015 – tego już się zapewne nie dowiemy. Wróćmy więc na wojnę.    Kiedy w nocy z wtorku na środę Iran wystrzelił swoje rakiety w kierunku obiektów amerykańskich znajdujących się na terenie Iraku, ci, którzy nie poszli jeszcze spać, podzielili się na dwie grupy – przekonanych, że właśnie oglądamy początek wojny, być może nawet trzeciej wojny światowej i twierdzących, że, jak zawsze, nic z tego nie będzie. Nim jednak prezydent Trump nie wygłosił kolejnego oświadczenia, zaś Iran nie uznał, że pomsta za Sulejmaniego już się dokonała i nie ma potrzeby dalszej eskalacji działań, mogliśmy zauważyć dość ciekawe zachowania na naszym własnym podwórku. Okazało się bowiem, że niektórzy z naszych ekspertów, komentatorów i polityków swoją bojowością pasowaliby raczej do opartych o stereotypy kawałach na temat bojowej odwagi Francuzów. To, że w chwili możliwego konfliktu rozpoczyna się dyskusja na temat geopolitycznego, militarnego i zwyczajnie ludzkiego sensu naszej obecności militarnej na zagrożonym terenie, to jedno. Rozmowy na ten temat są czymś naturalnym, zwłaszcza w tak dynamicznej sytuacji. Jednak zupełnie czym innym jest noszące znamiona histerii wzywanie do natychmiastowego powrotu do domu naszej, bardzo zresztą niewielkiej, grupy żołnierzy tylko dlatego, że na miejscu może zrobić się niebezpiecznie. Zawód żołnierza związany jest z ryzykiem, w obecnych czasach wybieranym dobrowolnie i robienie z członków naszej armii przestraszonych sylwestrowymi fajerwerkami piesków jest dla nich raczej obraźliwe. Rano niektórzy musieli zresztą kasować tweety, bo wojny, jak już wiemy, nie było.     I tu wracamy na chwilę do Roberta Biedronia. Kiedy dynamika wydarzeń zmusiła komentatorów do dyskutowania w tych samych audycjach o potencjalnym konflikcie i kandydacie lewicy, pojawiły się opinie, że międzynarodowe niepokoje zmniejszają szanse polityka, który nie jawi się jako poważny przywódca na trudne czasy. Chciałbym zaryzykować odwrotną hipotezę. Czy nam się to bowiem podoba, czy nie, w dzisiejszym świecie nie brak osób, które właśnie w momencie kryzysowym szansy upatrywać będą w kimś, kto jest (w ich odczuciu) fajny, kto powie po prostu, że wojna jest zła, pokój dobry, więc chcemy pokoju, nie wojny, świat zaś zachwyci się tym szczerym i prostym przekazem, zmieni się na lepsze lub przynajmniej nam samym da święty spokój. Przecież takie właśnie nastawienie przez lata dawało polityczna przewagę Donaldowi Tuskowi, a wcześniej, w jakimś stopniu, również Aleksandrowi Kwaśniewskiemu. Jest oczywiście inną sprawa, czy pozwoli to wygrać wybory, czy nawet wejść do drugiej tury. Gdy świat zastygał w oczekiwaniu, względnie oddychał z ulgą, inni toczyli swoje małe wojny. Marszałek Tomasz Grodzki toczył bój z dziennikarzami i świadkami, których sam uważa za oszczerców i uczestników spisku przeciwko demokracji, Polsce i Senatowi, jako instytucjom państwa uosabianymi przez jego osobę. Na swoje nieszczęście popełnił jednak kolejny błąd, tym razem znajdując świadka swej niewinności w postaci człowieka, który – gdyby nie istniał – wymyślić mógłby najgorszy wróg profesora. Lata temu zespół T.Love nagrał autoironiczny utwór „Złygmunt Staszczyk”, w którym lider zespołu (Zygmunt Staszczyk, przypomnijmy dla porządku) śpiewa o sobie w trzeciej osobie „To właśnie on  okradł żonę swą/Czuję jego swąd – Zygmunt Staszczyk”.    Świadek Grodzkiego na imię ma Tadeusz, nazwisko się zgadza, żonę zaś okradł przede wszystkim z zaufania, pisząc na nią donosy niemal od dnia ślubu, będąc samemu wieloletnim współpracownikiem aparatu przemocy PRL. Grodzki zaprosił też, choć w innej sprawie, Komisję Wenecką, nie chcąc pamiętać, że ani on, ani komisja nie mają za bardzo umocowania do takiego działania. W ten sposób kolejny raz konstytucja ucierpiała z ręki swoich obrońców, zaś weneccy goście z pewnością wspominać będą ten dziwny wyjazd do Polski. Oto bowiem mało kto chciał się z nimi spotkać, powołując się na brak podstaw formalnych i czasu, okazało się też, że przedstawiciele władz, którzy na komisarzy nie czekali, nie chcą też nieproszonych gości obsługiwać logistycznie. W ten sposób przynajmniej kilka osób na świecie, w tym członkowie delegacji Komisji Weneckiej, z tych dni zapamięta coś innego, niż nerwowe oczekiwanie na rozwój sytuacji na Bliskim Wschodzie.",,
Wybory prezydenckie w Tunezji. Wynik pod znakiem zapytania,"Mieszkańcy Tunezji wybierają w niedzielę prezydenta. O najwyższy urząd w państwie ubiega się 26 kandydatów. Według AFP wynik wyborów w kraju, który był pionierem arabskiej wiosny, jest niepewny.","Obecne wybory są w Tunezji drugimi demokratycznymi wyborami prezydenckimi od 2011 roku, gdy masowe protesty społeczne zmusiły przywódcę kraju Zin el-Abidina Ben Alego do ucieczki za granicę. Wówczas prezydentem został Munsif Marzuki, wybrany przez pełniące rolę tymczasowego parlamentu Zgromadzenie Konstytucyjne.              Po śmierci w lipcu 92-letniego dotychczasowego prezydenta Bedziego Essebsiego jego obwiązki przejął na okres trzech miesięcy przewodniczący parlamentu Mohammed Ennasir.              Essebsi był pierwszym demokratycznie wybranym prezydentem Tunezji od obalenia autokraty Alego na fali tzw. arabskiej wiosny, która swój początek wzięła właśnie w tym kraju. Od tego czasu kraj wprowadził daleko idące demokratyczne reformy, zmaga się jednak z poważnymi problemami gospodarczymi. Tunis polega na kredytach od Międzynarodowego Funduszu Walutowego, który wymaga w zamian oszczędności budżetowych.",,
"Litości nie było, Legia straciła ostatnią szansę na Ligę Mistrzów","Trybunał Arbitrażowy ds. Sportu (CAS) odrzucił wniosek Legii Warszawa o warunkowe dopuszczenie do 4. rundy eliminacji Ligi Mistrzów. Piłkarski mistrz Polski został 8 sierpnia ukarany walkowerem za wystawienie
nieuprawnionego zawodnika i odpadł z rywalizacji.","Poniedziałkowa decyzja dotyczy co prawda jedynie zawieszenia dyskwalifikacji Legii do czasu ogłoszenia werdyktu przez CAS, ale de facto oznacza pożegnanie się z marzeniami o Lidze Mistrzów w tym sezonie. Europejska Unia Piłkarska (UEFA) nie wyraziła zgody na zastosowanie trybu przyspieszonego, w związku z czym ostateczne rozstrzygnięcie zapadnie w ciągu trzech miesięcy.Legia odwołała się od decyzji UEFA o przyznaniu walkowera Celticowi za to, że w końcówce drugiego spotkania na boisku pojawił się Bartosz Bereszyński, który – zdaniem europejskich władz – nie odbył kary zawieszenia na trzy mecze za czerwoną kartkę z poprzedniego sezonu Ligi Europejskiej.Warszawski klub argumentuje, że Bereszyński nie zagrał w pierwszym starciu z mistrzem Szkocji oraz w dwumeczu poprzedniej rundy z Saint Patrick's Athletic. 22-letni zawodnik nie był jednak oficjalnie zgłoszony do tych meczów, dlatego nie zaliczono mu ich na poczet kary. Niesportowy awansLegia pokonała Celtic 4:1 w Warszawie i 2:0 w Edynburgu, ale decyzja owalkowerze (0:3) wyrównała stan rywalizacji na 4:4. Celtic awansował dziękibramce zdobytej na wyjeździe.„Po przeanalizowaniu wniosków i wyjaśnień złożonych przez wszystkie strony,przewodniczący sekcji odwoławczej CAS odrzucił wniosek Legii. W związku z tym Celtic FC w kolejnej rundzie Champions League 2014/15 zmierzy się 20 sierpnia z NK Maribor. Postępowanie odwoławcze będzie kontynuowane. Zostanie powołany sztab arbitrów, który podejmie decyzję w nadchodzących tygodniach. Legia domaga się finansowej rekompensaty od UEFA oraz cofnięcia kar dla klubu i Bartosza Bereszyńskiego” – napisano w oficjalnym komunikacie CAS.W czwartek Legia zmierzy się na wyjeździe z kazaskim FK Aktobe w decydującej fazie eliminacji Ligi Europejskiej. Rewanż 28 sierpnia w Warszawie.",,
Powstała Rada ds. Kościołów i związków wyznaniowych,"Ministerstwo Cyfryzacji powołało Radę ds. Kościołów i związków wyznaniowych, której zadaniem będzie udzielanie pomocy w rozwiązywaniu problemów związanych z ochroną danych osobowych – powiedział dyrektor departamentu zarządzania danymi w MC i przewodniczący rady dr Maciej Kawecki.","Jak zaznaczył dr Kawecki, rada została powołana 30 stycznia 2019 r. na podstawie zarządzenia Ministra Cyfryzacji i ma na celu zdiagnozowanie obszarów związanych z przetwarzaniem danych przez Kościoły i związki wyznaniowe, które mogą wymagać wsparcia legislacyjnego Ministra Cyfryzacji.– Inicjatywa powołania rady urodziła się tak naprawdę po stronie Kościołów, które kierowały do nas pytania i wskazywały na potrzebę dialogu w tym zakresie. Otrzymujemy wiele sygnałów od różnych Kościołów i związków wyznaniowych, dotyczących problemów z ochroną danych, właściwością Kościołów czy podziałem kompetencji między Kościołem a organami państwowymi. Tych obszarów będą dotyczyć posiedzenia rady – wyjaśnił.Dodał, że do pracy na forum Rady zaproszeni zostali przedstawiciele Ministerstwa Spraw Wewnętrznych i Administracji, Rzecznika Praw Obywatelskich, Rzecznika Praw Dziecka, Urzędu Ochrony Danych Osobowych oraz przedstawiciele Kościołów oraz związków wyznaniowych, które powołały niezależne organy ochrony danych osobowych, o których mowa w art. 91 ust. 2 rozporządzenia Parlamentu Europejskiego i Rady UE.",,
"We wtorek wieczorem pełna lista lotów Szydło, w kolejnych dniach - Tuska i Kopacz","– Mam nadzieję, że we wtorek wieczorem uda nam się opublikować pełną listę lotów byłej premier Beaty Szydło, a w kolejnych dniach listę lotów kolejnych byłych szefów rządu – Ewy Kopacz i Donalda Tuska – powiedział we wtorek szef KPRM Michał Dworczyk.","Dworczyk był pytany w radiowych „Sygnałach dnia” w Polskim Radiu, czy będzie prześwietlone to, jak z rządowych samolotów korzystali m.in. byli premierzy: Donald Tusk i Ewa Kopacz.Szef KPRM zaznaczył, że ten temat budzi zainteresowanie. – Dzisiaj wieczorem mam nadzieję, że uda nam się opublikować już pełną listę lotów pani premier Szydło, w kolejnych dniach myślę, że opublikujemy również – ze względu na to zainteresowanie – listę lotów kolejnych premierów, czyli pani premier Kopacz i pana premiera Tuska – powiedział Dworczyk.W piątek Szydło poinformowała, że zwróciła się do szefa Kancelarii Premiera o opublikowanie wszystkich lotów premierów rządu od 2015 r.Z kolei w poniedziałek w Kancelarii Premiera odbyło się spotkanie w sprawie projektu ustawy, który ma uregulować loty służbowe najważniejszych osób w państwie. Wzięli w nim udział przedstawiciele wszystkich zaangażowanych instytucji, kancelarii Sejmu, Senatu, prezydenta oraz przedstawiciele klubów parlamentarnych, z wyjątkiem PO–KO. „Mam nadzieję, że w tej kolejnej turze konsultacji, PO weźmie udział”Dworczyk poinformował po spotkaniu, że KPRM podjęła decyzję, że do piątku przygotuje pierwszą wersję projektu ustawy, która następnie będzie poddana konsultacjom, w tym z klubami parlamentarnymi. Ponadto – jak dodał – w następnym tygodniu projekt będzie wprowadzony na oficjalną ścieżkę legislacyjną. – Mam nadzieję, że w tej kolejnej turze konsultacji, PO weźmie udział, bo to jest sprawa ponadpartyjna. Dzisiaj rząd jest wybrany przez większość parlamentarną PiS, za kilka kadencji może będzie to inna większość parlamentarna, a przepisy powinny obowiązywać i organizować tę przestrzeń życia publicznego tak samo – stwierdził.– Wierzymy, że mamy szansę wspólnie jeszcze w tej kadencji wypracować dobre przepisy – mówił Dworczyk.Dymisja marszałka i projekt ustawyPowstanie projektu ustawy, który ma uregulować kwestie lotów służbowych najważniejszych osób w państwie zapowiedział pod koniec lipca w rozmowie z PAP prezes PiS Jarosław Kaczyński po ujawnieniu przez media informacji ws. lotów marszałka Sejmu Marka Kuchcińskiego. Prezes PiS poinformował wówczas PAP, że zwrócił się do ministra obrony narodowej, szefa KPRM i poprosił prezydenta, by stworzyć przepisy regulujące loty służbowe.Pod koniec lipca Radio Zet podało, że marszałek Sejmu Marek Kuchciński latał rządowymi samolotami wraz z rodziną. W ubiegły poniedziałek Kuchciński, przepraszając za loty z rodziną flotą rządową, poinformował, że zdarzyła się raz sytuacja, kiedy rządowym samolotem podróżowała tylko jego żona. Kuchciński przekonywał, że w związku z przelotami, kiedy na pokładzie samolotu towarzyszyli mu bliscy, nie doszło do złamania prawa. Zadeklarował też wpłatę 28 tys. zł na modernizację sił zbrojnych za lot żony.W piątek Kuchciński złożył rezygnację, a Sejm na nowego marszałka wybrał b. szefową MSWiA Elżbietę Witek, natomiast w środę Prokuratora Okręgowa w Warszawie poinformowała, że trwa postępowanie sprawdzające ws. ewentualnych nieprawidłowości w związku z lotami Kuchcińskiego.",,
Bonus RPK w więzieniu. Musi jeszcze płacić przez rok po ponad 35 tys. zł,"Oliwier R. alias Bonus RPK trafił we wtorek do aresztu na warszawskiej Białołęce, gdzie zaczął odbywanie kary 5 lat i 6 miesięcy więzienia. Jednak to nie koniec problemów rapera. Jak się dowiedział portal tvp.info, Bonus RPK musi zacząć spłacać 425 tys. zł tzw. przepadku korzyści z handlu narkotykami. Sąd Rejonowy dla Warszawy-Woli rozłożył te kwotę na 12 miesięcznych lat po 35 tys. 400 zł.","Bonus RPK został zatrzymany w poniedziałek i następnego dnia przewieziono go do aresztu śledczego na Białołęce, w którym zaczął odbywać karę 5 lat i 6 miesięcy więzienia. O ujęciu Oliwiera R. napisała jego partnerka w mediach społecznościowych. Nazwisko rapera trafiło do policyjnych baz danych, gdy 11 października Sąd Rejonowy dla Warszawy-Woli w Warszawie wydał nakaz doprowadzenia Oliwiera R. przez policję oraz zarządził poszukiwania ogólnokrajowe. Ten sam sąd podjął także decyzję, że Bonus RPK musi zacząć spłacać 425 tys. zł tzw. przepadku korzyści z handlu narkotykami. W wielu wywiadach artysta, mówił, że nie ma tak ogromnej sumy. Nie krył obaw, że może to oznaczać zlicytowanie jego firmy Ciemna Strefa.  Miał nadzieję, że sąd zgodzi się rozłożyć „przepadek” na większą liczbę rat niż 12. – Jeżeli by tak zrobili (rozłożyli raty na rok – przyp. red.), to jestem zamieciony. Zamykają firmę, licytują. Tak naprawdę ja i moja rodzina tracimy jedyne źródło dochodu. Ja zatrudniam mamę, swoją kobietę, przyjaciół. Ludzie stracą pracę – mówił Bonus w wywiadzie dla „Kryminalnej Polski” w sierpniu.  Ofiara systemu?Oliwier R. miał zacząć odbywanie kary 2 września, ale w zakładzie karnym się nie pojawił. Po jakimś czasie napisał w mediach społecznościowych, że musiał zrobić pilną operację i czeka na rozstrzygnięcie w sprawie ewentualnego odroczenia kary. W ostatnich dniach września urodził mu się syn. Bonus RPK uważa, że został skrzywdzony przez system. Uważa, że stał się kozłem ofiarnym, ponieważ śledczy z warszawskich „pezetów” Prokuratury Krajowej, potrzebowali go do wzbudzenia zainteresowania zamknięciem gangu „Rympałka”, osławionego bossa stołecznego półświatka. „Jestem łakomym kąskiem m.in. dla pana, aby drałować temat grupy, o której nie mam pojęcia. Ciekawe, kto by się tą grupą oraz rozbiciem jej interesował, gdyby nie znany raper i kozioł ofiarny zarazem – Bonus RPK” – napisał raper.  „Diabeł ponad prawem” W maju 2019 r. Oliwier R. vel Bonus RPK został prawomocnie skazany na 5,5 roku więzienia za handel narkotykami. Sąd uznał, że śledczy z Mazowieckiego Wydziału Zamiejscowego do Spraw Przestępczości Zorganizowanej i Korupcji Prokuratury Krajowej zebrali mocne dowody na to, że raper „brał udział w obrocie znacznych ilości środków odurzających w postaci nie mniej niż 26 kg marihuany i 400 g kokainy”. Ponadto Bonus musi zapłacić 450 tys. zł przepadku korzyści z handlu narkotykami.",,
Min. Gliński: Polska nie była obojętna wobec krzywdy Żydów,"– Zakupione przez Polskę Archiwum Eissa potwierdza, że państwo polskie nie było obojętne wobec krzywdy Żydów – powiedział wicepremier, minister kultury Piotr Gliński. – Wszędzie, gdzie było to możliwe, urzędnicy państwa polskiego, często z narażeniem życia, pomagali Żydom – podkreślił.","Archiwum Eissa to odnalezione wiele lat po wojnie dokumenty należące do Chaima Eissa,  kupca z Zurycgu, jednego z liderów ortodoksyjnego ruchu Aguda Yisrael. W czasie II wojny światowej współpracował on z tzw. Grupą Berneńską w pomaganiu Żydom zagrożonym Holokaustem.              Z Grupą Berneńską związani byli polscy dyplomaci i działacze żydowscy. Wystawiali Żydom fałszywe paszporty, by umożliwić im ucieczkę do krajów Ameryki Południowej. Niemcy w niektórych okolicznościach te paszporty honorowali. Akcję prowadzono z Berna.              Nie wiadomo dokładnie, ile osób udało się uratować. – Listy osób, które miały dostać te paszporty, liczą kilka tysięcy. Nasi naukowcy w tej chwili to ustalają, dokumentują, poszukują także śladów tej akcji w naszych archiwach. Mogę zdradzić, że pracownicy Instytutu Pileckiego już takie ślady znaleźli, są także informacje mówiące o tym, że część tzw. Archiwum Eissa znajduje się na Węgrzech – powiedział min. Piotr Gliński. Podkreślił, że do dokumentów udało się dotrzeć m.in. dzięki ambasadorowi RP w Szwajcarii dr Jakubowi Kumochowi oraz honorowemu konsulowi w Zurychu Markusowi Blechnerowi. – W trakcie swojego pobytu w Szwajcarii będę chciał podziękować tym osobom, a także wręczyć panu konsulowi odznaczenie „Zasłużony dla Kultury Polskiej” – powiedział Gliński.              Minister zaznaczył, że „Archiwum Eissa potwierdza, że państwo polskie nie było obojętne wobec krzywdy Żydów w czasie II wojny światowej. Wszędzie, gdzie było to możliwe urzędnicy państwa polskiego, w tym wypadku dyplomaci, często z narażeniem życia pomagali Żydom. Powinnością naszego państwa jest to, aby świat się dowiedział o tej akcji i o tym współdziałaniu Polaków i Żydów, polskiego państwa i przedstawicieli społeczności żydowskiej w celu ratowaniu ich pobratymców”.              W sobotę dokumenty będą po raz pierwszy prezentowane na wystawie w Rezydencji Ambasadora RP w Bernie. Na początku 2019 r. kolekcja przybędzie do Polski i znajdzie się w zbiorach Muzeum Auschwitz-Birkenau, gdzie dokumenty zostaną poddane konserwacji, a potem przeanalizowane przez polskich archiwistów i historyków.  „W propagandzie jest wiele kłamstwa”                – W propagandzie na temat Polski jest wiele kłamstwa, my przecież nigdy nie twierdziliśmy, że nie było szmalcowników czy prymitywnych, podłych ludzi, którzy zarabiali na czyimś nieszczęściu. To jest zupełnie oczywiste, natomiast mówienie, że Polacy byli obojętnym tchórzami wobec krzywdy narodu żydowskiego jest skandaliczne. To jest ahistoryczna i ideologiczna interpretacja rzeczywistości. Nikt z nas nie wie, jak by się zachował w tamtych realiach, w tamtej rzeczywistości, sami Żydzi mówią, że nie wiedzą, jak by na miejscu tamtych ludzi postąpili. Prawdą jest, i tego się nie wypieramy, że wśród społeczeństwa polskiego byli także mordercy, ale robienie z tego stereotypu Polaka jest zwykłym kłamstwem –powiedział prof. Gliński.              Podkreślił, że „państwo polskie jako jedyne stworzyło instytucjonalne instrumenty pomocy Żydom, a z drugiej strony karano szmalcowników”.",,
CDU boi się „pocałunku śmierci” Angeli Merkel,"Angela Merkel staje się balastem dla niemieckich chadeków. Problemem jest firmowana przez nią przez lata polityka migracyjna, która doprowadziła do masowego zalewu Niemiec przez w większości muzułmańskich migrantów. Najbardziej niechętnie nastawieni są do niej mieszkańcy z terenów byłej NRD, w której Merkel dorastała. – Wschodni Niemcy uważają ją za zdrajczynię swoich interesów – ocenia w rozmowie z portalem tvp.info korespondent z Berlina Cezary Gmyz.","Będąc przez wiele lat lokomotywą chrześcijańskich demokratów, kanclerz Angela Merkel stała się ofiarą swojej własnej liberalnej polityki migracyjnej. Po tym, jak w 2015 roku do tego kraju przybyło ponad milion migrantów,  w większości młodych mężczyzn, wyznawców islamu z Bliskiego Wschodu i Afryki – w Niemczech wzmocniły się tendencje antyimigranckie i antymuzułmańskie. Wielu Niemców z niepokojem patrzy na zmiany  zachodzące w ich ojczyźnie pod wpływem rosnącej mniejszości muzułmańskiej.  Nawet podległe rządowi służby przyznają: większa liczba islamskich migrantów wpłynęła na wzrost przestępczości, także seksualnej, rozrastanie się dzielnic, gdzie rządzi prawo islamu, wzrost zagrożenia terrorystycznego, a także coraz większy wpływ na zmiany zachodzące w sferze kultury i relacji społecznych. Jak wynika z raportu Instytutu Badań Rynku Pracy i Zatrudnienia (IAB), tylko co czwarty z migrantów pracuje, a większość z nich wykorzystuje rozbudowany system socjalny. Spór wokół polityki migracyjnej pomiędzy CDU i CSU w zeszłym roku doprowadził do poważnego kryzysu rządowego. Teraz problem ten powraca przed wyborami do Parlamentu Europejskiego i do Landtagów. Uzasadnione lęki Niemców wykorzystała Alternatywa dla Niemiec (AfD), która stała się trzecią siłą w kraju. Od dwóch lat jej przedstawiciele zasiadają w Bundestagu, a od 2018 roku jest reprezentowana we wszystkich Landtagach Niemiec. I to głównie z obawy przed tą partią politycy CDU z terenów byłej NRD zapowiadają obecnie, że nie życzą sobie wsparcia kanclerz Merkel w kampanii wyborczej przed wyborami landowymi. Uważają oni bowiem, że byłoby ono przeciwskuteczne. Przewodniczący parlamentu kraju związkowego (Landtagu) w Dreźnie Matthias Roessler (CDU) postawił sprawę jasno – w Saksonii jej wystąpienia nie pomogą partii. Podobną opinię wyraził wiceszef chadeckiej frakcji w parlamencie krajowym Turyngii Michael Heym. „Angela Merkel po macoszemu traktowała tereny wschodnich Niemiec. Dochodzi tam do zamykania kopalń węgla brunatnego i są ogromne problemy związane z imigrantami. Kanclerz bardzo późno pojawiła się tam po wydarzeniach w Chemnitz, gdzie doszło do dużych zamieszek na tle imigranckim. Wcześniej nie miała odwagi spojrzeć w oczy wschodnim Niemcom” – tłumaczy korespondent TVP Info z Berlina Cezary Gmyz. Tak krytyczne, oficjalne wystąpienia przeciwko szefowej rządu byłyby do niedawna nie do pomyślenia. Jednak po tym, jak przestała być ona przewodniczącą CDU, a jej miejsce zajęła Annegret Kramp-Karrenbauer, nawet szeregowi posłowie tego ugrupowania poczuli, że mogą sobie pozwolić na więcej. Teraz zaś – wiedząc, że na terenie NRD Alternatywa dla Niemiec jest szczególnie silna, ich głosy stają się coraz bardziej radykalne, walczą bowiem o własne stołki i obawiają się, że AfD wykorzystałaby obecność Merkel na wiecach, by zorganizować kontrmanifestacje. O tym, że sprawa jest poważna, wiedzą też liderzy wielkiej koalicji w Berlinie. Jesienne wybory do parlamentów krajowych w Saksonii, Brandenburgii i Turyngii będą miały wpływ na politykę na szczeblu federalnym. Ewentualny słaby wynik SPD może sprawić, że partia ta nie będzie zainteresowana dalszym współrządzeniem z chadecją (CDU i CSU) na szczeblu centralnym. Już wcześniej jej władze przystępowały do koalicji z wielkim niepokojem, gdyż część elektoratu socjalistów ma dosyć tej współpracy i przerzuca swoje głosy na Zielonych, Lewicę (Die Linke) czy nawet AfD. Alternatywa mierzy zaś w wyborach do landów w drugie miejsce. Z tego, że nie da się już obronić liberalnej polityki azylowej Merkel, zdaje sobie sprawę jej bliska współpracowniczka, a obecnie nowa szefowa CDU – Annegret Kramp-Karrenbauer. W niedawnym  wywiadzie dla niemieckiej telewizji publicznej ARD powiedziała ona, że jeśliby doszło do ponownego zalewu kraju przez migrantów, to nie wyklucza zamknięcia granic. Nie zdecydowała się jednak na otwartą krytykę Merkel. Zamiast tego tłumaczyła, że obecnie panuje zupełnie inna sytuacja niż ta z roku 2015 roku. Rząd w Berlinie dostrzega, że musi przekonać obywateli, że taka sytuacja nie będzie już miała miejsca i że potrafi sobie poradzić również z obecnymi migrantami, z których część wykorzystuje luki i słabości niemieckiego systemu.  Dlatego też w ostatnim czasie miało miejsce dwudniowe spotkanie przedstawicieli CDU i ekspertów, którzy debatowali nad zmianami polityki migracyjnej. W dokumencie końcowym zasugerowano m.in. wprowadzenie „systemu wczesnego ostrzegania”, który wskazywałby na potencjalne ruchy migracyjne i punkty zapalne.  Podczas spotkania padały też propozycje stworzenia ośrodków, w których będą przebywać osoby, których wnioski o azyl zostały odrzucone, a także specjalnych osiedli dla migrantów na wyspach lub na terenach trudno dostępnych. CDU może mieć jednak problemy z przekonaniem rodaków, że wyciągnęła wnioski z błędów popełnionych przez swoją byłą liderkę. Jak podaje „Welt am Sonntag”, bazując na szacunkowych danych, aż jedna trzecia deportowanych migrantów, których wnioski azylowe rozpatrzono negatywnie i którzy otrzymali zakaz wjazdu do kraju, ponownie wraca do Niemiec.  Szczególnie duży procent – dochodzący nawet do 40 – dotyczy migrantów, którzy zostali odesłani do krajów unijnych, w których po raz pierwszy zostali zarejestrowani. O skali zaniedbań niemieckich służb świadczy fakt, że nie prowadzą one oficjalnych statystyk dotyczących ponownego wjazdu na terytorium Niemiec osób, które były już z nich wydalone.    Stopniowe zaostrzanie przez Berlin polityki migracyjnej napotyka też na kolejne przeszkody. Są nimi nie tylko wpływowe środowiska lewicowych ideologów, którzy w kwestii migracji widzą szansę na rozwój ekonomiczny i kulturowy kraju, ale także część sceny politycznej. Najbardziej liberalna w tej kwestii jest partia Zielonych, która umiejętnie sabotuje wprowadzanie przez chadeków kolejnych zmian. Bawarski konserwatywny dziennik „Muenchner Merkur” poinformował ostatnio, że ugrupowanie to sprzeciwia się rozszerzeniu listy bezpiecznych krajów pochodzenia. Jeśli osoby ubiegające się o azyl pochodzą z krajów, które znajdują się na takiej liście, to przyśpiesza to proces podejmowania decyzji w ich sprawie. Ogranicza to również napływ migrantów nieuprawnionych do pomocy.  Zapisane w konstytucji prawo azylowe sprawia, że każdy wniosek o udzielenie azylu musi zostać rozpatrzony przez wnioskodawcę. Do momentu zakończenia tego procesu wnioskodawca ma prawo do pobierania zasiłku. Obecnie trwa to średnio ponad pół roku. Ostatni sprzeciw Zielonych w drugiej izbie niemieckiego parlamentu – Bundesracie – spowodował, że nie udało się rozszerzyć listy bezpiecznych krajów pochodzenia o Algierię, Tunezję, Maroko i Gruzję i głosowanie zostało przesunięte. Zieloni mają duży wpływ na decyzje podejmowane w Bundesracie, w którym zasiadają przedstawiciele niemieckich krajów związkowych, dzięki temu, że przedstawiciele tej partii uczestniczą w koalicjach rządowych na szczeblu landowym. Chociaż nowa przewodnicząca CDU i prawdopodobnie przyszła kanclerz Kramp-Karrenbauer za wszelką cenę nie chce wracać do tematu masowej migracji z 2015 roku, to nie można wykluczyć, że w przyszłości ponownie nie dojdzie do tak wielkiej migracyjnej fali. Sytuacja w Syrii wciąż daleka jest od stabilizacji, a sprawy migracyjne uzależnione są od decyzji Turcji, która w każdym momencie może „udać”, że ponownie nie widzi, jak przez jej granice na Stary Kontynent ponownie przedostaje się migracyjna fala. Już teraz do Grecji dociera więcej migrantów z tego kierunku niż w zeszłym roku.  Podczas styczniowej wizyty w tym kraju Merkel pozostało jedynie krytykowanie porozumienia między UE i Turcją i ocenianie, że „nie działa należycie”, a także zarzucenie władzom w Atenach, że nieskutecznie odsyłają nielegalnych przybyszów. Ankara liczy zaś w tym czasie pieniądze otrzymane od UE za podpisanie umowy i od czasu do czasu przypomina Brukseli, że to od jej widzimisię zależy, czy dojdzie do powtórki z roku 2015, czy też nie. Również w Afryce rosną w siłę migracyjne prądy.  Oznacza to, że Niemcy, UE, a w tym i Polska, muszą być lepiej przygotowane do poradzenia sobie w takiej sytuacji, jaka miała miejsce przed czterema laty. Dziś nawet dotychczasowi zwolennicy liberalnej polityki Merkel muszą przyznać, że była ona główną odpowiedzialną za skalę migracyjnej fali. Przekaz ze strony Berlina do migrantów z różnych części świata był jeden – przybywajcie, znajdziecie u nas pracę i wysokie zasiłki socjalne. „Ubogacajcie” nas kulturowo, pomagajcie nam w utrzymaniu wysokiego standardu życia. Skalę dramatycznie złego wyboru dokonanego przez Merkel Niemcy odczuwają już teraz, a jeszcze silniej będą odczuwać w  przyszłości.  W kraju tym wzrosła przestępczość, dochodzi do większej liczby gwałtów, muzułmanie wymuszają coraz większe prawa dla swojej wspólnoty religijnej i narzucają swój system wartości postchrześcijańskiemu, zlaicyzowanemu niemieckiemu społeczeństwu. Gwałtowny spadek poczucia bezpieczeństwa i ciągłe zagrożenie terrorystyczne to elementy życia, do którego przeciętni Niemcy muszą się przyzwyczaić. Dlatego dziś Merkel nie jest mile widziana w rodzimych stronach i zapewne już niedługo pozostanie jej jedynie odcinanie kuponów od swojej dawnej popularności w Parlamencie Europejskim.",,
Transport rosyjskich żołnierzy do Caracas. Towarzyszy im generał,"Dwa rosyjskie samoloty wojskowe wylądowały w sobotę w stolicy Wenezueli Caracas. Z pokładu zeszli szef sztabu rosyjskich wojsk lądowych, generał Wasilij Tonkoszkurow oraz około 100 żołnierzy – poinformował lokalny dziennikarz.","Według internetowych portali śledzących globalną komunikację powietrzną, samoloty – pasażerski Ił-62 i transportowy An-124 – wystartowały w piątek z podmoskiewskiego lotniska wojskowego Czkałowski i po międzylądowaniu w Syrii kontynuowały lot do Wenezueli. An-124 opuścił Caracas w niedzielę.  Dziennikarz Javier Mayorca napisał w sobotę na Twitterze, że samolotem pasażerskim przyleciał generał Tonkokoszkurow, a samolot transportowy dostarczył 35 ton ładunku.  Agencja Reutera podała, że prośby o skomentowanie tej sprawy, skierowane do wenezuelskiego ministerstwa informacji oraz do resortów obrony i spraw zagranicznych Rosji, jak też do rzecznika Kremla, pozostają wciąż bez odpowiedzi.",,
Ostatnie dni kampanii obfitują w podróże,"Kraków, Tarnobrzeg, Opole, czy Tychy – te i inne miasta stały się miejscem czwartkowych odwiedzin kandydatów na prezydenta. W ostatnich dniach kampanii zarówno liderzy prezydenckich sondaży, jak i pozostali ubiegający się o urząd głowy państwa, agitują wyborców na terenie całego kraju.","Bronisław Komorowski , kandydat Platformy Obywatelskiej spotkał się w Krakowie z kard. Stanisławem Dziwiszem. Po wizycie u metropolity krakowskiego marszałek udał się na Wawel, gdzie złożył wiązanki na grobach marszałka Józefa Piłsudskiego oraz Marii i Lecha Kaczyńskich. Kandydat  rozmawiał też z Wisławą Szymborską. Noblistka jest członkiem jego honorowego komitetu poparcia. Z Małopolski kandydat PO wyruszył na Podkarpacie. W Rzeszowie odznaczył osoby, które wyróżniły się w walce z powodzią. W Stalowej Woli odwiedził największy zakład w regionie – hutę, która realizuje wiele zamówień dla wojska. Kandydat PO mówił tam o potrzebie nowego podejścia do finansowania sił zbrojnych.    W programie „Gorący temat"" w telewizyjnej Dwójce Komorowski zapewnił, że jeśli zostanie  prezydentem, doprowadzi do wycofania polskich żołnierzy z Afganistanu.  Z kolei kandydat PiS rozpoczął dzień od wizyty w szpitalu w Tarnobrzegu.  Jarosław Kaczyński  Ocenił, że dwoma problemami tego miasta są kłopoty  szpitala oraz sytuacja popowodziowa.   –  Zrobię wszystko co można, żeby los pań się  polepszył, bo jest dużo gorszy niż panie zasługują   – mówił do tarnobrzeskich pielęgniarek Kaczyński.   Następnie podczas konferencji w Tychach kandydat  zaapelował  m.in. do premiera Donalda Tuska i wicepremiera Waldemara Pawlaka o „zdecydowaną interwencję” w sprawie przeniesienia z tego miasta do Włoch produkcji Fiata pandy.  Grzegorz Napieralski , który udał się do Uzarzewa koło Poznania, mówił że w latach 90. popełniono błędy względem polskiej wsi, młodym ludziom nie dano możliwości rozwoju. Podkreślał, że wieś wymaga dalszej modernizacji. Poparcie dla kandydata SLD zadeklarowała Partia Zieloni 2004. Według Zielonych, szef Sojuszu jest tym kandydatem, którego program wyborczynajbliższy jest „zielonej wizji Polski”. Kandydat PSL na prezydenta  Waldemar Pawlak   zdecydował się na odwiedziny Opola, gdzie apelował do wyborców, by nie dawali się zwieść sondażom popularności, i w pierwszej turze zagłosowali zgodnie z przekonaniami. Czas wyboru „mniejszego zła” nadejdzie w drugiej turze - powiedział. Niezależny kandydat,  Andrzej Olechowski  zapowiedział, że gdy zostanie prezydentem nie zapomni o obietnicach wyborczych, czyli m.in. działaniu na rzecz rozwoju gospodarczego i równości praw kobiet. Mówił też w Krajowej Izbie Gospodarczej, że jeśli obejmie urząd, będzie patronem przedsiębiorczości w kraju. Dodał, że najbliższe 10-lecie jest dużą szansą na szybki rozwój kraju, m.in. dzięki sytuacji demograficznej. Z kolei  Janusz Korwin-Mikke   (Wolność i Praworządność) opowiedział się za likwidacją CIT-u i podatku dochodowego. Jak mówił na konferencji prasowej w Warszawie, podatki powinny być 7-krotnie niższe. O głosy wyborców PiS w pierwszej turze zaapelował w Warszawie kandydat Prawicy Rzeczypospolitej  Marek Jurek . W jego opinii, 20 czerwca nie można dopuścić do tego, aby radykalna SLD-owska lewica została trzecią siłą na scenie politycznej. Kandydat na prezydenta   Bogusław Ziętek  (PPP, Sierpień'80) ogłosił natomiast, że ma gotowy plan reformy służby zdrowia, który zakłada dwutorowe finansowanie: centralne w formie składki zdrowotnej i przez wprowadzenie podatku lokalnego. Kornel Morawiecki, który także ubiega się o fotel prezydencki, choć zdaje sobie sprawę, że ciężko będzie mu wygrać te wybory, liczy, że jego kampania przyniesie efekty po nich. Kandydat ma nadzieję, że pomoże ukazać ludziom możliwość innego prowadzenia polityki i zbudowania społeczno – politycznej siły. Czwartek to przedostatni dzień kampanii wyborczej przed I turą wyborówprezydenckich. Eksperci oceniają, że jest ona spokojna,stonowana, bez agresywnych politycznych ataków i świadczy o stabilizacjipolskiej sceny politycznej.",,
„Zmiana przywództwa jest potrzebna”. Mucha chce jak najszybszych wyborów w PO,"Wynik Koalicji Obywatelskiej w niedzielnych wyborach parlamentarnych nie jest zadowalający; osiągnęliśmy go nie dzięki kampanii, ale pomimo jej – powiedziała posłanka PO Joanna Mucha, wybrana z list Koalicji Obywatelskiej do Sejmu. Jej zdaniem potrzebna jest zmiana przywództwa w Platformie, a wybory na przewodniczącego partii powinny odbyć się jak najszybciej.","O tym, że wybory parlamentarne można było wygrać, Joanna Mucha – jak zapewnia – mówi od pierwszego dnia po głosowaniu. – Osiągnęliśmy ten wynik nie dzięki kampanii, którą prowadziliśmy, ale pomimo jej. (…) Cały czas walczyliśmy z kimś, a powinniśmy byli walczyć „o coś” – stwierdziła posłanka. Dodała, że to „ten podstawowy brak, który obserwowaliśmy w tej kampani”.Kto jej zdaniem odpowiada za wyborczą przegraną? – To rozliczenie jest do przeprowadzenia wewnątrz partii – odpowiada i dodaje, że w Platformie potrzebna jest zmiana lidera. – Ja tego w żaden sposób nie ukrywam, już już kilkukrotnie mówiłam w ostatnich dniach, że zmiana przywództwa jest potrzebna, a w każdym razie weryfikacja – powiedziała Mucha. Oceniła, że do wyborów stanie obecny przewodniczący ugrupowania Grzegorz Schetyna. Jak podkreśliła, wybory wewnątrz PO powinny odbyć się jak najszybciej.  Kadencja Grzegorza Schetyny kończy się w styczniu 2020 r., na kilka miesięcy przed wyborami prezydenckimi. – Powinniśmy ten cykl przeprowadzić tak, żeby w styczniu mieć już nowego przewodniczącego – podkreśliła Mucha; posłanka nie ukrywa, że swojego głosu nie odda na Schetynę, a raczej na jego kontrkandydata.  – Jeżeli Platforma się teraz nie zreformuje i nie zmieni, to stworzy przestrzeń do tego, żeby kolejne wybory wygrała Lewica – stwierdziła.",,
Irański parlamentarzysta wyznaczył nagrodę za zabicie Trumpa,"Irański parlamentarzysta wyznaczył 3 mln dolarów nagrody za zabicie prezydenta USA i oświadczył, że Iran mógłby uniknąć zagrożeń, gdyby dysponował bronią jądrową. Informację podała agencja ISNA. – To po prostu absurdalne – skomentował amerykański dyplomata.","– W imieniu mieszkańców prowincji Kerman wypłacimy nagrodę pieniężną w wysokości 3 mln dolarów w gotówce każdemu, kto zabije (prezydenta USA Donalda) Trumpa – zakomunikował w parlamencie Ahmad Hamzeh, cytowany przez irańską Isnę.  Kerman, stolica prowincji o tej samej nazwie, jest rodzinnym miastem generała Kasema Sulejmaniego, którego śmierć w amerykańskim ataku dronów 3 stycznia w Bagdadzie skłoniła Iran do wystrzelenia pocisków rakietowych w cele USA w Iraku.  – Gdybyśmy mieli dzisiaj broń nuklearną, bylibyśmy chronieni przed zagrożeniami (...). Powinniśmy zacząć produkcję pocisków dalekiego zasięgu zdolnych do przenoszenia niekonwencjonalnych głowic. To jest nasze naturalne prawo – dodał.",,
"Mocny tweet Jakiego: Jeśli okaże się, że Polaków można wrobić w Holokaust...","„Dzisiaj nie można kierować się ambicjami i politycznymi sympatiami, nieważne, czy jesteś z obozu rządzącego, czy opozycji; ważne, czy bronisz Polski” – napisała na Twitterze Beata Szydło. Z kolei Patryk Jaki, wiceminister sprawiedliwości ostrzegł przed wrabianiem Polaków w Holokaust.","Pani wicepremier podkreśliła, że „Polska to nasz wspólny obowiązek”. Senat w ubiegłym tygodniu zaakceptował bez poprawek nowelizację ustawy o IPN, która wprowadza kary grzywny lub więzienia do lat trzech za przypisywanie polskiemu narodowi lub państwu odpowiedzialności m.in. za zbrodnie popełnione przez III Rzeszę Niemiecką.",,
Sri Lanka: Zamachowcy aresztowani lub nie żyją,Wszystkie osoby mające związek z zamachami na Sri Lance w Niedzielę Wielkanocną zostały aresztowane lub nie żyją – poinformował w poniedziałek szef lankijskiej policji Chandana Wickramaratne.,"W komunikacie rozpowszechnionym przez ministerstwo obrony Sri Lanki pełniący obowiązki głównego inspektora policji Wickramaratne poinformował, że znalezione zostały także materiały wybuchowe, które miały być wykorzystane przez terrorystów zaangażowanych w kwietniowe ataki.W zamachach w Niedzielę Wielkanocną zginęło ponad 250 osób, w tym 42 obcokrajowców. Wśród ofiar jest m.in. troje dzieci Andersa Holcha Povlsena, multimiliardera oraz najbogatszego Duńczyka. Co najmniej 500 osób odniosło obrażenia. Skoordynowane ataki na kościoły i luksusowe hotele były największe na Sri Lance, odkąd w 2009 roku w kraju zakończyła się wojna domowa.Odpowiedzialność za ataki wzięło na siebie Państwo Islamskie. Miejscowe władze twierdzą, że za zamachami stoją dwie niewielkie organizacje islamistyczne – National Thawheedh Jamaath (NTJ) i Jamathei Millathu Ibrahim (JMI). Ugrupowania te pod koniec kwietnia zostały zdelegalizowane przez prezydenta Sri Lanki Maithripalę Sirisenę.",,
TV Trwam z miejscem na multipleksie,"– Fundacja Lux Veritatis pokonała barierę, jaką były
wymogi formalne – poinformował w piątek przewodniczący Krajowej Rady Radiofonii i Telewizji Jan Dworak. Fundacja ta – nadawca TV Trwam – otrzymała koncesję na nadawanie na multipleksie pierwszym. O. Tadeusz Rydzyk podziękował KRRiT na antenie Radia Maryja. TVP S.A. dostała zgodę na uruchomienie kanału dla dzieci TVP ABC.","Przewodniczący KRRiT wyjaśnił, że konkurentka TV Trwam spółka Wieczorna.plnie spełniła wymogów formalnych ubiegając się o miejsce na multipleksie.– Na mecie tego wyścigu została tylko Fundacja Lux Veritatis, która musiałazmagać się już nie z konkurentami, ale z wymogami koncesyjnymi, z wymogamipolskiego prawa i warunkami konkursu – powiedział Dworak.Podkreślił przy tym, że „o ile w pierwszym konkursie Fundacja Lux Veritatis nie pokonała tej bariery, jaką były wymogi formalne (...), o tyle tym razem oferta Fundacji Lux Veritatis znacząco różniła się na korzyść od tej poprzedniej”. Przypomniał też, że oferta finansowo-ekonomiczna fundacji w pierwszym konkursie „nie gwarantowała finansowania tej inwestycji, jaką jest nadawanie naziemne cyfrowe”.TV Trwam rozpocznie nadawanie na multipleksie pierwszym wiosną 2014 r. Rozstrzygnięty konkurs jest ostatnim na nadawanie bezpłatne i ogólnodostępne w ramach naziemnej telewizji cyfrowej. Koncesję na nadawanie programu o charakterze wyspecjalizowanym dla dzieci w wieku 4-12 lat oraz ich rodziców KRRiT przyznała Telewizji Polskiej na nadawanie programu pod nazwą „TVP ABC”. Podziękowania o. RydzykaO. Tadeusz Rydzyk podziękował na antenie Radia Maryja Krajowej Radzie Radiofonii i Telewizji za przyznanie w piątek miejsca dla Telewizji Trwam na pierwszym multipleksie. Podziękował też wszystkim, którzy wspierali starania o koncesję.Redemptorysta zaznaczył, że na razie jest to tylko ogłoszenie decyzji, deklaracja przyznania miejsca na multipleksie, ale nie faktyczne przyznanie miejsca i „jeszcze wszytko może się zdarzyć”.O. Rydzyk podziękował też wszystkim, który wspierali starania o uzyskanie prawa nadawania z multipleksu cyfrowego. Podziękował Episkopatowi Polski, abp. Józefowi Michalikowi, biskupom, księżom, posłom i senatorom, organizatorom 175 marszów w obronie TV Trwam, organizatorom i uczestnikom akcji zbierania ponad 2,5 mln podpisów pod petycjami do KRRiT, uczestnikom trwającego prawie dwa lata protestu przed siedzibą KRRiT.",,
Prezydent Andrzej Duda o reformie sądownictwa: dotrzymam terminu dwóch miesięcy,"Prezydent Andrzej Duda podtrzymał zapewnienie, że w ciągu dwóch miesięcy od zawetowania ustaw o reformie sądownictwa, przedstawi własne rozwiązania. Prezydent mówił o tym w radiowej Jedynce. Zapewniał, że prace nad ustawami w Kancelarii Prezydenta trwają.","– Ja oczywiście tego terminu dwóch miesięcy, który sobie zarezerwowałem w momencie kiedy ogłosiłem, że będą weta, tego terminu dotrzymam, jestem przekonany, że go dotrzymam –  powiedział Andrzej Duda. Wyraził przy tym nadzieję, że jego rozwiązania zostaną potem przez parlament uchwalone.Prezydent zaznaczył, że reforma wymiaru sprawiedliwości jest potrzebna. W przygotowywanych ustawach będą rozwiązania proobywatelskie, przywracające poczucie sprawiedliwości – deklarował Andrzej Duda. Ocenił przy tym, że konieczne jest wzmocnienie mechanizmów odpowiedzialności dyscyplinarnej w sądownictwie.",,
„W grudniu ustawa o bezpieczeństwie na drogach”,"– Droga ekspresowa S-61 Ostrów Mazowiecka – Szczuczyn zwiększy możliwości gospodarcze całego regionu i przyciągnie inwestorów – powiedział w piątek premier Mateusz Morawiecki. Zapowiedział, że jeszcze w grudniu będzie gotowa ustawa, która ma zwiększyć bezpieczeństwo na drogach.","Podczas briefingu na terenie budowy drogi ekspresowej S-61 Ostrów Mazowiecka – Szczuczyn premier mówił, że prace postępują zgodnie z planem, a inwestycja ta, za ponad 6 mld zł, „przysłuży się do rozwoju Polski Północno-Wschodniej”.– Wytyczamy nową drogę S-61. To fragment drogi Via Baltica, drogi, która połączy północ Europy z Południem – powiedział szef rządu. Wskazał, że zwiększy ona możliwości rozwoju gospodarczego, przyciągnie też inwestorów oraz przedsiębiorców.– Ale jeszcze bardziej interesuje mnie to, żeby ta droga przysłużyła się dobrze dla mieszkańców Podlasia, województwa mazowieckiego i innych województw – wskazał premier. – To bardzo ważna arteria komunikacyjna, która – jestem przekonany – zwiększy możliwości gospodarcze całego tego regionu – powiedział. Drogi ekspresowe i szybkiego ruchu kluczowe dla rządu Premier wskazywał, że drogi ekspresowe i szybkiego ruchu są dla rządu kluczowe. Mówił tez o bezpieczeństwie na drogach.– Wiemy, jak ważne jest bezpieczeństwo ruchu drogowego. Mamy do czynienia z tragicznymi wypadkami. Dlatego w krótkim czasie, jeszcze w grudniu (...) będzie gotowa ustawa, której założenia już analizowałem. Ona będzie bardzo dokładnie regulowała różne przepisy, procedury, które zwiększą bezpieczeństwo na drogach – powiedział premier.",,
"Niemiecki dziennik: Oczekiwano, że PiS będzie miał problem z mobilizacją zwolenników","Proeuropejskie siły w Polsce przeliczyły się, gdyż za bardzo postawiły na wielkomiejskie elity i zaniedbały prowincję – ocenia niemiecki dziennik  „Tagesspiegel”, komentując wyniki eurowyborów w Polsce.","Jak zaznacza gazeta, „przed wyborami do Parlamentu Europejskiego obóz proeuropejski w Polsce tryskał optymizmem uważając, że tym razem uda mu się złamać dominację narodowo-populistycznej partii rządzącej Prawo i Sprawiedliwość”. Autor publikacji dodaje, że w Polsce „oczekiwano, że eurosceptyczna partia, jaką jest PiS, będzie miała w wyborach europejskich problem z mobilizacją swoich zwolenników”. „Dodatkowym wsparciem miał być film »Tylko nie mów nikomu«, dokumentujący przypadki wykorzystywania seksualnego w Kościele i próby tuszowania skandalu” – pisze.W ocenie gazety wynik wyborów był dla „proeuropejskiej” opozycji „rozczarowujący”. „W poniedziałek po wyborach widać było zmartwione twarze. Nawet w tych uważanych za dogodne warunkach znów się nie udało” – czytamy.W artykule zaznaczono, że PiS udało się „zmobilizować wielu starszych wyborców, którzy głosują bezpośrednio po mszy w Kościele”. „Liberalni mieszkańcy miast nie docenili przywiązania swoich rodaków do Kościoła i znaczenia wiary dla narodowej tożsamości” – pisze komentator.",,
Irak torpeduje ambicje niepodległościowe Kurdów. Wprowadza kolejne sankcje,Irak wprowadził kolejne sankcje po niedawnym referendum niepodległościowym w Kurdystanie – autonomicznym regionie położonym na północy tego kraju. Także we wtorek zmarł Dżalal Talabani – pierwszy prezydent Iraku rządzący po obaleniu Saddama Husajna. O śmierci kurdyjskiego polityka poinformowała iracka telewizja państwowa.,"W ramach sankcji wstrzymano sprzedaż dolara, a parlament w Bagdadzie zaapelował o zerwanie wszystkich transakcji handlowych z Irbilem.Po tym jak w ubiegłym tygodniu przytłaczająca większość irackich Kurdów opowiedziała się w referendum za oderwaniem się od Iraku i utworzeniem własnego państwa, miejscowe władze oświadczyły, że to pierwszy krok na drodze do niepodległości. Irak wykluczył jednak jakiekolwiek rozmowy i zaapelował o anulowanie wyników głosowania.Wstrzymane transakcjeTeraz iracki bank centralny poinformował, że przestaje sprzedawać dolary kurdyjskim bankom i wstrzymuje wszystkie transakcje walutowe z regionem. Może to oznaczać poważny cios dla kurdyjskiej gospodarki, bo firmy z tego regionu są w dużej mierze uzależnione od wpływów w obcych walutach. Z kolei parlament w Bagdadzie opowiedział się za dalszymi sankcjami finansowymi wobec Irbilu. Nie wiadomo jednak, czy władze podejmą takie kroki.W piątek władze w Bagdadzie ogłosiły, że wstrzymują wszystkie loty międzynarodowe z oraz do Irbilu.Wzrost napięcia między Kurdami i Irakijczykami zbiegł się w czasie ze śmiercią Dżalala Talabaniego – pierwszego prezydenta Iraku rządzącego po obaleniu Saddama Husajna oraz pierwszego niearabskiego prezydenta w historii kraju.",,
"Francuskie media: konferencja bliskowschodnia kontrowersyjna, o znikomym znaczeniu","Francuskie media zapowiadają konferencję bliskowschodnią w Warszawie, często nazywając ją „kontrowersyjną” czy mającą niezbyt wielkie znaczenie. Wybijają również wolę Polski, by konferencja nie została odebrana jako skierowana przeciw Iranowi.","Według francuskich mediów rozpoczynająca się w środę dwudniowa konferencja ma służyć polityce amerykańskiej.Przypominając wiedeńskie rokowania, które doprowadziły do porozumienia nuklearnego światowych mocarstw z Iranem w 2015 roku, niektórzy publicyści przyznają, że w gruncie rzeczy stanowisko Paryża bliskie jest stanowisku Waszyngtonu. Jak poinformował rzecznik francuskiego MSZ, Francję na spotkaniu w Warszawie reprezentuje dyrektor polityczny resortu ds. Europy Nicolas de Riviere.Media wskazują, m.in. przeznaczony dla Francuzów mieszkających poza granicami kraju portal internetowy Le Petit Journal, że „gdy chodzi o uczestników, to poza USA, Izraelem, być może Włochami i większością państw Bliskiego Wschodu, inne delegacje będą na o wiele niższym szczeblu niż ministerialny, albo będą wręcz nieobecne”.– Ta kontrowersyjna konferencja może powiększyć odosobnienie Polski w łonie UE – przewiduje Beranger Dominici na informacyjnej i opiniotwórczej stronie internetowej Le Courrier d'Europe centrale.– Konferencja warszawska, o której postanowiono w Waszyngtonie, miły prezent dla polskiego sojusznika, już przed rozpoczęciem jest klapą – twierdzi komentatorka dziennika „Le Figaro” Isabelle Lasserre. A to dlatego, że „nie przyjechał na nią (prezydent USA) Donald Trump, że wysoka przedstawicielka UE (ds. polityki zagranicznej) Federica Mogherini odrzuciła zaproszenie, a Rosja (spotkanie) bojkotuje” – wskazuje. Portal Le Petit Journal zaznacza, że „Polska nie chce, by spotkanie odebrane było jako wrogie Iranowi”. I dodaje, że „jeśli ta konferencja pozwoli na utworzenie nowego narzędzia debaty na temat Bliskiego Wschodu, to będzie rzeczywistym sukcesem”.Inne media francuskie zauważają, że „współorganizowana (przez Warszawę i Waszyngton) konferencja jest ilustracją strategicznego partnerstwa między Polską i Stanami Zjednoczonymi”.Warszawski korespondent radia RFI Thomas Giraudeau mówił we wtorek wieczorem, że warszawskie spotkanie „oficjalnie promować ma pokój i bezpieczeństwo na Bliskim Wschodzie, ale niektóre kraje widzą je jako antyirańskie”. Zauważył, że we wtorek, na wspólnej konferencji prasowej szefów dyplomacji Polski i USA „tylko kilka sekund poświęcono Iranowi”, a sekretarz stanu USA Mike Pompeo, podobnie jak w krajach, które odwiedził przed Polską, na pierwszy plan wyciągnął zagrożenie rosyjskie.Według komentatora RFI Nicolasa Faleza, „w porządku (warszawskich) obrad dominować będzie amerykańska polityka maksymalnej presji na Iran”. „Waszyngton oskarża Islamską Republikę Iranu o sianie niepokoju w regionie i o rozwijanie niebezpiecznego programu rakietowego” – dodał publicysta. Jak zaznaczył, „rozwój irańskich pocisków rakietowych i możliwość ich rozprzestrzenienia w regionie niepokoi również Francję, która głosem swego ministra spraw zagranicznych wspomniała już o możliwości sankcji wobec Iranu”. Żydowskie witryny internetowe we Francji cytują izraelskiego premiera Benjamina Netanjahu, który przed odlotem do Polski powiedział, że „już tylko to, że w kwestii Iranu odbywa się międzynarodowa konferencja z udziałem Izraela i USA, jest samo w sobie sukcesem”.Państwa, które nie przyjęły polskiego zaproszenia, „robią coś gorszego niż zamykanie oczu, one na siłę starają się zasłonić rzeczywistość” – ocenił szef izraelskiego rządu. – Przechodzą do porządku nad finansowaniem przez Iran bojówek terrorystycznych na ich terytoriach, starają się przeszkodzić sankcjom amerykańskim. Czy może być coś bardziej absurdalnego? – mówił Netanjahu.Lasserre cytuje w „Le Figaro” francuskiego dyplomatę, który przyznaje, że „w gruncie rzeczy diagnoza Francji (w kwestii Iranu) niezbyt odbiega od (diagnozy) Białego Domu. I przypomina, że „w 2015 roku (ówczesny szef MSZ) Laurent Fabius spowodował, że zaostrzono sformułowania porozumienia nuklearnego, podczas gdy (prezydent USA) Barack Obama gotów był na większe ustępstwa wobec Irańczyków”.",,
„Wolne sądy!”. Masowe protesty opozycji w kilku miastach,W Warszawie i wielu innych miastach odbyły się protesty opozycji i jej zwolenników przeciwko przegłosowanej przez Sejm ustawie o Sądzie Najwyższym. Demonstracja przed Pałacem Prezydenckim rozpoczęła się w czwartek wieczorem od odczytania przez aktorkę Joannę Szczepkowską preambuły do konstytucji z 1997 roku.,"Przed Pałacem Prezydenckim postawione zostały barierki, które zabezpieczają policjanci. Wyłączone z ruchu jest Krakowskie Przedmieście; od strony pl. Trzech Krzyży został zablokowany także wjazd na Nowy Świat.Manifestujący docierali pod Pałac Prezydencki od strony Nowego Światu, od pl. Piłsudskiego i pl. Zamkowego. Trzymają flagi Polski i UE, pojedyncze osoby przyniosły także flagi partyjne Nowoczesnej i PO. Skandują: „zjednoczona opozycja”, „chcemy weta!”, „wolne sądy!”.Pod Pałac Prezydencki przyszli posłowie opozycji PO, PSL i Nowoczesnej, którzy opuścili odbywające się w tym czasie głosowania, w tym m.in. Grzegorz Schetyna i Władysław Kosiniak-Kamysz, a także Ryszard Petru. Jest również b. szef TK Andrzej Rzepliński oraz były I prezes Sądu Najwyższego Adam Strzembosz, który został powitany oklaskami. „Komuna chce wrócić do Polski”– Dzisiaj, parę godzin temu w Sejmie widzieliśmy, że komuna chce wrócić, że komuna próbuje wrócić do Polski. Nie pozwolimy na to – mówił w trakcie protestu przed Pałacem Prezydenckim lider PO Grzegorz Schetyna.– 235 posłów PiS głosowało za tym, żeby zdemolować niezawisłość polskich sądów, żeby zniszczyć polski Sąd Najwyższy. To jest hańba – dodał. Schetyna oświadczył też, że partie opozycyjne są razem i są silne, ponieważ czują wsparcie całej Polski.– Cieszymy się, że jesteśmy razem z wami dzisiaj, jesteśmy silni waszą siłą, chociaż to trudny dzień – mówił Schetyna do manifestujących. Przemówieniu Schetyny towarzyszyły skandowane przez zgromadzonych hasła: „zjednoczona opozycja”, „precz z komuną”, „tu jest Polska”, „cała Polska – dziękujemy”.Apel do Prezydenta RPO niepodpisywanie ustawy o Sądzie Najwyższym zaapelował do prezydenta Andrzeja Dudy były I prezes SN Adam Strzembosz podczas manifestacji przed Pałacem Prezydenckim. Jak mówił, ustawa wprowadza zbiorową odpowiedzialność, co ma „odpowiednie konotacje historyczne”. – Nie jestem ikoną, jestem staruszkiem, który jeszcze się trzyma na nogach – rozpoczął swoje wystąpienie Strzembosz zapowiedziany jako „ikona”. Na te słowa tłum zareagował skandując: „Cześć i chwała bohaterom”. – Zwróciłem się do pana prezydenta, by sobie rąk tą ustawą nie ubrudził, bo kiedyś powiedzą: podpisał ustawę wprowadzającą zbiorową odpowiedzialność, a to ma odpowiednie konotacje historyczne – podkreślił Strzembosz. – Czuję się tutaj o 26 lat młodszy – dodał.– Nigdy nie przejawiałem odwagi wojskowej, troszkę zostało mi odwagi cywilnej. Jestem tutaj wśród państwa nie dlatego, bym chciał pełnić albo bym włączał się w działalność polityczną, jestem bezpartyjny od urodzenia – podkreślił Strzembosz. Jak mówił, są jednak takie chwile, kiedy nie można stać z boku. Wezwanie do obronySprzed Pałacu Prezydenckiego manifestujący przenieśli się przed Sejm, skąd część ruszyła w nocy pod gmach Sądu Najwyższego na pl. Krasińskich. Część pozostała na Wiejskiej. Do „obrony pod Sądem Najwyższym” wzywał demonstrantów Władysław Frasyniuk.– W tym momencie musimy pokazać swoją dojrzałość polityczną; nie ma powodów, byśmy reklamowali ten gmach, byśmy udawali, że mamy parlament, który reprezentuje interesy obywatelek i obywateli, jest konieczność, aby stanąć w obronie sądów, w obronie sędziów. Idziemy pod sąd, by od jutra pilnować tej instytucji państwa prawa, od jutra bronimy państwa prawa pod Sądem Najwyższym – mówił Frasyniuk.Część manifestujących, która pozostała pod Sejmem, usiadła pod barierkami okalającymi gmach parlamentu, trzymając się za ręce.Około godz. 3.30 w nocy w piątek policja usunęła osoby siedzące i blokujące ul. Wiejską i Górnośląską. Podczas akcji funkcjonariuszy demonstranci skandowali: „Konstytucja”, „Wolne sądy!” oraz „Wolność, Równość, Demokracja”.Wcześniej kilkanaście osób próbowało zablokować wyjazd radiowozu, w którym był rzecznik rządu Rafał Bochenek. Policja usuwała protestujących, którzy uniemożliwiali przejazd radiowozu. Ustawa o Sądzie NajwyższymNową ustawę o Sądzie Najwyższym Sejm uchwalił, przy protestach opozycji, w czwartek po południu. Przewiduje ona m.in. utworzenie trzech nowych Izb SN, zmiany w trybie powoływania sędziów SN, umożliwia też przeniesienie obecnych sędziów SN w stan spoczynku. Pozytywnie zaopiniowane poprawki PiS wnoszą do projektu m.in. propozycje zgłoszone przez prezydenta Andrzeja Dudę – wzmacniające kompetencje głowy państwa i wprowadzające przepis, że Sejm będzie wybierał sędziów członków KRS większością 3/5 głosów.Projekt ustawy o Sądzie Najwyższym to trzeci z elementów forsowanej przez PiS reformy wymiaru sprawiedliwości. Poprzednie - nowelizacje ustaw o Krajowej Radzie Sądownictwa i o ustroju sądów powszechnych - zostały w ub. tygodniu przyjęte przez Sejm i Senat, czekają obecnie na podpis prezydenta.Nowela ustawy o KRS przewiduje m.in. wygaszenie kadencji 15 członków Rady będących sędziami. Zgodnie z nowelizacją ich następców wybrałby Sejm - dziś wybierają ich środowiska sędziowskie. Według opozycji kadencji członków Rady nie można wygasić ustawą zwykłą, bo wymagałoby to zmiany konstytucji. Nowela o ustroju sądów powszechnych zmienia zasady powoływania i odwoływania prezesów sądów przez zwiększenie uprawnień ministra sprawiedliwości oraz m.in. wprowadza zasady losowego przydzielania spraw sędziom.Przeciw planom reform sądownictwa odbywają się protesty m.in. przed Sejmem i Pałacem Prezydenckim. Demonstracje organizowały partie i środowiska opozycyjne, m.in. PO, Nowoczesna, KOD, Obywatele RP, Partia Razem.",,
Do 290 wzrósł bilans ofiar ataków na kościoły i hotele na Sri Lance,Do 290 wzrósł bilans zabitych podczas ataków bombowych na kościoły i hotele na Sri Lance w Wielką Niedzielę. Liczba rannych sięga 500 - podał rzecznik policji Ruwan Gunasekera. Zatrzymano jak dotąd 24 osoby. Żadna organizacja nie przyznała się do zamachów.,"Rzecznik policji zaznaczył, że bilans nie jest ostateczny. Władze przyjmują, że w atakach zginęło ok. 37 cudzoziemców, ale tylko w jedenastu przypadkach udało się zidentyfikować ofiary. Niektóre z ciał są tak dalece zmasakrowane, że ustalenie tożsamości może zająć sporo czasu.Tym należy tłumaczyć zwłokę w ogłaszaniu narodowości ofiar.Poprzedni bilans ofiar, podany przez policję, mówił o co najmniej 215 ofiarach śmiertelnych i 450 rannych. Jednocześnie zastrzegano, że ze względu na ciężki stan części poszkodowanych osób ostateczna liczba zabitych może jeszcze wzrosnąć.Policja poinformowała wieczorem w niedzielę, że dotarła do furgonetki, którą podejrzani prawdopodobnie przyjechali do Kolombo oraz kryjówki, w której się ukrywali. Znaleziono bombę W poniedziałek źródła policyjne podały, że na drodze prowadzącej na międzynarodowe lotnisko w Kolombo znaleziono bombę domowej roboty. Została ona zneutralizowana przez saperów. Lotnisko funkcjonuje bez zakłóceń.Na poniedziałek prezydent i zarazem minister obrony Maithripala Sirisena zwołał posiedzenie Rady Bezpieczeństwa Narodowego. Weźmie w nim udział premier rządu Ranil Wickremesinghe. Agenci bezpieczeństwa „wiedzieli o zamachu”? Trwa dochodzenieAgencja Reutera podała, że policja wszczęła dochodzenie w sprawie niedopełnienia procedur i błędów służby wywiadu, co umożliwiło ataki bombowe w 9 miejscach jednocześnie – w kościołach i w luksusowych hotelach.Błędy popełnione przez służbę bezpieczeństwa zostały zasygnalizowane przez co najmniej dwóch ministrów. Szef resortu telekomunikacji Harin Fernando napisał w niedzielę na Twitterze: „Niektórzy oficerowie wywiadu wiedzieli o przygotowywanych atakach, ale ich ostrzeżenia dotarły z opóźnieniem. Muszą być podjęte specjalne kroki wyjaśniające, dlaczego te ostrzeżenia zignorowano”. Z kolei minister integracji narodowej, języków oficjalnych i hinduizmu – Mano. Geneshan podał, że agenci bezpieczeństwa pracujący na rzecz jego resortu „wiedzieli o zamachu”. Aresztowani pochodzą ze Sri LankiPremier Ranil Wickremesinghe w telewizyjnym wystąpieniu powiedział, że według wstępnych ustaleń wszyscy aresztowani pochodzą ze Sri Lanki. Krajowy wywiad sygnalizował, że może dojść do zamachów i obecnie trwa sprawdzanie, dlaczego nie podjęto odpowiednich działań, by do nich nie dopuścić – dodał.Wiceminister obrony Ruwan Wijewardene przekazał, że większość z eksplozji to samobójcze ataki terrorystyczne. Na razie nikt nie przyznał się do ich przeprowadzenia, ale zdaniem wiceministra winę ponoszą religijni ekstremiści.Atak na kościoły i hoteleDo pierwszych sześciu eksplozji doszło rano w przeciągu 30 minut w trzech kościołach w Kolombo i dwóch innych miastach – Negombo i Batticaloa oraz w trzech luksusowych hotelach w Kolombo. Siódmy wybuch miał miejsce w niewielkim pensjonacie na przedmieściach Kolombo, a ósmy nastąpił w dzielnicy mieszkalnej Dematagoda, również na obrzeżach stolicy. Dziewiąty miał być przeprowadzony na lotnisku, ale nie powiódł.Były to największe ataki w tym azjatyckim kraju od zakończenia wojny domowej w 2009 roku.Według danych z 2012 roku ok. 70 proc. mieszkańców Sri Lanki to buddyści, 12,6 proc. hinduiści, 9,7 proc. – muzułmanie, a chrześcijanie – 7,6 proc.Wspólnota katolicka liczy 1,2 mln osób.Seria ataków spotkała się z wyrazami potępienia społeczności międzynarodowej, m.in. ze strony papieża Franciszka oraz szefa Organizacji Współpracy Islamskiej Jusefa al–Otaimina, który opisał je jako „tchórzliwe ataki wymierzone w niewinnych wiernych i cywilów”.",,
Jest wyrok Trybunału Sprawiedliwości ws. ekstradycji Polaka,"„Sąd musi wstrzymać ekstradycję osoby, jeśli uzna, że mogłaby ona zostać narażona na ryzyko naruszenia prawa podstawowego do niezawisłego sądu, a tym samym rzetelnego procesu” – tak brzmi orzeczenie unijnego Trybunału Sprawiedliwości w Luksemburgu.","Z prośbą o wykładnię zwrócił się irlandzki sąd. W Irlandii bowiem zatrzymany został Polak na mocy Europejskiego Nakazu Aresztowania, podejrzewany o przemyt narkotyków. Sąd nie chce go jednak wydać Polsce, bo ma wątpliwości co do niezależności wymiaru sprawiedliwości w związku z reformą sądownictwa i prowadzoną przez Komisję Europejską procedurą praworządności. Sąd argumentuje, że nie ma gwarancji uczciwego procesu.Trybunał orzekł dziś, że jeśli jakiś sąd w kraju członkowskim ma wątpliwości co do sytuacji w innym państwie, musi najpierw przeprowadzić dwuetapową analizę. Najpierw powinien stwierdzić, czy istnieje systemowe zagrożenie dla praworządności. A później, w drugim etapie postępowania, stwierdzić, czy ma to znaczenie dla uczciwego i rzetelnego procesu. W tej ocenie - jak uznał Trybunał - procedura związana z artykułem 7. przeciwko Polsce prowadzona przez Komisję Europejską ma szczególne znaczenie.",,
Obrzucili jajami pomnik Jana Pawła II. Policja publikuje zdjęcia sprawców,"Policja w Pile opublikowała zdjęcia mężczyzn, którzy dziesięć dni temu obrzucili jajami pomnik papieża Jana Pawła II. – Tuż po zdarzeniu monitoring uwiecznił dobrze widoczne twarze mężczyzn – mówi portalowi tvp.info podkom. Żaneta Kowalska z KPP w Pile. Policjantka przypomina, że za obrazę uczuć religijnych grozi do dwóch lat więzienia.",,,
Papież zabrał głos w sprawie śmierć Vincenta Lamberta,"Papież Franciszek zapewnił o modlitwie za Vincenta Lamberta. Francuz przez 11 lat był w stanie wegetatywnym. Zmarł w czwartek na skutek wstrzymania działań podtrzymujących go przy życiu. „Każde życie ma wartość, zawsze” – podkreślił papież.","Od wypadku drogowego w 2008 roku Lambert przebywał w szpitalu w Reims. Zdaniem lekarzy był skazany na wegetację. Za wstrzymaniem działań podtrzymujących go przy życiu opowiadała się żona Lamberta; popierało ją jego rodzeństwo. Na odłączenie aparatury nie zgadzali się długo rodzice, którzy walczyli o utrzymanie syna przy życiu. Decyzja odłączenia 42-latka od aparatury medycznej zapadła na mocy wyroku Sądu Kasacyjnego Francji. Na profilu papieża Franciszka na Twitterze zamieszczono w czwartek następujące słowa: „Niech Bóg Ojciec przyjmie w swe objęcia Vicenta Lamberta. Nie budujmy cywilizacji, w której eliminowane są osoby, których życie nie wydaje się nam dość godne, by dalej mogły żyć”. „Każde życie ma wartość, zawsze” – napisał papież. W środę, także za pośrednictwem Twittera Franciszek wezwał: „Módlmy się za chorych, którzy zostali opuszczeni i pozostawieni, aby umarli. Społeczeństwo jest ludzkie, jeżeli chroni życie. Każde życie od początku aż do naturalnego końca, bez wybierania, kto jest bardziej czy mniej godny, aby żyć”. Papież podkreślił, że „lekarze mają służyć życiu, a nie je przerywać”. Rzecznik Watykanu Alessandro Gisotti w specjalnym oświadczeniu wydanym w czwartek ogłosił: „Przyjęliśmy z bólem wiadomość o śmierci Vincenta Lamberta. Modlimy się o to, aby Pan przyjął go do swego Domu i wyrażamy bliskość z jego rodziną i tymi, którzy do końca angażowali się w pomaganie mu z miłością i oddaniem”. Rzecznik przywołał słowa papieża Franciszka wypowiedziane o tej sprawie: „Bóg jest jedynym panem życia od początku po naturalny koniec, a naszym obowiązkiem jest strzeżenie życia zawsze i nieuleganie kulturze odrzucenia”. Na profilu Papieskiej Akademii Życia na Twitterze ogłoszono, że urząd ten modli się za rodzinę Lamberta, za lekarzy i wszystkie osoby włączone w to postępowanie. „Śmierć Vincenta Lamberta i jego historia są porażką dla naszego człowieczeństwa” – oświadczyła Akademia.",,
Sąd wyraził zgodę na pociągnięcie do odpowiedzialności byłego sędziego SN Stanisława Kosmala,"W czwartek Sąd Najwyższy wyraził zgodę na pociągnięcie do odpowiedzialności karnej za m.in. zbrodnie komunistyczne byłego sędziego SN, a do niedawna wiceprzewodniczącego PKW, Stanisława Kosmala. Wniosek w tej sprawie złożył oddział szczecińskiego IPN.","W rozmowie z portalem tvp.info Naczelnik Oddziałowej Komisji Ścigania Zbrodni przeciwko Narodowi Polskiemu w Szczecinie prokurator Marek Rabiega powiedział, że złożony przez IPN wniosek dotyczył „trzech osób, które krytykowały stan wojenny po jego wprowadzeniu”.– Pomimo iż ta krytyka, przynależna zresztą każdej osobie, nie wypełniała znamion czynów zabronionych, które wtedy im sąd przypisał, sędzia Stanisław Kosmala jako ówczesny sędzia SN, (...) wyroki te utrzymał, a w jednym przypadku jeszcze podwyższył karę pozbawienia wolności – oznajmił. – My we wniosku zawarliśmy oczywiście ustalenia stanu faktycznego, prawnego, opisaliśmy na czym polega ten nasz wniosek, dlaczego go składamy, jaki jest cel – stwierdził.",,
Korea Płn. odcięta od dostaw?  USA chcą „najsilniejszego pakietu sankcji od ponad 20 lat”,"Stany Zjednoczone proponują zaostrzenie sankcji wobec Korei Północnej. USA zgłosiły na forum Rady Bezpieczeństwa ONZ projekt rezolucji w tej sprawie. Przewiduje on, że kraje należące do Organizacji Narodów Zjednoczonych będą mogły kontrolować wszystkie transporty towarowe wysyłane przez ich terytorium do Korei Północnej oraz z niej pochodzące.","Działania te mają na celu wykrywanie przewozu niedozwolonych towarów. Wdrożenie tych zapisów w życie zamknęłoby istniejącą lukę w obowiązującym obecnie embargu wobec reżimu Kim Dzong Una. Przewiduje się wprowadzenie zakazu sprzedaży Korei Północnej broni lekkiej i innych rodzajów broni konwencjonalnej a także paliwa lotniczego i stosowanego w pociskach rakietowych. Ambasador USA przy ONZ Samantha Power uważa, że jeżeli projekt zostałby przyjęty, to byłby „najsilniejszym pakietem sankcji nałożonym przez Radę Bezpieczeństwa od ponad 20 lat”. Wyraziła przy tym nadzieję, że głosowanie nad nim zostanie przeprowadzone niebawem.  6 stycznia Korea Północna przeprowadziła test elementów broni nuklearnej. 7 lutego natomiast wystrzeliła pocisk rakietowy dalekiego zasięgu. Korea Północna twierdzi, że miało to na celu rozwijanie programu kosmicznego. Zachód zaś uważa, że chodzi o działania czysto militarne.",,
Jedno z najstarszych biur podróży na skraju bankructwa,"Thomas Cook – jedno z najstarszych i największych biur turystycznych na świecie – stanęło na krawędzi bankructwa. Jeśli do niego dojdzie, konieczna będzie potężna operacja sprowadzania nawet 150 tys. turystów do Wielkiej Brytanii.","W piątek zadłużona firma potwierdziła, że aby uniknąć przejścia pod zarząd sądowy – czyli w praktyce bankructwa – potrzebuje dodatkowych 200 milionów funtów. W sierpniu Thomas Cook Group zawarł z jednym ze swoich akcjonariuszy, chińskim konglomeratem Fosun International, oraz wierzycielami porozumienie o dokapitalizowaniu kwotą 900 milionów funtów. Jednak w ostatniej chwili wierzyciele zażądali dodatkowych 200 milionów jako zabezpieczenia na miesiące zimowe, gdy zwykle biura turystyczne mają niższe obroty.              Według źródeł Reutera wciąż istnieje realna szansa na znalezienie rozwiązania. W sobotę agencja informowała o trwających rozmowach między firmą a rządem i potencjalnymi inwestorami. – Nie poddajemy się – powiedział bliski sprawie anonimowy informator Reutera.",,
Mieszkowski: Scena zbiórki na zabójstwo Kaczyńskiego była dowcipna i przewrotna,"Scena zbiórki na zabójstwo Jarosława Kaczyńskiego w „Klątwie” „była dowcipna i bardzo przewrotna, a publiczność miała dużo radości w związku z tym” – stwierdził w TVP Info Krzysztof Mieszkowski, poseł Nowoczesnej. – Czy pana bawiłaby zbiórka na zabójstwo Pawła Adamowicza, gdyby ją zrobić w teatrze? – skomentował te słowa Jan Dziedziczak z Prawa i Sprawiedliwości.","Politycy dyskutowali w programie „Minęła 20” na temat zdjęcia, na którym m.in. Mieszkowski pozuje do wspólnego zdjęcia podczas wystawy sztuki nowoczesnej autorstwa Karoliny Jaklewicz. W tle widać obraz przedstawiający krzyż, który przez domalowanie czarną farbą dodatkowych linii zamieniony został w swastykę. – Artysta ma prawo do wolności twórczej. (…) Sztuką jest to, co artysta powie, że nią jest – skomentował sprawę Mieszkowski. – Czy pana bawiłaby zbiórka na zabójstwo Pawła Adamowicza, gdyby ją zrobić w teatrze? To byłaby świetna sztuka? Mnie to na przykład gorszy, uważam, że to jest niedopuszczalne, tak samo jak niedopuszczalna jest zbiórka, która tak pana bawi i pan mówi, że to jest świetna sztuka, na zabójstwo Jarosława Kaczyńskiego – odniósł się do tych słów Dziedziczak. – Pan mówi, że wpisywanie swastyki w krzyż to jest wielka sztuka. Ciekawe, czy wpisanie swastyki w gwiazdę Dawida albo półksiężyc to sztuka. Myślę, że wasze środowisko podniosłoby larum w takim przypadku. Ja uważam, że trzeba szanować wszystkie religie i tym się różnimy. Pan uważa, że gwiazdę żydowską należy chronić, a krzyż już można opluwać – dodał polityk PiS.",,
„Ruch Palikota rozmienia się na drobne”,"– Ruch Palikota to dla mnie czas zamknięty dokonany – powiedziała w programie „Minęła dwudziesta” wicemarszałek Sejmu Wanda Nowicka, wykluczona z sejmowego klubu partii. Dodała, że nie miała złudzeń, że zapadnie taka decyzja.","– Podczas dzisiejszego posiedzenia klubu było bardzo gorąco. Padło pod moim adresem wiele agresywnych słów. Zasadniczy wpływ na to, co się wydarzyło, miał sam Janusz Palikot – powiedziała Nowicka. Dodała, że skandaliczna wypowiedź Palikota, że „być może Wanda Nowicka chce być zgwałcona” świadczy o tym, jak bardzo lekceważy się w Polsce kobiety, ofiary gwałtów. Janusz Palikot powiedział to po tym, jak w ubiegły piątek Sejm nie odwołał Nowickiej z funkcji wicemarszałka Sejmu, a ona sama nie podała się do dymisji. – Po tych słowach było dla mnie jasne, że nie ma woli do porozumienia, do tego, by odpowiedzialnie wyciągać wnioski z popełnionych błędów. Najbardziej straci na tym sama partia  – wyjaśniła Nowicka.    Pytana o nagrodę, którą dostała razem z  pozostałymi członkami Prezydium Sejmu, a która była powodem jej dymisji, wicemarszałek powiedziała  – Kiedy dowiedziałam się o premii, nie było mnie w Polsce. Pieniądze zaraz przelałam na konto organizacji charytatywnej. Było to 29 tys. zł. 24 tys. trafiło do organizacji, a pięć tysięcy przekazałam osobom indywidualnym, które nie mają kont bankowych.   – Czuję się trochę zażenowana, że ja jedyna muszę się ciągle z tej nagrody tłumaczyć. Nikogo innego z Prezydium Sejmu się o to nie pyta. Apeluję do dziennikarzy, by zachować właściwe proporcje w tej sprawie – dodała Nowicka. Janusz Palikot wielokrotnie powtarzał, że w tej sprawie Wanda Nowicka zawiodła jego zaufanie, nie dotrzymała obietnicy i nie ustąpiła ze stanowiska w Sejmie. –  Podczas prezydium partii próbowano zmusić mnie, żebym złożyła rezygnację i nie czekała na decyzje Sejmu. Najpierw odmówiłam, potem – przekonywana i pod przymusem – powiedziałam, że to zrobię. To była wtedy jedyna możliwość, jaką widziałam. Potem wszystko przemyślałam i doszłam do wniosku, że tak postąpić nie mogę – tłumaczyła Nowicka.Dodała, że Janusz Palikot nie może jej zarzucać łamania obietnic, bo sam wielokrotnie nie dotrzymywał danego słowa. Odniosła się też do słów Janusza Palikota, że została „politycznie wykorzystana przez Ewę Kopacz, Donalda Tuska i Leszka Millera”. – Czuję się osobą autonomiczną. Byłam przedmiotem rozmaitych nacisków i podjęłam decyzję, którą uważałam za najlepszą – wyjaśniła Nowicka.   Pytana o swoją przyszłość polityczną wicemarszałek Sejmu powiedziała, że jako posłanka niezależna będzie szukać poparcia u innych ugrupowań, by zrealizować swoje projekty. Podkreśliła, że nie była w żadnej partii i nie chce się do żadnego ugrupowania zapisywać.  Wyjaśniła, że nadal bliskie są jej idee Ruchu Palikota, z ramienia którego startowała do Sejmu, ale jej zdaniem, ta „partia rozmienia się na drobne i jest w trudnej sytuacji na własne życzenie”. Dodała, że Polsce potrzebna jest szersza lewica, inna niż SLD  i tę lukę ma jeszcze szansę wypełnić Ruch Palikota.",,
"Polacy, Litwini i Białorusini w kondukcie żałobnym w Wilnie. Nieśli flagi","Z katedry wileńskiej na Cmentarz na Rossie przeszedł w piątek kondukt żałobny z trumnami 20 uczestników powstania styczniowego, w tym dwóch jego przywódców Zygmunta Sierakowskiego i Wincentego Konstantego Kalinowskiego. Powstańcy spoczęli w centralnej kaplicy cmentarza.","Trumny ze szczątkami powstańców zostały przewiezione z katedry  na Cmentarz na Rossie na pojazdach wojskowych w honorowej asyście polskich i litewskich żołnierzy. Za wojskowymi szło kilka tysięcy osób, a większość z nich trzymała flagi krajów, z których przyjechali, przede wszystkim  – Polski, Litwy i Białorusi. Narodów, które kiedyś razem tworzyły Rzeczpospolitą i razem walczyły o wyzwolenie od zaborców.Droga z katedry na cmentarz liczy około 3 km. Procesja żałobna przeszła głównymi ulicami Starego Miasta: Zamkową, Wielką i Ostrobramską. Kondukt zatrzymał się przy Kaplicy Ostrobramskiej na modlitwę w trzech językach. W kondukcie szli m.in. prezydenci Polski i Litwy – Andrzej Duda i Gitanas Nauseda, premier Mateusz Morawiecki, wicepremier Białorusi Ihar Pietryszenko.W uroczystościach pogrzebowych uczestniczyli także inni przedstawiciele władz Polski – szef MON Mariusz Błaszczak oraz przedstawiciele Sejmu i Senatu, w tym wicemarszałek Sejmu Małgorzata Gosiewska (PiS) i wicemarszałek Senatu Bogdan Borusewicz (PO), a także reprezentanci władz Litwy, Ukrainy i Białorusi.W ramach uroczystości w piątek rano odbyła się ceremonia wniesienia trumien z prochami uczestników zrywu do katedry. Szczątki zostały wystawione na widok publiczny, aby każdy mógł złożyć hołd powstańcom.",,
Turcja grozi Unii zmianami w umowie o ograniczeniu napływu migrantów,"Turecki minister ds. europejskich Omer Celik zagroził w poniedziałek „przeglądem” porozumienia, na mocy którego ograniczony został napływ migrantów przez Turcję do Unii Europejskiej. Prezydent tego kraju oświadczył, że sprawę zakazów wieców politycznych Turków w Holandii skieruje do Europejskiego Trybunału Praw Człowieka. Recep Tayyip Erdogan skrytykował też kanclerz Niemiec Angelę Merkel za politykę wobec mniejszości narodowych. Niemieckiej „państwowej telewizji” zarzucił wspieranie organizacji terrorystycznych.","Jak podała turecka agencja Anatolia, w opinii ministra Celika Turcja powinna dokonać przeglądu części zawartego rok temu porozumienia, poświęconej przekraczaniu przez migrantów granicy lądowej. Kraj ten ma granicę lądową z dwoma krajami UE: Grecją i Bułgarią. Chodzi o zawartą 18 marca 2016 roku umowę między Turcją a Unią Europejską, która doprowadziła do znaczącego zmniejszenia liczby migrantów przedostających się z Turcji przez Morze Egejskie na greckie wyspy i dalej do UE. „Szanowna Merkel, wspierasz terrorystów” Prezydent Turcji w poniedziałek zagroził Holandii sankcjami i pozwaniem przed Europejski Trybunał Praw Człowieka. Recep Tayyip Erdogan zarzucił też kanclerz Niemiec Angeli Merkel wspieranie terroryzmu, co przejawia się jego zdaniem w niedostatecznym zwalczaniu zakazanej Partii Pracujących Kurdystanu (PKK). – Szanowna Merkel, wspierasz terrorystów – powiedział w wywiadzie udzielonym tureckiej telewizji A Haber. Jak zaznaczył, Niemcy nie podejmują działań przeciwko PKK, choć ugrupowanie to uznano za organizację terrorystyczną. Erdogan oskarżył również niemiecką „państwową telewizję” o wspieranie organizacji terrorystycznych i uprawianie propagandy przeciwko planowanemu wprowadzeniu w Turcji systemu prezydenckiego. Kryzys dyplomatycznyKonflikt rozgorzał, gdy w piątek Holandia nie udzieliła zgody na lądowanie w Rotterdamie samolotu z szefem tureckiego MSZ Mevlutem Cavusoglu, zaś turecka minister ds. rodziny i polityki społecznej Fatma Betul Sayan, która przybyła na wiec do Rotterdamu mimo jego odwołania, została eskortowana przez holenderską policję do granicy z Niemcami. Prezydent Turcji Recep Tayyip Erdogan wezwał w niedzielę międzynarodowe organizacje do nałożenia sankcji na Holandię. Zapowiedział również, że Holandia „zapłaci cenę i nauczy się, czym jest dyplomacja”. Działanie jej władz nazwał rasizmem oraz „rodzajem islamofobii”. W sobotę, w odpowiedzi na decyzje Holandii tureckie władze zamknęły holenderską ambasadę w Ankarze oraz konsulat w Stambule. Jednocześnie tureckie MSZ oświadczyło, że życzy sobie, by holenderski ambasador w Turcji, który przebywa na urlopie, „przez jakiś czas” nie wracał do Turcji.",,
Brytyjski minister ds. Brexitu podał się do dymisji,"Brytyjskie media poinformowały późnym wieczorem w niedzielę, że minister ds. wyjścia Wielkiej Brytanii z Unii Europejskiej David Davis zrezygnował ze stanowiska.","Davis był zwolennikiem znaczącego ograniczenia relacji ze Wspólnotą i jednym z wiodących oponentów postulowanego przez premier Theresę May i ministra finansów Philipa Hammonda propozycji tzw. miękkiego Brexitu.Zakładała ona m.in. zachowanie bliskich powiązań Wielkiej Brytanii ze wspólnym rynkiem i unii celnej z UE. Propozycja została przedstawiona jako konsensus po piątkowym posiedzeniu wyjazdowym rządu w Chequers.Do kryzysu w rządzie May doszło zaledwie dwie doby po tym, jak w piątek zaprezentowano trzystronicowy zarys rządowego stanowiska w sprawie dalszych negocjacji dotyczących wyjścia z Unii Europejskiej. Został on przyjęty - jak przekonywała premier May - przy poparciu wszystkich ministrów podczas całodniowego wyjazdowego posiedzenia rady gabinetowej w letniej rezydencji szefowej rządu w Chequers.Tłumacząc powody rezygnacji, Davis uwypuklił w swoim liście do premier podziały dotyczące strategii negocjacyjnej, przyznając, że w ciągu ostatniego roku „było wiele przypadków, w których nie zgadzał się z przyjętą linią polityki” Downing Street. Zaliczył do nich m.in. zaakceptowanie postulowanej przez Komisję Europejską kolejności rozmów w sprawie wyjścia z Unii Europejskiej oraz z ustalonego zapisu w grudniowym wspólnym raporcie negocjatorów dotyczącym przyszłego statusu Irlandii Północnej.W weekend media informowały o rosnącej grupie deputowanych gotowych do zakwestionowania przywództwa premier Theresy May w obliczu pogłębiających się sporów dotyczących przyszłych rozmów z Unią Europejską. Wiceminister rezygnuje równieżSteve Baker zrezygnował w niedzielę ze stanowiska po tym, jak wcześniej taką decyzję podjął jego szef David Davis. Baker jest także jedną z kluczowych postaci w zrzeszającej kilkudziesięciu eurosceptycznych posłów Partii Konserwatywnej grupie „European Research Group” („Europejska Grupa Badawcza”).",,
"Tusk nie wraca, Marcinkiewicz nie płaci, Morawiecki tworzy gabinet",Nie będzie tak bardzo wyczekiwanego przez wielu powrotu Donalda Tuska do polskiej polityki. Do zajęcia miejsca wspólnego kandydata opozycji wyrywa się lider PSL Władysław Kosiniak-Kamysz. Zakończyły się ustalenia w sprawie kształtu i składu nowego rządu.,"Niedziela. Kosiniak-Kamysz gotowy na wszystko  Ludowcy obradowali i ustalili, że mogą wystawić kandydata na prezydenta. – Jestem gotowy do kandydowania, ale chciałbym, aby odbyły się prawybory – mówił po obradach Władysław Kosiniak-Kamysz. Lider PSL dodał skromnie:  –  Jakby znalazł się ktoś godniejszy, ktoś kto ma szanse na zwycięstwo, ja go będę wspierał.  Gotowości Władysława Kosiniaka-Kamysza mogą nie docenić w PO. Izabela Leszczyna posłanka PO-KO skomentowała jego decyzję dość złośliwie: - Cieszę się, że Kosiniak-Kamysz zdołał odbudować swoją pozycję w PSL. Jednak, gdy przedstawiciel partii, która uzyskała 8,5 proc. poparcia, kreuje się na kandydata całej opozycji, to staje się trochę niepoważny. Poniedziałek. Buty Sterczewskiego  … i nikt nie zakłada, że planowanym bestsellerze pt. „Szczerze” Donald Tusk mógłby szczerze opowiedzieć o swoich butach do biegania albo gry w piłkę. Tymczasem właśnie o butach rozmawiał w TOK FM Franciszek Sterczewski. Polityk PO-KO zasłynął z tego, że na uroczystość wręczenia zaświadczeń o wyborze na posła przyszedł w brudnych butach sportowych. Nie wiemy, czy grał w nich w piłkę z Donaldem Tuskiem. - Te buty symbolizują moją pracę podczas kampanii – tłumaczył w radio poseł-elekt. Sterczewski uważa, że „jeśli polityk czy nowy poseł ma czyste buty, to znaczy, że przez kampanię siedział na kanapie”.  – Zazdroszczę im czystych butów – mówił Sterczewski, który nie wie „jak to się stało”, że politycy z czystymi butami znaleźli się w Sejmie. Panie pośle! Po prostu je czyścili! Mówiło się, że w USA niejeden zrobił karierę „od czyścibuta do milionera”.  A jaką karierę w Polsce może zrobić poseł w brudnych butach?  Nieważne czy w czystych, czy pobrudzonych, nikt nie chciałby się znaleźć w butach marszałka województwa pomorskiego Mieczysława Struka. Akt oskarżenia w sprawie poświadczenia nieprawdy w oświadczeniach majątkowych przez marszałka trafił do Sądu Rejonowego Gdańsk-Południe – poinformowała rzeczniczka Prokuratury Okręgowej w Gdańsku Grażyna Wawryniuk. Akt dotyczy złożenia w oświadczeniach majątkowych w latach 2013-16 nieprawdziwych informacji na temat posiadanych zasobów pieniężnych, nieruchomości gruntowej oraz zasiadania w radzie nadzorczej fundacji prowadzącej działalność gospodarczą. Marszałkowi grozi kara do 8 lat pozbawienia wolności... Wtorek. Tusk nie wraca  …a skoro już o marszałkach, to Prezydent Andrzej Duda wyznaczył na stanowisko marszałka seniora Senatu Barbarę Borys-Damięcką, a na stanowisko marszałka seniora Sejmu Antoniego Macierewicza. - Panu prezydentowi ogromnie zależało na tym, aby dokładnie tak, jak to było w 2015 r., marszałkiem seniorem w Sejmie był ktoś, kto miał piękną kartę opozycyjną - ktoś, kto szczególnie w tym roku, 30. rocznicy pierwszych częściowo wolnych wyborów do polskiego Sejmu, zasłużył się ogromnie dla państwa polskiego. Stąd decyzja, aby marszałkiem seniorem Sejmu był pan minister Antoni Macierewicz – powiedział rzecznik prezydenta Błażej Spychalski. Pierwsze posiedzenie Sejmu odbędzie się 12 listopada o godz. 12. Podczas posiedzenia dymisję złoży obecny premier Mateusz Morawiecki. Jednak Morawiecki nie musi się wyprowadzać ze swojego gabinetu. Decyzją kierownictwa Prawa i Sprawiedliwości jest on pewnym kandydatem na premiera w nowej kadencji. Inny były premier Donald Tusk też nie myśli o przeprowadzce. - Nie będę kandydował w zbliżających się wyborach prezydenckich - poinformował Szef Rady Europejskiej. – Uważam, że możemy te wybory wygrać, ale do tego potrzebna jest kandydatura, która nie jest obciążona bagażem trudnych, niepopularnych decyzji, a ja takim bagażem jestem – wyjaśnił Tusk. Ta poruszająca informacja interpretowana jest jako taktyczny odwrót wobec nieuchronnej klęski kandydatów opozycji w wyborach prezydenckich. O przeprowadzce natomiast musi myśleć inny były premier.  – Wytrzymałem trzy lata małżeństwa, to wytrzymam więzienie – komentował Kazimierz M. w rozmowie z portalem Fakt.pl. Prokuratura Okręgowa w Warszawie skierowała akt oskarżenia przeciwko byłemu premierowi rządu PiS, Samoobrony i Ligi Polskich Rodzin w związku z uchylaniem się od wykonania obowiązku alimentacyjnego wobec byłej żony Izabeli. Chodzi o zaległe 124 tys. zł alimentów.  Środa. Bez wiz do USA!  Złośliwi twierdzili, że dobrych wiadomości już na ten tydzień wystarczy… A tu niespodzianka od prezydenta Donalda Trumpa. – Bezwizowa możliwość podróżowania do Stanów Zjednoczonych do 90 dni w celach turystycznych i w celach biznesowych będzie możliwa od 11 listopada tego roku, a więc dosłownie za kilka dni – poinformował na specjalnej konferencji prasowej prezydent Andrzej Duda. „To historyczny sukces! Dzięki ciężkiej pracy naszych rządów i zaangażowaniu starających się o wizę, od 11.11. 2019 Polacy będą mogli podróżować do USA bez wiz! Relacje polsko-amerykańskie jeszcze nigdy nie były tak dobre, dziś wprowadziliśmy je na zupełnie nowy poziom” – napisała na Twitterze ambasador USA Georgette Mosbacher.  Czwartek. Niebezpieczne związki (partnerskie) Kosiniaka-Kamysza  To jeszcze nie koniec dobrych wiadomości. W Katowicach Rada Fundacji Światowej Agencji Antydopingowej (WADA) zatwierdziła wybór Witolda Bańki na szefa tej organizacji. Jego kadencja rozpocznie się 1 stycznia 2020 roku. Były minister sportu w rządzie Mateusza Morawieckiego zastąpi na stanowisku Craiga Reedie'ego, który funkcję tę pełni od 2014 roku. – Jest to dla mnie wręcz symboliczne, że decyzja ta została podjęta tutaj, w Katowicach, w moim regionie. Skromność i praca to wartości, które zawsze były mi bliskie, kiedy byłem ministrem sportu w Polsce. Obiecuję, że również teraz będę się kierował tymi wartościami – powiedział Bańka, dziękując za wybór. Władysław Kosiniak-Kamysz, gotowy, by kandydować na prezydenta, już zdołał porzucić chadecką retorykę. Niewiele dni minęło od wyjścia PSL z „tęczowej” Koalicji Europejskiej i „cudownego” nawrócenia całego PSL. Tymczasem Kosiniak-Kamysz już flirtuje z lewicą. „Można by było zaproponować referendum w sprawie związków partnerskich i wreszcie to rozstrzygnąć” – powiedział „Gazecie Wyborczej” prezes PSL.  Tymczasem na lewicy ciąg dalszy przetasowań. Po europosłance Sylwii Spurek Wiosnę Roberta Biedronia opuszcza jej partner Marcin Anaszewicz. – Z przykrością muszę się przyznać, że ta strategia, której ja byłem autorem, skończyła się porażką, bo zamiast Wiosny jest dalej PiS, jest dalej Platforma i dalej będzie SLD – mówił Anaszewicz. Piątek. Drugi gabinet Morawieckiego  I jak się okazuje SLD rzeczywiście będzie dalej, nie będzie już natomiast Wiosny, która połączy się z partią Włodzimierza Czarzastego. Czy to jest cena za wystawienie w wyborach prezydenckich Roberta Biedronia jako wspólnego kandydata lewicy? Jeśli tak, to nie ma wątpliwości, że Robert Biedroń byłby gotów taką cenę zapłacić. Czy w pakiecie jest nominacja Gabrieli Morawskiej-Staneckiej z Wiosny na wicemarszałek Senatu? Nazwiska kandydatów na marszałków senatu pojawiły się podczas wspólnej konferencji liderów PO, SLD i PSL, podczas której Schetyna i Czarzasty urządzili sobie małe heheszki z Kosiniaka-Kamysza. Kandydatem na marszałka senatu został Tomasz Grodzki z PO. Wicemarszałkiem z PO ma być również Bogdan Borusewicz. PSL nie ogłosiło jeszcze swojego kandydata. W tej sytuacji dla największej partii w senacie – PiS – zostanie jedno miejsce w prezydium. Kto wie, czy wtedy w Sejmie nie będzie odwrotnie, i to opozycja dostanie jedno miejsce w prezydium do obsadzenia. To dopiero będzie kłótnia… Mateusz Morawiecki na konferencji prasowej z prezesem PiS Jarosławem Kaczyńskim zaproponował nowy skład rządu. Premier dokonał zmian w kilku ministerstwach, zmieniła się znacznie struktura rządu. Pojawiły się dwa nowe ministerstwa, Ministerstwo Klimatu i resort, zajmujący się nadzorem nad Spółkami Skarbu Państwa. Tym ostatnim pokieruje dotychczasowy wicepremier Jacek Sasin. Zlikwidowane będzie Ministerstwo Energii, z kolei z kompetencji MSZ „wyjęto” tematykę europejską, którą zajmie się Konrad Szymański z ramienia KPRM. Nie znamy jeszcze obsady stanowiska ministra sportu. Sobota. Msza za Jachirę  A w wyścigu do fotela prezydenckiego pojawiło się nazwisko Szymona Hołowni związanego z TVN, reprezentującego tzw. postępowy katolicyzm. Tradycyjny katolicyzm nakazuje w sytuacjach trudnych modlić się za ojczyznę. Nic dziwnego więc, że duszpasterz parlamentarzystów zaprosił nowo wybranych posłów na mszę przed pierwszym posiedzeniem Sejmu. SMS z informacją o mszy otrzymała również przyszła posłanka Klaudia Jachira z PO-KO i wpadła w złość. „Aha, takie priorytety?! Kto przekazał mój nr kom ks. PB? Nie dałam zgody” –  skomentowała oburzona. Wiadomości tego rodzaju kolportuje Kancelaria Sejmu, a podczas mszy, która tak oburza Jachirę, duszpasterz będzie modlił się m. in. za nowych parlamentarzystów. Za ich mądrość i odpowiedzialność w podejmowaniu decyzji. W niektórych przypadkach potrzebny będzie cud. Ale nie traćmy wiary…",,
Magda Gorzkowska zdobyła Manaslu. Chce zdobyć wszystkie 14 ośmiotysięczników,"Magdalena Gorzkowska stanęła na Manaslu (8156 m), ósmej pod względem wysokości górze ziemi – poinformowały specjalistyczne media. To drugi ośmiotysięcznik, który była lekkoatletka i olimpijka z Londynu zdobyła w tym roku.","„Gratulacje dla Magdaleny Gorzkowskiej i jej szerpy Tashiego Gaona za skuteczne wejście na Manaslu dziś rano” – napisano na stronie internetowej Seven Summit Treks, agencji organizującej wyprawy wysokogórskiej. Halowa wicemistrzyni świata w sztafecie 4x400 m z 2016 r. porzuciła bieżnię na rzecz alpinizmu. 27-latka w zeszłym roku weszła na najwyższą górę ziemi – Mount Everest (8848 m), ale wspomagając się dodatkowym tlenem. W maju tego roku – już w naturalnych warunkach – zdobyła Makalu (8481 m). W taki sam sposób planowała osiągnąć Manaslu. Dwa ośmiotysięczniki w ciągu roku przed nią wśród Polek zdobyły tylko utytułowane alpinistki: Wanda Rutkiewicz i Kinga Baranowska. Gorzkowska zamierza stanąć na szczycie wszystkich 14 ośmiotysięczników, co jeszcze nie udało się żadnej Polce.",,
„Papa pop” – Franciszek na okładce rockowego pisma,Papież z uniesionym do góry kciukiem w swoim ulubionym geście powitalnym uśmiecha się z okładki włoskiego wydania popularnego  i opiniotwórczego magazynu  rockowego „Rolling Stone”.  A w  numerze artykuł pod wiele mówiącym  tytułem „Papa pop”. Czyli wszyscy kochamy papieża Franciszka.,"Jak napisano w artykule poświęconym papieżowi,  jest on może coraz bardziej samotny, ale też  coraz bardziej „pop”, czyli zyskuje na popularności.        Redakcja przypomniała, że 25 marca Franciszek pojedzie do Mediolanu. Będzie to historyczny dzień. Papież odwiedzi słynną mediolańską katedrę i pojedzie też do peryferyjnych dzielnic, gdzie spotka się z młodzieżą i posłucha m.in. hip-hopowego koncertu.  Zaplanowana jest również wizyta papieża w więzieniu San Vittore.   Papież Franciszek  już raz miał swoją  okładkę w „Rolling Stone” –  w 2014 r.  jego zdjęcie zdobiło wydanie amerykańskie.",,
"„Słowa człowieka, który twierdzi, że nie był »Bolkiem« nadają się do kabaretu”","– Słowa człowieka, który twierdzi, że nie był „Bolkiem” nadają się do komentarzy kabaretowych – stwierdził prof. Andrzej Zybertowicz z kancelarii prezydenta w programie „Woronicza 17”. Dodał, że wykorzystywanie go do celów politycznych przez opozycję jest smutne.","W sobotę odbyło się spotkanie reaktywujące Komitet Obywatelski przy Lechu Wałęsie.O reaktywacji Komitetu poinformowano przed kilkoma dniami. Udział w Komitecie zapowiedziały zarówno znane postaci ze sceny politycznej i kulturalnej, jak i organizacje oraz partie, w tym PO, Nowoczesna, KOD, powołany przez PSL Ruch Obrony Polskiej Samorządności, Ogólnopolski Strajk Kobiet czy Obywatele RP.",,
„W poprzedniej kadencji Grodzki był mało aktywnym senatorem. Teraz jest nadaktywny”,"– Mogę powiedzieć tylko tyle, że w poprzedniej kadencji senator Tomasz Grodzki był bardzo mało aktywny, wyjątkowo mało aktywny, bardzo często nieobecny na posiedzeniach Senatu – powiedział w TVP Info senator Stanisław Karczewski, marszałek Senatu poprzedniej kadencji. Jak dodał, obecnie Grodzki jest „nadaktywny”.","– Nie chcę się odnosić do przeszłości obecnego marszałka Senatu Tomasza Grodzkiego. Jest uznanym profesorem, chirurgiem, bardzo dobrym lekarzem. Mogę powiedzieć tylko tyle, że w poprzedniej kadencji był on bardzo mało aktywny, wyjątkowo mało aktywny, bardzo często nieobecny na posiedzeniach Senatu – mówił Karczewski.  – Aż ciężko uwierzyć. W tej chwili jest nadaktywny, bardzo dużo wywiadów, rozmów, dużo agresji skierowanej w rząd PiS. Jest to takie budowanie alternatywnego państwa, alternatywna polityka – dodał.",,
"Putin ogłosił, że będzie startował w wyborach prezydenckich","Prezydent Rosji Władimir Putin potwierdził, że będzie startował w wyborach prezydenckich, które odbędą się 18 marca 2018 r. Rosyjski przywódca poinformował o tym na spotkaniu z robotnikami Gorkowskich Zakładów Samochodowych w Niżnym Nowogrodzie.","Putin odwiedził zakłady produkujące samochody GAZ z okazji ich 85-lecia i uczestniczył tam w mityngu połączonym z koncertem. Jeden z robotników, dziękując mu za przyjazd, zapewnił, że wszyscy zgromadzeni na sali popierają go, i poprosił, by szef państwa poinformował o swojej decyzji w sprawie przyszłorocznych wyborów. Putin zareagował uwagą, że „nie ma lepszego miejsca i lepszej okazji, by o tym ogłosić”, i zadeklarował: „wysunę swoją kandydaturę na stanowisko prezydenta Federacji Rosyjskiej”. Dodał następnie: „jestem przekonany, że wszystko nam się wspólnie uda”. Sala przyjęła jego słowa wybuchem entuzjazmu.Spotkanie z robotnikami poprzedziła rozmowa Putina z uczestnikami ogólnokrajowego zjazdu wolontariuszy. Również tam padło pytanie o wybory, na co Putin zapytał młodych wolontariuszy, czy w razie decyzji o starcie może liczyć na ich poparcie. Sala zareagowała aplauzem i chóralnym okrzykiem „Tak!”. Wówczas Putin obiecał, że podejmie decyzję w najbliższym czasie. Rzecznik Kremla Dmitrij Pieskow powiedział dziennikarzom, że decyzja Putina w sprawie udziału w wyborach może zapaść w każdym momencie. Zapowiedzi Putina o kandydowaniu na kolejną kadencję oczekiwano, jednak obserwatorzy zastanawiali się, jaki będzie format i moment tej deklaracji. Od dłuższego czasu komentatorzy i politolodzy próbują określić strategię Kremla w przyszłorocznych wyborach. Dominowały oceny, że scenariusz władz przewiduje wysokie poparcie dla Władimira Putina przy równie wysokiej frekwencji. 65-letni polityk, premier Rosji od 1999 r., a wcześniej dyrektor Federalnej Służby Bezpieczeństwa (FSB) pełnił urząd prezydenta przez dwie kadencje w latach 2000-08. Konstytucja nie pozwalała mu na ubieganie się o trzecią kadencję. Odchodząc z urzędu, na swojego następcę zaproponował Dmitrija Miedwiediewa, a sam stanął na czele rządu. Wtedy analitycy prognozowali, że Miedwiediew będzie jedynie strażnikiem kremlowskiego tronu i istotnie, w 2012 r. Putin ponownie stanął do wyborów prezydenckich. Również wtedy obserwatorzy rosyjskiej sceny politycznej oceniali, iż stanowisko to rosyjski przywódca obejmuje nie na sześć, ale na 12 kolejnych lat.",,
Część sędziów NSA przyszła do pracy,"W Naczelnym Sądzie Administracyjnym niektórzy z sędziów, których objęło postanowienie TSUE, wrócili do pracy i podjęli czynności służbowe – poinformował wydział informacji sądowej NSA.","Trybunał Sprawiedliwości UE zdecydował o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym dot. przechodzenia sędziów, którzy ukończyli 65. rok życia w stan spoczynku. Przepisy ustawy o SN w tym zakresie odnoszą się też do sędziów NSA. TSUE przychylił się w pełni do wniosku Komisji Europejskiej w tej sprawie. W komunikacie zamieszczonym na stronie NSA odnoszącym się do postanowienia TSUE i zawieszenia niektórych przepisów o SN napisano: „Naczelny Sąd Administracyjny informuje, że sędziowie NSA, którzy byli objęci powyższymi przepisami, wyrazili wolę powrotu na dotychczas zajmowane stanowiska”. – Konkretnej liczby sędziów, którzy podjęli czynności służbowe, nie podajemy, gdyż sytuacja jest dynamiczna, ta liczba prawdopodobnie się zmieni – powiedziano w wydziale informacji sądowej. Jak dodano część sędziów, których dotyczy postanowienie TSUE, „nie przebywa obecnie w Warszawie, czy nawet w Polsce”. Kancelaria Prezydenta informowała 11 września, że prezydent wyraził zgodę na dalsze zajmowanie stanowiska przez 21 sędziów NSA, w tym Zirk-Sadowskiego. – Prezydent RP pismem zawiadomił 14 sędziów NSA – trzech orzekających w NSA oraz 11 orzekających w wojewódzkich sądach administracyjnych – o przejściu z dniem 4 lipca 2018 r. w stan spoczynku – informował z kolei NSA. Rzecznik Sądu Najwyższego sędzia Michał Laskowski poinformował, że prezes Małgorzata Gersdorf wezwała 23 sędziów SN objętych zakresem zastosowania środków tymczasowych orzeczonych przez TSUE do stawienia się w SN w celu podjęcia służby sędziowskiej. Sędzia Laskowski zaznaczył, że działania podjęte przez Gersdorf dotyczą „23 sędziów – licząc łącznie z panią prezes – którzy ukończyli 65. rok życia”. – W poszczególnych izbach jest to 12 sędziów w Izbie Cywilnej, 6 w Izbie Karnej oraz 4 w Izbie Pracy i Ubezpieczeń Społecznych plus pani prezes (Gersdorf), łącznie 23 osoby – dodał Laskowski. Poinformował, że wśród 23 sędziów są m.in. prezesi izb SN: Izby Karnej, sędzia Stanisław Zabłocki oraz Izby Pracy i Ubezpieczeń Społecznych, sędzia Józef Iwulski. Dodał, że I prezes wyda wszystkim tym, którzy się stawią „stosowne pismo stwierdzające, że są oni uprawnieni do wykonywania obowiązków sędziowskich”. Rzecznik SN zaznaczył, że nie dotyczy to sędziów z Izby Wojskowej, którzy przeszli w stan spoczynku w związku z likwidacją tej izby oraz sędziów, którzy złożyli wnioski o przeniesienie w stan spoczynku, mimo tego, że nie ukończyli 65 roku życia. Dodał, że były cztery takie osoby w SN. Sędzia Laskowski podkreślił, że przywróceni sędziowie będą włączeni do orzekania niezwłocznie, przy czym zaznaczył, że wcześniej muszą oni ponownie otrzymać „przepustki, komputery, miejsca pracy i to wszystko czego już nie mieli”. Dodał, że w poniedziałek do pracy stawiło się siedmiu sędziów.",,
"„Problem z PO jest taki – co innego myślą, co innego mówią i co innego robią”","Problem z Platformą Obywatelską jest taki, że oni co innego myślą, co innego mówią i co innego robią. Widać, że opozycja jest kilka kroków za PiS. Kiedy my tworzymy kolejne „piątki” – Kaczyńskiego i Morawieckiego – wiele nowych programów, to tutaj pada jakaś „szóstka” , to jest odtwórcze – mówił w programie „Woronicza 17” europoseł PiS Karol Karski.","Prezes PiS Jarosław Kaczyński przedstawił w sobotę listę „jedynek” w 41 okręgach. Tego dnia odbyło się też Forum Programowego Koalicji Obywatelskiej „Uzdrowić Polskę”.Grzegorz Schetyna mówił tam o najważniejszych tezach programowych. Przedstawił sześć – jak mówił – głównych zmian, których Polska „pilnie potrzebuje, a Polacy się ich domagają”. Zapowiedział m.in.: związki partnerskie, zniesienie handlu w niedzielę, podwyżki płac, gruntowne zmiany w ochronie zdrowia, utrzymanie trzynastej emerytury i radykalny program ochrony klimatu, w tym wyeliminowanie węgla w energetyce do 2040 r.W TVP Info politycy skomentowali programy przedstawiane przez obie partie i przygotowania do wyborczej kampanii przed jesiennymi wyborami.Jak mówił europoseł  PiS Karol Karski, dla jego partii „bardzo dobre wyniki, które otrzymujemy w sondażach, zobowiązują do jeszcze większej pracy i odpowiedzialności do tego, by tworzyć program dla Polski”.– Widać, że opozycja jest kilka kroków za PiS. Kiedy my tworzymy kolejne „piątki” – Kaczyńskiego i Morawieckiego – wiele nowych programów, to tutaj pada jakaś „szóstka”, to jest odtwórcze. – stwierdzał.Jak dodał, „Platforma w ramach nowych haseł dezawuuje wcześniejsze stwierdzenia”. – Nie wiadomo, co jest programem PO, a co nie. Schetyna odczytywał swoje hasła z promptera, by nie powiedzieć, że podwyższenie wieku emerytalnego nie było jednak słuszne – stwierdził. – Chciałbym znaleźć coś pozytywnego w tym programie, ale tam słowa nie znajdują odzwierciedlenia w rzeczywistości. Inaczej niż w PiS, gdzie realizujemy program i te ogromne reformy społeczne i gospodarcze, gdzie mamy bezprecedensowo niskie bezrobocie – mówił Karski. W ocenie ministra Michała Wosia, Grzegorz Schetyna „przyjął i przygarną tę nieboszczkę SLD, wprowadzając trzech europosłów tej partii do PE”. – Schetyna przedstawił same puste obietnice. Prawdą jest to, że Polacy będą więcej zarabiać. Ale to m.in. dzięki temu, że to my obniżymy podatek dochodowy od osób fizycznych jeszcze w tym roku – mówił.Jak oceniał Woś, Schetyna „co innego mówi w piątek, co innego w sobotę”. – Nie mamy nigdy żadnej konkretnej odpowiedzi – zaznaczał minister. Zdaniem Jarosława Sachajko z Kukiz’15 „obietnice Schetyny to dalej poniżanie Polaków, traktowanie instrumentalne i myślenie, że o poprzednich obietnicach zapomną”. – To, co teraz PO mówi, to powinno się nazywać „szóstką hipokryzji” – stwierdził. Z kolei w ocenie Marka Sawickiego z PSL „widać wyraźnie, że Schetyna chce budować nową lewicę”. – Wypowiedź Grzegorza Schetyny z piątkowego poranka, że on jest zdecydowany na budowanie szeroko bloku od konserwatystów do skrajnej lewicy definitywnie zakończyła rozmowy o budowaniu koalicji – mówił polityk ludowców. – I kwestia związków partnerskich i kwestia tej pomocy asocjalnej. Widać wyraźnie ze Schetyna chce budować nową lewicę. Niech każdy idzie swoją drogą. Uważamy, że Polakom nalezą się czytelne programy – zaznaczał. Jak dodał, „jeśli oni przekonają Polaków do kwestii aborcji, związków partnerskich i in vitro, to życzę powodzenia”. – Moim zdaniem nie przekonają – wskazał. W opinii Mirosława Suchonia z Nowoczesnej, który wskazał na potrzebę legalizacji związków partnerskich, „ludzie mają prawo do szczęścia i ta kwestia powinna być już dawno załatwiona”.",,
Z aptek wycofano serię jednego z leków dla cukrzyków,"Główny Inspektor Farmaceutyczny wydał decyzję o wycofaniu z obrotu na terenie kraju tabletek Thiogamma, stosowanych w zaburzeniach czucia związanego z polineuropatią cukrzycową. Powodem jest stwierdzenie wady jakościowej.","Decyzja GIF dotyczy produktu leczniczego Thiogamma, 600 mg, 60 powlekanych tabletek, o numerze serii 15E138 i terminem ważności 04.2020.Podmiotem odpowiedzialnym jest Wörwag Pharma GmbH&Co. KG, Niemcy.Neuropatia cukrzycowa to jedno z najczęstszych powikłań cukrzycy. Polega na uszkodzeniu obwodowych nerwów czuciowych, ruchowych, ale też nerwów autonomicznych, które unerwiają wiele narządów wewnętrznych i regulują procesy fizjologiczne. Neuropatia cukrzycowa występuje u około połowy diabetyków. Może pogarszać tolerancję wysiłku fizycznego, opóźniać gojenie się ran, przyczyniać do zmniejszonej potliwości, obrzęków i powodować wiele innych problemów. Prowadzi do tzw. zespołu stopy cukrzycowej, który jest główną przyczyną amputacji nóg. Jeśli neuropatia dotyczy nerwów zapewniających prawidłowe funkcjonowanie serca, może dojść do bezobjawowego zawału.",,
71 lat temu zmarł Jan Rodowicz „Anoda”. Przyczyna jego śmierci wciąż nieznana,"Ministerstwo Sprawiedliwości upamiętniło bohatera walki o wolną Polskę. 7 stycznia 1949 r. w obecnej siedzibie Ministerstwa Sprawiedliwości, gdzie w latach 1945-54 więzieni byli działacze podziemia niepodległościowego, po brutalnym śledztwie prowadzonym przez komunistyczne służby śmierć poniósł porucznik Jan Rodowicz ps. „Anoda”.","W uroczystości na dziedzińcu ministerstwa przy Al. Ujazdowskich, gdzie znajduje się pamiątkowa tablica poświęcona porucznikowi, wzięli udział wiceminister sprawiedliwości Sebastian Kaleta, rodzina żołnierza – Małgorzata i Wojciech Rodowiczowie, towarzysze broni „Anody” z batalionu „Zośka”, a także dyrektor Muzeum Powstania Warszawskiego Jan Ołdakowski, przedstawiciele IPN i dyrektor Muzeum Żołnierzy Wyklętych i Więźniów Politycznych PRL Jacek Pawłowicz. Niezwykły życiorys i walkę „Anody” - kawalera Orderu Virtuti Militari i Krzyża Walecznych - przypomniał Jakub Nowakowski ps. „Tomek” - żołnierz batalionu „Zośka”.– Mimo starań nie umieliśmy wyjaśnić tajemnicy śmierci „Anody” - mówiła o rzekomym samobójstwie porucznika podczas brutalnego przesłuchania przez bezpiekę Anna Jakubowska „Paulinka”, uczestniczka powstania warszawskiego z batalionu „Zośka”. Zwróciła się też do młodzieży, by dbała o poznawanie prawdziwej historii Polski i zdolność samodzielnego myślenia, zwłaszcza w dzisiejszych trudnych czasach, gdy pojawiają się głosy, jakoby to Polska wywołała II wojnę światową. – Jeśli nasze pokolenie wypełni ten obowiązek, udowodni, że walka bohaterów nie poszła na marne – dodał.Pod tablicą poświęconą „Anodzie” uczestnicy uroczystości złożyli pamiątkowe wieńce. Wartę honorową pełnili przy niej harcerze ZHR i funkcjonariusze Służby Więziennej oraz Grupa Historyczno-Edukacyjna „Szare Szeregi”. W nocy z 7 na 8 stycznia na budynku Ministerstwa Sprawiedliwości wyświetlona zostanie iluminacja przedstawiająca Jana Rodowicza. Na ogrodzeniu otaczającym gmach ministerstwa wisi już natomiast wystawa poświęcona Janowi Rodowiczowi, przygotowana przez Muzeum Powstania Warszawskiego. Jan Rodowicz ps. Anoda urodził się 7 marca 1923 r.. Należał do pokolenia wychowanego w odrodzonej w 1918 r. Rzeczypospolitej. Jako uczeń Gimnazjum i Liceum im. Stefana Batorego w Warszawie należał do legendarnej 23. Warszawskiej Drużyny Harcerskiej „Pomarańczarni”, z której wywodzili się późniejsi członkowie Szarych Szeregów, upamiętnieni w „Kamieniach na szaniec” Aleksandra Kamińskiego: Tadeusz Zawadzki „Zośka”, Jan Bytnar „Rudy” i Aleksy Dawidowski „Alek”. Po wybuchu wojny Rodowicz włączył się w działalność konspiracyjną. Uczestniczył w najważniejszych akcjach bojowych Grup Szturmowych Szarych Szeregów: akcji pod Arsenałem, odbicia więźniów pod Celestynowem, akcji pod Czarnocinem, Sieczychami i w Wilanowie. W czasie powstania walczył najpierw na Woli. 9 sierpnia został ciężko ranny w płuco. Dwa dni później, już w szpitalu, odznaczony został orderem Virtuti Militari. 31 sierpnia po ewakuacji starówki przedostał się kanałami z grupą rannych żołnierzy batalionu „Zośka” na Śródmieście. Trafił do szpitala przy ul. Hożej, a później dołączył do kolegów walczących na Czerniakowie. 15 września został ponownie ranny, podobnie jak następnego dnia podczas transportu do szpitala.  We wrześniu 1945 r. posłuchał apelu płk. Jana Mazurkiewicza „Radosława” i ujawnił się jako żołnierz Armii Krajowej. Zaangażował się w ekshumacje i godny pochówek poległych kolegów. Na Cmentarzu Powązkowskim powstała kwatera Szarych Szeregów, znana z charakterystycznych brzozowych krzyży. Poświęcił się również integrowaniu środowiska byłych żołnierzy batalionu „Zośka”. Zainicjował powstanie Archiwum Batalionu „Zośka”, kompletował wykazy poległych. Aresztowany w Wigilię Bożego Narodzenia 1948 r., został przewieziony do Ministerstwa Bezpieczeństwa Publicznego na ul. Koszykową w Warszawie. Zginął 7 stycznia 1949 roku podczas przesłuchania. 12 stycznia zwłoki bohatera w tajemnicy przewieziono do zakładu pogrzebowego, a później anonimowo pochowano na Cmentarzu Powązkowskim. Bliscy o jego śmierci dowiedzieli się dopiero 1 marca. 16 marca odbyła się ekshumacja i przeniesienie zwłok do rodzinnego grobu na Starych Powązkach.",,
Rumunia: będzie II tura wyborów prezydenckich; zwycięzcą pierwszej – Klaus Iohannis,"Niedzielną I turę wyborów prezydenckich w Rumunii wygrał obecny szef państwa Klaus Iohannis, zdobywając 38,7 proc. głosów – wynika z sondażu exit poll ośrodka IRES. W II turze zmierzy się z byłą premier Vioricą Dancilą, która uzyskała 22 proc. poparcia.","Inny sondaż – przeprowadzony przez Curs–Avangarde – prognozuje dla wywodzącego się z Partii Narodowo-Liberalnej Iohannisa 39 proc. głosów, a dla Dancili, kandydatki Partii Socjaldemokratycznej, 22,5 proc.Według wstępnych danych komisji wyborczej frekwencja wyniosła 48 proc., a rekordową liczbę głosów – 660 tys. – oddała rumuńska diaspora. Reuters zaznacza, że głosy oddane za granicą nie były brane pod uwagę w sondażach exit poll.Częściowe wyniki oficjalne mają być publikowane od poniedziałkowego poranka.Drugą turę głosowania zaplanowano na niedzielę 24 listopada.",,
Gwiazdor Hollywood miał dopuszczać się przestępstw seksualnych. Oskarżenie wycofano,"Prokuratorzy wycofali ostatnie utrzymywane dotąd zarzuty o napastowanie seksualne przeciw aktorowi Kevinowi Spaceyowi. Domniemany poszkodowany, którego tożsamości nigdy nie ujawniono, zmarł.","Aktor został oskarżony przez domniemaną ofiarę w 2016 r.  Podobne zarzuty pod adresem Spaceya zgłaszali wówczas m. in. jego kolega po fachu, a zarazem działacz LGBT Anthony Rapp oraz Harry Dreyfuss, syn aktora Richarda Dreyfussa.  Według Rappa Spacey molestował go jako 14-latka (teraz ma 48 lat). Dreyfuss twierdził, że Spacey go „pieścił”, gdy młodzieniec miał 18 lat. – Nie mogłem go powstrzymać, chyba żebym urządził awanturę. A wtedy mój tata straciłby rolę w sztuce, którą Spacey reżyserował – tłumaczył Dreyfuss.  Ogółem przeciw urodzonemu w 1959 r. Spaceyowi zgłoszono ponad 20 podobnych zarzutów. Większość z nich nie zaowocowało aktami oskarżenia. Inaczej potraktowano doniesienia niewymienianego z nazwiska masażysty, który twierdził, że Spacey podczas sesji masażu zablokował drzwi i kazał się dotykać po kroczu.",,
Magdalena Adamowicz komentuje słowa Neumanna o jej mężu,"Fragmenty rozmowy Sławomira Neumanna zostały wycięte z kontekstu – powiedziała w piątek Magdalena Adamowicz, wdowa po prezydencie Gdańska Pawle Adamowiczu. Europosłanka przypomniała, że PO poparła kandydaturę jej męża przed II turą wyborów prezydenta Gdańska w 2018 r. Zaapelowała też o zmianę języka debaty publicznej.","TVP Info opublikowała w piątek nagranie rozmowy Neumanna z lokalnymi działaczami PO z Tczewa, która odbyła się pod koniec 2017 r. w Gdańsku. Polityk w wulgarny sposób wypowiada się w niej na temat sytuacji w tym mieście; rozmowa dotyczy też ewentualnych zarzutów prokuratorskich dla związanych z PO prezydentów miast (wspomniał m.in. o ówczesnym prezydencie Gdańska Pawle Adamowiczu). Lider pomorskiej PO deklaruje, że stanie murem za wszystkimi, którzy mają problem z prawem, warunkiem jest jednak członkostwo w Platformie. Magdalena Adamowicz, pytana na konferencji prasowej w Warszawie o publikację TVP Info powiedziała, że słowa Neumanna zostały „wycięte z kontekstu”. – Ta rozmowa była nagrywana w czasie kampanii wyborczej, a nawet jeszcze przed kampanią wyborczą, wtedy, kiedy Platforma wystawiła swojego innego kandydata – powiedziała Adamowicz, obecnie europosłanka PO. Kandydatem KO na prezydenta Gdańska był Jarosław Wałęsa. Przypomniała ponadto, że przed drugą turą wyborów w Gdańsku Platforma (i cała ówczesna Koalicja Obywatelska z Nowoczesną i Inicjatywą Polska – PAP) poparła kandydaturę Pawła Adamowicza (jego kontrkandydatem był Kacper Płażyński z PiS). – Komentowanie dzisiaj, kiedy jest dużo więcej ważniejszych spraw, takich sytuacji i takich taśm do niczego innego nie prowadzi i nie pomaga nam wyjść z tej matni mowy nienawiści i hejtu – oświadczyła eurodeputowana PO. Zwróciła się z apelem do PiS i mediów publicznych o zmianę języka. – Zmieńmy ten język, niech media publiczne zmienią swój język, bo to, co się dzieje, to już jest naprawdę nieakceptowalne – powiedziała. Dodała, że apel ten kieruje właściwie do wszystkich uczestników debaty publicznej. – Jeżeli wszyscy zaczniemy się zmieniać, to jest naprawdę szansa na zmianę – przekonywała Magdalena Adamowicz. Tematem rozmowy Neumanna była m.in. sytuacja urzędującego prezydenta Tczewa Mirosława Pobłockiego, którego działalnością interesowało się CBA. Chodziło o – jak podała TVP Info – sprzedaż gruntów w mieście (zdaniem stacji jest podejrzenie, że miasto straciło miliony złotych). Szef klubu PO-KO przekonuje, że ewentualne kłopoty prezydentów PO z prawem nie będą problemem w kampanii wyborczej przed wyborami samorządowymi, bo zarzuty prokuratorskie są – zdaniem Neumanna – z punktu widzenia wyborców anty-PiS korzystne. – Będzie Hania Zdanowska, Żuk, Witkowski, Adamowicz, Karnowski, Jaśkowiak. On będzie w takim gronie zacnych ludzi, że, k..., nikogo to nie ruszy – argumentuje Neumann. – W różnych badaniach, k..., naszych, których oskarżają. Hania Zdanowska zyskuje, jak ma akt oskarżenia. Idzie wręcz dokładnie odwrotnie. Nie patrz na to, to nie ma żadnego znaczenia. Oni ilością aktów, inflacją tych aktów oskarżenia, powodują, że nie mają żadnego (znaczenia). Jedynym gościem jest Adamowicz, który ma absolutnie megatwarde rzeczy, które mogłyby go wyprowadzić w kajdankach – dodaje szef klubu PO-KO. Zapewnia, że partia stanie murem za wszystkimi, którzy mają problem z prawem. Warunkiem jest członkostwo w Platformie Obywatelskiej. – Pamiętaj: jedna zasada jest dla mnie święta, k... Naucz się tego, jak będziesz o czymkolwiek rozmawiał. Jak będziesz w Platformie, będę cię bronił, k..., jak niepodległości. Jak wyjdziesz z Platformy, to masz problem – mówi szef klubu PO-KO.",,
Rosja: Przewodnicząca Rady Federacji atakuje premiera Morawieckiego,"„Politycznym szaleństwem” nazwała w niedzielę przewodnicząca Rady Federacji Rosyjskiej Walentina Matwijenko artykuł premiera Mateusza Morawieckiego o roli ZSRR i Armii Czerwonej w II wojnie światowej, zamieszczony na portalu Politico.","„Jednym z ostatnich przykładów takiego, powiedziałabym, politycznego szaleństwa był niedawny artykuł premiera Polski, który oznajmił, że Armia Czerwona nie wyzwalała Warszawy, a Związek Radziecki był, ni mniej ni więcej tylko wspólnikiem nazistowskich Niemiec” – powiedziała Matwijenko podczas wieczoru pod hasłem „Strażnik pamięci” w Moskwie, poświęconego Międzynarodowemu Dniu Pamięci o Ofiarach Holokaustu. Matwijenko mówiła, że „ci, którzy pozwalają sobie na takie bluźniercze kłamstwo, jak się wydaje, jednocześnie wyrzekli się rozumu, sumienia i pamięci”.  Zdaniem przewodniczącej Rady Federacji podobne stwierdzenia są „zniewagą” nie tylko weteranów oraz „600 tys. żołnierzy i oficerów, którzy oddali życie za wyzwolenie Polski”, ale także „prawdziwych polskich patriotów, którzy ramię w ramię z radzieckimi żołnierzami bili się o wolność swojej ojczyzny”.   Matwijenko wyraziła ubolewanie, iż obecnie gloryfikuje się „wspólników hitlerowskiego faszyzmu a imionami oprawców nazywa się ulice miast, w których żyją jeszcze świadkowie ich zbrodni i potomkowie ich ofiar”.  „Burzy się pomniki radzieckich żołnierzy-wyzwolicieli i bezcześci pomniki ofiar Holokaustu” – mówiła Matwijenko, dziękując równocześnie „przywództwu Izraela za pryncypialne stanowisko o niedopuszczalności wypaczania prawdy historycznej”.  Podczas rocznicowej uroczystości Matwijenko otrzymała nagrodę „Strażnika pamięci” za „wkład w ochronę pamięci o tragedii Holokaustu”. Artykuł premiera Morawieckiego opublikowany został na kilka dni przed 75. rocznicą wyzwolenia niemieckiego nazistowskiego obozu koncentracyjnego Auschwitz oraz na dwa dni przed 5. Światowym Forum Holokaustu w Jerozolimie. Szef polskiego rządu przedstawił szereg argumentów potwierdzających tezę, że podobnie jak w latach powojennych, gdy „sowiecka propaganda narzucała narrację o II wojnie światowej, (...) Rosja znowu podejmuje próby przedstawiania Związku Radzieckiego jako wyzwoliciela, który uwolnił świat od nazizmu”.  Związek Radziecki „ułatwił zadanie zbrodniczemu reżimowi nazistowskiemu i popełnił szereg własnych zbrodni - zarówno przed, jak i po wyzwoleniu Auschwitz” – napisał Morawiecki. Zauważył także, że przedstawiając dziś znowu Związek Radziecki jako wyzwoliciela, „rosyjski prezydent Władimir Putin pomija milczeniem wojskową agresję Moskwy nie tylko wobec Polski, ale także wobec krajów bałtyckich: Litwy, Łotwy i Estonii w czerwcu 1940 r. i decyzję o sprowokowaniu +wojny zimowej+ z Finlandią, trwającej od listopada 1939 do marca 1940 r.”.  Ożywianie i instrumentalne wykorzystywanie kłamliwej narracji, jakie ma miejsce obecnie, gdy „Rosja usiłuje obarczyć Polskę i inne kraje europejskie odpowiedzialnością za współpracę z niemieckim dyktatorem Adolfem Hitlerem, przypomina dawne czasy” – ocenił Morawiecki. „Podejmowane ostatnio próby odmalowywania Polski jako sprawcy, a nie ofiary, nie będą tolerowane” – zapewnił.  Premier przypomniał, że „w rzeczywistości to właśnie sojusz zawarty przez nazistowskie Niemcy i ZSRR w 1939 roku utorował drogę i przyczynił się do zapoczątkowania II wojny światowej”.  „Kiedy świat obchodzi 75. rocznicę wyzwolenia Auschwitz, Rosja próbuje na nowo pisać historię. (...) Wziąwszy pod uwagę, że Unia Europejska narodziła się z popiołów II wojny światowej, musimy strzec się dziś przed fałszywymi narracjami, które usiłuje się nam sprzedać” – napisał polski premier w artykule, w którym apeluje o wspólne, europejskie stanowisko wobec rosyjskich prób przeinaczania historii.",,
Nowy statut i program partii. Dziś konwencja PO w Łodzi,Przyjęcie nowego programu i zmiany w statucie – to główne cele dzisiejszej konwencji Platformy Obywatelskiej w Łodzi. Konwencję otworzy prezydent Łodzi Hanna Zdanowska. Przemówienie programowe wygłosi przewodniczący PO Grzegorz Schetyna. Potem rozpocznie się część statutowa.,"W ocenie lidera Platformy Obywatelskiej Grzegorza Schetyny będzie to też ważny dzień dla partii. – Pokaże on jak ważny jest dla nas samorząd terytorialny, jak ważni są mieszkańcy i dobre z nimi relacje, jak ważne jest sensowne wykorzystanie środków europejskich i jak wielkie jest dzisiaj zagrożenie dla podmiotowości »małych ojczyzn« –  mówił Schetyna. Zapowiedział, że Platforma chce budować koalicję zjednoczonej opozycji. Politycy PO wielokrotnie zapowiadali, że wśród postulatów ugrupowania na przyszłoroczne starcie o samorządy, mają się znaleźć te dotyczące dalszej decentralizacji kraju. Platforma opowiada się m.in. za likwidacją urzędu wojewody i przekazaniem jego kompetencji organom władzy samorządowej - marszałkom województw i starostom. Chce także, by samorządy miały większy, niż obecnie, udział we wpływach z podatków PIT, CIT i VAT.",,
Kanclerz Austrii zapowiedział przeprowadzenie przedterminowych wyborów,"Kanclerz Austrii Sebastian Kurz zapowiedział przeprowadzenie przedterminowych wyborów parlamentarnych tak szybko jak to możliwe. Sytuacja ma związek z nagraniem, w którym wicekanclerz Hans-Christian Strache oferuje państwowe kontrakty rzekomej inwestorce z Rosji w zamian za pomoc w wyborach. Strache podał się do dymisji.","Wcześniej media podawały, że Kurz wyklucza dalszą współpracę ze Strachem z powodu nagrania. Nagranie wideo opublikowane w piątek przez niemieckie gazety „Sueddeutsche Zeitung” i „Spiegel” pokazuje rozmowę z udziałem Strachego i kobiety podającej się za krewną rosyjskiego oligarchy Igora Makarowa, chcącej rzekomo inwestować w Austrii. W rozmowie pada pomysł, by „inwestorka” wykupiła połowę udziałów w najpoczytniejszej austriackiej gazecie „Kronen Zeitung”, aby ta wspierała FPOe przed wyborami parlamentarnymi. W zamian Rosjanka miała otrzymać po wyborach od FPOe kontrakty publiczne pod warunkiem, że FPOe wejdzie do rządu. Uczestnicy spotkania omawiają też sposoby finansowego wsparcia FPOe z obejściem obowiązujących przepisów. „SZ” i „Spiegel” podały, że wideo powstało w lipcu 2017 roku, na kilka miesięcy przed wyborami do niższej izby parlamentu Austrii, Rady Narodowej, oraz że jest autentyczne. W wyborach tych FPOe zdobyła 26 proc. głosów i pozycję trzeciej siły politycznej. Od grudnia 2017 roku FPOe i chadecka OeVP Kurza rządziły w koalicji.",,
"Theresa May: nie podejmiemy decyzji, dopóki nie będziemy gotowi","Brytyjski rząd potrzebuje czasu na przemyślenie przyszłych stosunków z Europą – oświadczyła w trakcie swojego środowego wystąpienia w parlamencie Theresa May. Premier Wielkiej Brytanii podkreśliła, że nie ujawni przed czasem rządowej strategii dotyczącej relacji z Unią Europejską po Brexicie.","– Wiem, że ludzie chcieliby widzieć szybkie postępy i zrozumieć, jak będzie wyglądała Wielka Brytania po Brexicie. Pracujemy nad tym, ale musimy też przemyśleć pewne kwestie w sposób przytomny i rozważny – stwierdziła premier May w trakcie wystąpienia. – Nie podejmiemy decyzji, dopóki nie będziemy gotowi, nie będziemy za wcześnie odsłaniać naszych kart i nie będziemy udzielać stałych komentarzy na temat każdego zwrotu i zakrętu w naszych negocjacjach (z Unią Europejską) – dodała premier.",,
„Skrytobójstwo Skripala jest dowodem słabości Putina”,"– Skrytobójstwo dokonane na krótko przed wyborami w Moskwie nie jest dowodem siły, ale dowodem słabości Władimira Putina – powiedział prof. Andrzej Zybertowicz. – Tym razem kraje Zachodu, nie tylko Wielka Brytania, zareagowały o wiele bardziej stanowczo niż poprzednio na skrytobójstwo, którego tropy wiodą do Moskwy – ocenił doradca prezydenta, który był w niedzielę gościem programu „Woronicza 17”.","Zybertowicz zaznaczył, że stało się tak pod wpływem ekspertów od zwalczania terroryzmu. Dodał, że broń chemiczna użyta w metrze którejś z zachodnich metropolii mogłaby doprowadzić do konsekwencji, które trudno przewidzieć. W środę premier Theresa May obarczyła Rosję odpowiedzialnością za próbę otrucia byłego pułkownika rosyjskiego wywiadu wojskowego GRU i brytyjskiego agenta Siergieja Skripala oraz jego córki Julii w Wielkiej Brytanii. Brytyjscy śledczy ustalili, że w ataku na Skripala i jego córkę wykorzystano produkowaną w Rosji broń chemiczną typu nowiczok. Obie ofiary pozostają w stanie krytycznym.  W opinii Zybertowicza zamach na Skripala nie miał być ani komunikatem dla Zachodu, ani nawet ostrzeżeniem dla rosyjskich agentów, którzy chcieliby współpracować z Brytyjczykami lub innymi wywiadami Zachodu, a pokazaniem „swoim własnym wyborcom”, że Rosja pod przywództwem Władimira Putina „jest silna”.  Andrzej Halicki (PO) ocenił, że broń chemiczna, broń biologiczna i działalność „tzw. rosyjskich trolli w internecie” to największe zagrożenie przed jakim stoi demokratyczna cywilizacja Zachodu. Według Jerzego Jachnika (Kukiz`15) planowana śmierć Skripala miałaby pokazać, że każdy, kto zdradzi Rosję, zginie. Reakcję Wielkiej Brytanii na to wydarzenie określił jako znaczącą na poziomie politycznym, ale nie rzeczywistym. W jego opinii większe znaczenie miałoby ograniczenie przepływu przez Wielką Brytanię finansów rosyjskich oligarchów. Podobne stanowisko przedstawił Piotr Misiło (N). – Jeśli brytyjski rząd zamroziłby w brytyjskim +city+ aktywa rosyjskich oligarchów, to byłaby to oznaka prawdziwej próby walki z tym rosyjskim systemem, bo w innym przypadku jest to sygnał, ale on dzisiaj jest tylko w wymiarze politycznym – mówił Misiło. W niedzielę m.in. o ataku z użyciem broni chemicznej w Salisbury i reakcji NATO w kontekście rosyjskich działań premier Mateusz Morawiecki rozmawiał telefonicznie z Theresą May.",,
UE wzywa do wysłuchania głosu mieszkańców Wenezueli,Unia Europejska wezwała do wysłuchania „głosu” mieszkańców Wenezueli oraz przeprowadzenia „wolnych i wiarygodnych” wyborów w tym kraju. W Caracas i wielu innych wenezuelskich miastach rozpoczęły się masowe protesty przeciwko rządom prezydenta Nicolasa Maduro.,,,
Wicepremier Sasin: Polski węgiel i górnictwo mają przyszłość,"Polski węgiel i górnictwo mają przyszłość; nie musimy dziś mówić, że to gałąź gospodarki, która ma nieuchronnie zmierzać do końca – mówił minister aktywów państwowych Jacek Sasin podczas uroczystości barbórkowych w kopalni Bogdanka w woj. lubelskiem. Do uczestników spotkania okazjonalny list wystosował także prezydent Andrzej Duda.","– Nie przyjmujemy do wiadomości, (...) że czas węgla minął, że musimy dziś w Europie całkowicie odejść od gospodarki węglowej – powiedział Sasin.  Wskazał, że Polska jest krajem, który dba o swoje bezpieczeństwo energetyczne. – Dzisiaj to bezpieczeństwo energetyczne jest oparte o węgiel – mówił.  Jak dodał, nie mamy obecnie we własnych zasobach innych, realnych źródeł energii, które pozwolą nam wytwarzać odpowiednią ilość energii dla gospodarstw domowych i przemysłu. Zastrzegł jednak, że Polska nie odrzuca pójścia w stronę odnawialnych źródeł energii, ale jego zdaniem „bardzo długo to jeszcze węgiel będzie podstawą naszej gospodarki”. Polskie górnictwo będzie się rozwijaćSasin powiedział, że polski węgiel i polskie górnictwo mają przyszłość i że można myśleć z optymizmem o tym, iż „górnictwo będzie nadal niezwykle ważną częścią polskiej gospodarki”.  Wicepremier zaznaczył, że kopalnia Bogdanka to nie tylko zakład pracy dla zatrudnionych tu około 5 tys. osób, ale przedsiębiorstwo, które ma ogromny wpływ na rozwój regionu. – To wielkie, bijące serce Lubelszczyzny – dodał. Szef resortu aktywów państwowych przypomniał, że rząd planuje rozwój Lubelskiego Zagłębia Węglowego. – Mamy wielką nadzieję, że powstanie (w regionie chełmskim – przyp. red.) kolejna kopalnia i Lubelskie Zagłębie Węglowe będzie się rozwijać. (...). My tu, na Lubelszczyźnie, pokażemy, że górnictwo w Polsce będzie się rozwijać – dodał.  Sasin zaznaczył, że polski rząd chce mieć wpływ na politykę klimatyczną Unii Europejskiej.   – Dyskutujemy, przekonujemy o naszych racjach. Pokazujemy, że nasza polska specyfika nie pozwala nam dzisiaj na to, aby popierać tę politykę klimatyczną Unii Europejskiej w takim wymiarze, jak proponują inne kraje – powiedział. Reszta świata zwiększa udział węgla w przemyśleJego zdaniem ta polityka klimatyczna nie ma sensu, jeśli ma być realizowana tylko przez Europę, czy Unię Europejską, w sytuacji, gdy „na całym globie zwiększa się wydobycie i zużycie węgla kamiennego”. – Takie kraje jak Chiny, Indie, Stany Zjednoczone, Australia, one zwiększają udział węgla w przemyśle, w produkcji energii – dodał.  – Zbyt szybka transformacja energetyczna będzie powodować również to, że nasze gospodarki nie będą gospodarkami konkurencyjnymi w stosunku do gospodarek innych krajów leżących poza naszym obszarem politycznym i geograficznym – podkreślił wicepremier. Prezes spółki Lubelski Węgiel Bogdanka Artur Wasil w swoim wystąpieniu zapowiadał różne inwestycje i działania, które będą miały na celu unowocześnianie procesu wydobywania węgla i ułatwiane pracy górników. – Dobra przyszłość Bogdanki w trudnych czasach dla węgla jest w naszych rękach, czyli pracodawcy i pracownika. To musi być jeden wspólny interes – powiedział Wasil.  Bogdanka jest najnowocześniejszą i jedną z największych kopalń węgla kamiennego w Polsce. W 2018 r. produkcja węgla handlowego wyniosła tu 9 mln ton. Jak informowała spółka po trzech kwartałach 2019 r. produkcja węgla handlowego wyniosła ponad 7,1 mln ton (co oznacza wzrost o 4,5 proc. rok do roku). Skonsolidowane przychody wyniosły w tym okresie 1 mld 626 mln zł, zysk operacyjny – 319,7 mln zł, a zysk netto – 264 mln zł.  Bogdanka zaopatruje w węgiel przede wszystkim odbiorców przemysłowych zlokalizowanych we wschodniej i północno-wschodniej Polsce. Sprzedaż realizowana jest głównie w oparciu o umowy wieloletnie.  Od października 2015 r. LW Bogdanka S.A. wchodzi w skład Grupy Enea, jednego z liderów polskiego rynku energetycznego.  W pobliżu kopalni planowana jest budowa elektrowni zasilanej gazem syntezowym uzyskiwanym z wydobywanego tu węgla. Enea na terenie kopalni w Bogdance zamierza też zbudować farmę fotowoltaiczną o mocy do około 30 MW, która będzie mogła wytwarzać do około 30 tys. MWh energii elektrycznej rocznie. Farma ma zasilać Bogdankę i obniżać koszty wydobycia węgla. Enea i Bogdanka wraz z lokalnymi samorządami zamierza też zbudować linię kolejową łączącą kopalnię z Łęczną.",,
"Donald Trump: jeśli Meksyk nie zatrzyma migracji, to zamknę granicę","Prezydent USA Donald Trump ostrzegł w piątek, że jeśli Meksyk nie zatrzyma nielegalnej imigracji do Stanów Zjednoczonych, to w następnym tygodniu Stany Zjednoczone zamkną całą południową  granicę lub jej znaczną część. – Meksyk nie podejmuje działań na podstawie gróźb – odpowiedział minister spraw zagranicznych Meksyku Marcelo Ebrard.","„Jeśli Meksyk nie zatrzyma natychmiastowo CAŁEJ nielegalnej imigracji przybywającej do USA przez naszą południową granicę, to w następnym tygodniu ZAMKNĘ granicę lub znaczną jej część” – napisał na Twitterze Trump. Ocenił, że zatrzymani fali migrantów byłoby „bardzo łatwe do zrobienia dla Meksyku, ale oni tylko biorą nasze pieniądze i »mówią«”.„Meksyk nie podejmuje działań na podstawie gróźb. Jesteśmy wspaniałym sąsiadem” – napisał w reakcji na tę deklarację szef meksykańskiej dyplomacji.„Proszę zapytać półtora miliona Amerykanów, którzy wybrali nasz kraj na swój dom (i stanowią) największą społeczność amerykańską poza granicami USA. Dla nich też jesteśmy najlepszym sąsiadem, jakiego mogliby mieć” – dodał Ebrard.Z kolei amerykański prezydent w serii tweetów oskarżył też Partię Demokratyczną o wprowadzenie „najsłabszego imigracyjnego prawa na świecie”. Wezwał Kongres USA do zmiany tego prawa. Izba Reprezentantów USA nie zdołała we wtorek obalić prezydenckiego weta do rezolucji Kongresu anulującej stan wyjątkowy w Stanach Zjednoczonych. Daje to Trumpowi pełną swobodę w pozyskiwaniu środków na budowę muru na granicy z Meksykiem. Rezolucja ws. anulowania stanu wyjątkowego została przyjęta przez Senat 14 marca po wcześniejszym przegłosowaniu jej przez Izbę Reprezentantów. Dzień później Trump zawetował decyzję Kongresu, w związku z czym stan wyjątkowy, wprowadzony przez niego w celu uzyskania funduszy na budowę muru na granicy z Meksykiem, pozostał w mocy. W ramach kompromisu osiągniętego między Republikanami i Demokratami w ustawie budżetowej kongresmeni przeznaczyli na budowę umocnień na granicy z Meksykiem 1,37 mld USD zamiast 5,7 mld, których domagał się Trump. Kompromis pozwolił uniknąć kolejnego zawieszenia działalności rządu (shutdownu). Poprzedni trwał bezprecedensowo długo, bo aż 35 dni. Trump ogłosił stan wyjątkowy 15 lutego, a wkrótce jego administracja poinformowała, że Biały Dom wyszukał w rządowych funduszach dodatkowe sumy, które pozwoliłyby przeznaczyć na realizację projektu 8 mld USD, wliczając w to pieniądze, jakie wyasygnował już Kongres. Najwięcej migrantów próbujących dostać się do USA pochodzi z Gwatemali, Hondurasu i Salwadoru. To z ich powodu amerykański prezydent zamierza wybudować na granicy z Meksykiem mur, który miałby powstrzymać nielegalną migrację.",,
Sejm odrzucił wniosek o wotum nieufności dla ministra Zbigniewa Ziobry,"Sejm odrzucił wniosek o wotum nieufności dla ministra sprawiedliwości Zbigniewa Ziobry. Głosowało 421 posłów. Za przyjęciem wniosku zagłosowało 174 posłów, przeciw było 240, wstrzymało się siedmiu posłów.","Wniosek o wotum nieufności złożył klub Platformy Obywatelskiej – Koalicji Obywatelskiej. Bezpośrednim powodem miała być sprawa „grupy kasta”, opisywana w ostatnich tygodniach przez media. W uzasadnieniu wniosku posłowie krytykowali też działania wymiaru sprawiedliwości w ostatnich latach; ich zdaniem doszło m.in. do upolitycznienia sądownictwa, wydłużenia czasu trwania postępowań czy zablokowania dostępu do niektórych informacji publicznych posłom opozycji. W sprawie „grupy kasta” i „hejterki Emi”, zdaniem posła PO Borysa Budki, zabrakło wyjaśnienia i wzięcia za aferę politycznej odpowiedzialności: Zbigniewa Ziobry na posiedzeniu komisji bronili wiceministrowie sprawiedliwości i prokurator krajowy. W ich opinii PO-KO „nie miało merytorycznych argumentów” i „szukało pretekstu politycznego” do atakowania Zbigniewa Ziobry. Według przedstawicieli ministerstwa resort w ostatnich latach odniósł szereg sukcesów - w tym walka z wyłudzeniami VAT, pedofilią, dziką reprywatyzacją czy mafią lekową.Głos w tej sprawie w Sejmie zabrał również Zbigniew Ziobro. Minister zaznaczył, że „moment złożenia wniosku jest symboliczny”, bo w tym samym czasie prokuratura „zabezpieczyła od przestępców” na poczet przyszłych kar 1,4 mld zł. Łącznie, w tym roku, wartość zajętego mienia podejrzanych ma wynosić ponad 3 mld zł. Tymczasem według ministra sprawiedliwości w ostatnim roku rządów PO-PSL było to „niecałe 200 mln”. Zbigniew Ziobro przekonywał, że poprzedni rząd „nie reagował” na okradanie państwa, podczas gdy teraz organa państwowe otrzymały narzędzia do walki z przestępczością. Zbigniew Ziobro odniósł się również do sprawy „grupy kasta”. – Stało się bardzo źle, że znaleźli się sędziowie, również w Ministerstwie Sprawiedliwości, którzy zdecydowali się na prywatnych forach na prowadzenie działań o charakterze mowy nienawiści. W tej sprawie wyciągnąłem natychmiastowe konsekwencje  – powiedział.Ministra Sprawiedliwości bronił również premier Mateusz Morawiecki. – Zadziałaliśmy szybko i bardzo właściwie. Była to sprawa, którą można nazwać kłótnią w rodzinie sędziów  – mówił szef rządu. Portal Onet kilka tygodni temu opisał sprawę organizowania hejtu internetowego na sędziów krytycznych wobec reformy sądownictwa. Mieli w to być zaangażowani sędziowie i urzędnicy związani z ministerstwem sprawiedliwości, w tym wiceszef resortu, Łukasz Piebiak. W efekcie wiceminister podał się do dymisji, artykuły Onetu nazwał jednak oszczerstwem. Głosowanie nad wnioskiem nieufności wobec Zbigniewa Ziobry było jednym z ostatnich punktów obrad Sejmu przed wyborami.",,
„Republiki doniecka i ługańska będą europejskimi czarnymi dziurami”,"– Obawiam się, że jeżeli Rosja uzna wyniki wyborów w Donbasie, a wszystko na to wskazuje, to wkraczamy w taką fazę, że te republiki: doniecka i ługańska będą takimi czarnymi dziurami europejskimi na wiele lat. Będziemy mieli taki casus Naddniestrza, gdzie ten konflikt toczy się od 23 lat – tak były prezydent Aleksander Kwaśniewski, gość programu „INFOrozmowa” w TVP Info komentował wybory na wschodzie Ukrainy, opanowanym przez prorosyjskich separatystów.","W niedzielę w Donieckiej Republice Ludowej (DRL) i Ługańskiej Republice Ludowej (ŁRL) odbyły się wybory lokalnych parlamentów i szefów władz wykonawczych. Wcześniej władze tych regionów odmówiły przeprowadzania na tych terytoriach wyborów do parlamentu Ukrainy, które w pozostałej części tego kraju odbyły się 26 października. Odmówiły też zorganizowania wyborów lokalnych zaplanowanych przez władze w Kijowie na 7 grudnia. Zachód nie uznał wyborów w Donbasie. Z kolei przedstawiciel rosyjskiej Dumy Państwowej oświadczył, że w republikach ludowych donieckiej i ługańskiej wybrano legalne organy władzy, z którymi Duma będzie współpracować. Rosyjskie MSZ oznajmiło, że wyniki wyborów w Donbasie przyjmuje z szacunkiem, i oceniło, że odbyły się w sposób zorganizowany, przy wysokiej frekwencji.Powtórzą los Naddniestrza? Aleksander Kwaśniewski, który był mocno zaangażowany w pomoc Ukrainie ostrzegał, że sprawa zbuntowanych regionów wschodniej Ukrainy, może być na wiele lat „czarną dziurą Europy”, tak jak to ma miejsce z Naddniestrzem. – Jeżeli Kreml mimo przestróg, jakie płyną z Unii Europejskiej, uzna te wybory, to okaże się, że mamy kolejny krok w kierunku destabilizacji Ukrainy. Zdaniem byłego prezydenta, Władimir Putin nie spodziewał się tak zdecydowanej postawy Zachodu w sprawie wschodniej Ukrainy. – Myślę, że te konsekwencje wobec Rosji są dalej idące niż można się było spodziewać. A na pewno dalej idące niż spodziewał się tego sam Putin, dlatego, że on nie wierzył, że będzie można doprowadzić do takiej solidarności Zachodu. Był przekonany, że z tego obozu sankcji wyłamie się kilka krajów, które zawsze były życzliwe Rosji – mówił Kwaśniewski.",,
"Forum Ekonomiczne w Krynicy rozpoczyna obrady. Prezydent: UE jest silna, ale bezradna","To jedno z najważniejszych gospodarczo-politycznych spotkań w naszej części Europy – we wtorek rozpoczęło się 25. Forum Ekonomiczne w Krynicy. Wydarzenie otworzył Andrzej Duda, który ocenił, że dzisiejsza UE jest „silna, ale bezradna”. Dlatego też trzeba dyskutować i szukać rozwiązania trzech – według prezydenta – najważniejszych problemów dzisiejszej Europy: demografii, uchodźców i wojny na Ukrainie.","– Europa w pojęciu Unii Europejskiej jest silna, ale jest bezradna – zauważył prezydent, który przemówił podczas inauguracji  25. Forum Ekonomicznego w Krynicy. Andrzej Duda wyjaśnił, że według niego „Europa jest bezradna wobec tych problemów, które dzisiaj trapią ją w stopniu istotnym. Tym problemem w najszerszym ujęciu czasoprzestrzennym jest demografia”. – Jest dziś wielkim wyzwaniem i Polski i krajów UE, aby trend negatywny odwrócić – mówił. Wśród innych problemów prezydent wymienił również kryzys euro, problem imigracji oraz „niebezpiecznie marginalizowany problem wojny na Ukrainie i rosyjskiej agresji na ten kraj”. – Problem wspierania separatystów, którzy zmierzają do oderwania fragmentu suwerennego państwa, jakim jest Ukraina, dokonania w związku z tym zmian granic w Europie, byłoby niezwykle niebezpiecznym precedensem – ocenił Andrzej Duda. – Porozumienie mińskie przyniosło pewne pozytywne skutki, ale nie zakończyło konfliktu. Ten konflikt powinien się zakończyć trwałym pokojem, nie zamrożeniem konfliktu, a wiązałoby się przywróceniem dawnego status quo również i  granicznego. Bez bardzo zdecydowanego stanowczego stanowiska i ze strony Unii Europejskiej i szerzej wolnego świata,  do takiej sytuacji doprowadzić się nie da – mówił prezydent. Tu przypomniał, że wielokrotnie apelował w tej sprawie. – Polska powinna się bardziej zaangażować w tej sprawie – dodał. Podczas Forum uczestnicy dyskutować będą między innymi właśnie na temat wojny hybrydowej na Ukrainie, zbrojeń w Europie, cyberbezpieczeństwa czy kontroli nad zasobami naturalnymi. Wśród tematów poruszanych podczas Forum znajdą się także: zdrowie, polityka międzynarodowa, energetyka, makroekonomia czy zarządzanie. Swoje fora będą też miały samorządy i organizacje pozarządowe. Spotkanie decydentów Jak poinformował pomysłodawca i organizator wydarzenia, Zygmunt Berdychowski, w ciągu trzech dni w Krynicy spotkają się najważniejsi decydenci naszej części Europy. Chodzi między innymi o ministrów i urzędników reprezentujących unijne instytucje. Do Krynicy przyjechali też szefowie największych firm w środkowej Europie i przedstawiciele dużych, światowych korporacji.",,
Rosyjska flota ćwiczy na Krymie. Nie ma dnia bez manewrów,W ostatnich dniach Siły Zbrojne Federacji Rosyjskiej regularnie biorą udział w ćwiczeniach. Duże manewry odbywają się między innymi w obwodach leningradzkim i pskowskim. Przeprowadzane są również na anektowanym Krymie.,"O kolejnych manewrach poinformowała agencja RIA Nowosti cytując wiceministra obrony Rosji gen. Dmitrija Bułgakowa. Wojskowy oświadczył, że ćwiczenia Floty Czarnomorskiej zakładają między innymi sprawdzenie gotowości do praktycznych działań na morzu okrętów wojennych.Generał wyjaśnił, że ćwiczone jest dostarczanie jednostkom paliwa i amunicji oraz postępowanie w sytuacjach kryzysowych np. gaszenie pożaru na okręcie i holowanie uszkodzonej jednostki. – Wojska ćwiczą także działania na lądzie z wykorzystaniem amfibii – dodał wiceminister.EskalacjaW czwartkowym wydaniu brytyjski dziennik „Financial Times” napisał o eskalowaniu przez Rosję napięcia przy granicy z Ukrainą. Gazeta zwraca uwagę, że zawieszenie broni między Kijowem a prorosyjskimi separatystami na wschodzie Ukrainy staje się coraz bardziej kruche.W lipcu walki nasiliły się, a ostatnio władze Ukrainy i ich zachodni sojusznicy z niepokojem obserwują umacnianie przez Moskwę sił konwencjonalnych na Krymie i wzdłuż ukraińskiej granicy.",,
Czerwony alert w Wenecji. Za chwilę kolejny przypływ,"W Wenecji, zmagającej się ze skutkami katastrofalnej powodzi, ogłoszono najwyższy, czerwony alert pogodowy w związku z oczekiwanym w piątek nadejściem kolejnej wysokiej fali przypływu. Ma ona sięgać tym razem 150 cm.","Po tym, gdy w nocy poziom tzw. acqua alta wyniósł około metra, przed południem ma wzrosnąć o dalsze 50 cm. Przyczyną tego zjawiska jest m. in. silny wiatr scirocco, któremu przez kilka dni mają towarzyszyć ulewne deszcze. Prognozowany poziom 150 cm oznacza, że pod wodą znajdzie się 70 proc. obszaru miasta, co dodatkowo skomplikuje skrajnie trudną sytuację po największej od ponad pół wieku powodzi. Straty szacuje się na setki milionów euro; we wtorek poziom przypływu wyniósł 187 cm. Rząd Włoch wprowadził w Wenecji stan kryzysowy. W dniach usuwania szkód po żywiole wenecjanie zmagają się z trudnościami codziennego życia; zamkniętych jest wiele zalanych sklepów, są problemy z dostawami niektórych artykułów żywnościowych. Kolejny dzień z rzędu zamknięte będą wszystkie szkoły. Zalany jest nadal plac św. Marka.  Dziennik „Corriere della Sera: przytacza opinie ekspertów, którzy podkreślają, że największym wrogiem architektonicznego dziedzictwa Wenecji jest znacznie bardziej słona niż zwykle wdzierająca się do miasta woda morska; może spowodować gigantyczne szkody, niszcząc przede wszystkim wielowiekowe marmury zarówno w bazylice św. Marka i w wielu zabytkach.",,
USA: Polonia zagłosowała. Miażdżące zwycięstwo Prawa i Sprawiedliwości,Polonia Amerykańska opowiedziała się za PiS w wyborach do Parlamentu Europejskiego – wynika ze wstępnych danych. Partia Jarosława Kaczyńskiego wyprzedziła zdecydowanie Koalicję Europejską oraz Konfederację.,"Według wstępnych wyników uzyskanych na podstawie głosowania w okręgach chicagowskim, nowojorskim i waszyngtońskim za PiS opowiedziało się w sobotę 5961 uczestników wyborów. Koalicja Europejska miała 2000 zwolenników, a Konfederacja 1283. Pozostałe ugrupowania otrzymały znacznie mniejsze poparcie.W Chicago rządząca partia pokonała Koalicję stosunkiem głosów 3713:650, a w Nowym Jorku 2114:700. Koalicja była natomiast lepsza od PiS w Waszyngtonie, ale tylko w stosunku 272:134. W Chicago uległa natomiast nie tylko PiS, ale też Konfederacji. W okręgu nowojorskim było pięć obwodowych komisji wyborczych: na Manhattanie, Brooklynie (Greenpoint), a także w Passaic, w stanie New Jersey, w New Britain, w Connecticut oraz w Bostonie, w Massachusetts. Polonia tradycyjnie na prawoJak powiedział Polskiej Agencji Prasowej konsul generalny RP w Nowym Jorku Maciej Golubiewski, PiS kilkakrotnie pobił najgroźniejszych rywali na Brooklynie, w Passaic, a także w New Britain. Koalicja Europejska wyraźnie wygrała na Manhattanie, a tylko jednym głosem w Bostonie. – Są to pierwsze wybory, które przeprowadzam w swojej kadencji. Ze statystyk wynika, że Polonia tradycyjnie głosuje na prawo. W naszym okręgu PiS zwyciężyło bezwzględną większością głosów. Za partią rządzącą opowiedziała się ponad połowa wyborców, podczas gdy, jak wskazują exit polls w Polsce, PiS otrzymał tam 42 proc. Konfederacja uplasowała się w Nowym Jorku na trzecim miejscu – zaznaczył Golubiewski. Jak dodał w tym roku do wyborów do Parlamentu Europejskiego zarejestrowało się w okręgu Nowy Jork ponad trzykrotnie więcej osób (ponad pięć tys.) aniżeli pięć lat temu. Prawdopodobnie byłoby ich nawet więcej, ocenił, gdyby nie fakt, że niektórzy ludzie myśleli, że wybory w USA będą przeprowadzane w niedzielę, tak jak w Polsce. – Tutejsza Polonia jest polskojęzyczna, bardzo zintegrowana z krajem. Czyta polskie gazety, ogląda polską telewizję. Zakładamy, że często odwiedza kraj i ma bardzo intensywne kontakty z Polską. Nasi wybory reprezentują prawdopodobnie głównie pierwsze pokolenie polskich Amerykanów, albo urodzonych w rodzinach imigrantów, którzy przybyli z Polski – zwrócił uwagę konsul.  Przypomniał, że niektórzy kandydaci na posłów europejskich przyjeżdżali do USA, co w pewien sposób wpłynęło na wyniki. Kampanię wyborczą określił za pochodną kampanii wyborczej w Polsce.",,
Imigranci szukają nowych szlaków do zachodniej Europy. Mogą stawiać na tranzyt przez Polskę,"Wzmożone kontrole, zamykanie granic na Bałkanach i przeludnione obozy w Grecji i Macedonii sprawiają, że imigranci chcący się przedostać z Bliskiego Wschodu do zachodniej Europy szukają nowych szlaków. Dziennik „Financial Times” wskazuje, że jeden z nich może prowadzić przez nasz kraj.","W ubiegłym roku tylko do Niemiec dostało się 1,1 mln uchodźców, głównie z Bliskiego Wschodu. Większość z nich przedostała się szlakiem przez Bałkany. Kiedy we wrześniu 2015 roku Węgry zaczęły grodzić granicę z Serbią, imigranci zaczęli kierować się na przesmyk przez Chorwację.Nieprzyjazny krajobrazCeniony dziennik dowodzi, że choć chorwacki krajobraz zwłaszcza zimą nie sprzyja pieszym wędrówkom, dla imigrantów nie stanowi on wyzwania. „FT” sugeruje, że kierujący ruchem przemytnicy są zaprawieni w przemieszczaniu się po górach i kanionach Bliskiego Wschodu.Reporter gazety uważa, że w przypadku zablokowania także tego traktu uchodźcy mogą kierować się drogą morską z Albanii do włoskiej Apulii. W 1991 roku po upadku komunizmu w Albanii na taki ruch zdecydowały się dziesiątki tysięcy obywateli tego kraju.Rośnie obawa„FT” zwraca uwagę, że obawy przed napływem imigrantów ma również Polska. Przytaczana jest wypowiedź posła ugrupowania Kukiz’15, który w lutym stwierdził w Sejmie, że musimy przygotować się na „falę nielegalnych migrantów”. Zdaniem dziennika uchodźcy faktycznie mogą wkrótce obierać drogę z Turcji przez morze Czarne na Ukrainę i dalej przez nasz kraj na Zachód.",,
"Płażyński: Wszystkim nam powinno chodzić o to, by żyło się lepiej","Wszystkim nam powinno chodzić o to, by po prostu żyło nam się lepiej, o to, by było więcej żłobków, przedszkoli i terenów zielonych – mówi kandydat na prezydenta Gdańska Kacper Płażyński. Dodał, że obecny prezydent zapomniał, na czym polega rola samorządowca.","– Wyborcy oczekują tego, że nie będą spóźniać się do pracy, że będą mieli gdzie odesłać dziecko do przedszkola, że Gdańsk przy każdej większej ulewie nie będzie podtapiany – mówi o swoich rozmowach z wyborcami kandydat Zjednoczonej Prawicy na prezydenta Gdańska Kacper Płażyński.Dodaje, że gdańszczanie chcieliby mieć poczucie dumy z tego, że są mieszkańcami Gdańska, a z tym wiąże się to, by ich reprezentanci w urzędzie miasta „przedstawiali również wartość etyczną, co do której nie ma żadnej wątpliwości”.Płażyński odniósł się również do słów prezydenta Pawła Adamowicza, który podczas sobotniej konwencji powiedział: „Dzisiaj jest prosty wybór, kluczowy, zasadniczy – między Polską samorządną a wszechwładzą jednej partii, która chce podporządkować każdą sferę życia sobie”.– Trudno to komentować na poważnie. W Gdańsku, tak jak w całej Polsce, obowiązuje ta sama ustawa o samorządzie gminnym, powiatowym, nie wiem, co pan Adamowicz ma na myśli. Do niedawna to on był członkiem partii poprzedniej wszechwładzy Platformy Obywatelskiej, ale nawet Platforma chyba nie chciała mieć z panem prezydentem zbyt wiele wspólnego – ocenia Kacper Płażyński. Przypomniał również, że błędy Adamowicza – jak zaznaczył – szczególnie w zakresie polityki przestrzennej, jeszcze do niedawna wytykał jego konkurent w pierwszej turze wyborów samorządowych Jarosław Wałęsa.– Teraz nastąpiła oczywiście zgoda w rodzinie, ale słowa pana prezydenta są dla mnie zupełnie niezrozumiałe. To jest przenoszenie jakichś sporów partyjnych, ogólnopolskich na lokalny rynek samorządowy – zaznacza Płażyński.– Przecież wszystkim nam powinno zależeć, aby po prostu żyło się lepiej. Pan Adamowicz zdaje się zapominać, jaka jest prawdziwa rola samorządowca – dodał. Zaznaczył, że ostatnie dwa tygodnie kampanii wykorzystuje na rozmowy z mieszkańcami, do których wcześniej nie udało mu się dotrzeć ze swoją propozycją programową.– Uważam, że na tym powinna się opierać prawdziwa kampania wyborcza, a nie na ciągłym straszeniu i używaniu swojego rodzaju nowomowy polegającej na ciągłym powtarzaniu frazy „nie oddamy Gdańska PiS-owi”. Uważam, że to jest śmieszne i uwłacza inteligencji gdańszczan – podkreślił.Płażyński zapytany o jedną z ostatnich publikacji portalu Onet.pl, w której autor sugerował, że kandydat Zjednoczonej Prawicy w walce o fotel prezydenta Gdańska jest osamotniony i jeśli chodzi o „poparcie lokalnych liderów politycznych spoza jego formacji – nie może liczyć właściwie na nikogo”, odpowiedział: „To dość zabawne w kontekście moich ostatnich konferencji. W dniu wczorajszym i w dniu dzisiejszym poparło mnie ponad pięćdziesięciu profesorów gdańskich uczelni, z Politechniki Gdańskiej, z Instytutu Maszyn Przepływowych PAN, Gdańskiego Uniwersytetu Medycznego, z Uniwersytetu Gdańskiego. To jest moja szeroka kadra, z którą idę w tegorocznych wyborach po zwycięstwo”.",,
"Łapiński: prezydent ma zastrzeżenia, w ustawie podwójny zapis","– Andrzej Duda ma zastrzeżenia legislacyjne do ustawy o Sądzie Najwyższym – powiedział w programie „Śniadanie w Trójce” rzecznik prezydenta Krzysztof Łapiński. Przypomniał, że w poniedziałek prezydent spotka z pierwszą prezes Sądu Najwyższego Małgorzatą Gersdorf i z prezesem Izby Karnej Sądu Najwyższego Stanisławem Zabłockim.","Rzecznik prezydenta mówił w programie „Śniadanie w Trójce”, że chodzi o zapis, który w dwóch artykułach na dwa sposoby mówi o wyborze pierwszego prezesa Sądu Najwyższego. Zaznaczył, że prezydent będący prawnikiem jest zdania, iż niezauważenie tych błędów przez posłów w trakcie prac nad ustawą burzy zasady prawidłowej legislacji.  Krzysztof Łapiński powiedział także, że art. 122 Konstytucji daje prezydentowi trzy możliwości postępowania w takim przypadku i prezydent z którejś z nich skorzysta. Przypomniał, że w poniedziałek prezydent spotka z pierwszą prezes Sądu Najwyższego Małgorzatą Gersdorf i z prezesem Izby Karnej Sądu Najwyższego Stanisławem Zabłockim. Dodał, że prezydent wsłucha się ich opinie.",,
Połowa uchodźców przyjętych przez Lizbonę wyjechała z kraju,Ponad 50 proc. uchodźców przyjętych przez Lizbonę w ramach kwotowego podziału ustalonego przez Komisję Europejską opuściło już Portugalię. Według rządowych szacunków spośród 1520 imigrantów wyjechało 768 osób. Przypadki powrotów są sporadyczne.,"W dokumencie „Raport z oceny portugalskiej polityki wobec przesiedlonych uchodźców”, opublikowanym we wtorek przez socjalistyczny gabinet Antonia Costy, ujawniono, że próby odnalezienia przydzielonych Portugalii osób, które wyjechały z tego kraju, są trudne, a imigranci nie są zainteresowani powrotem.  Szacuje się, że zaledwie 10 proc. uchodźców, którzy wyjechali z Portugalii, zostało znalezionych na terenie innych państw Unii Europejskiej i zmuszonych do powrotu.Raport został zaprezentowany na żądanie Bloku Lewicy (BE), ugrupowania, które wraz z komunistami i Zielonymi wspiera w parlamencie mniejszościowy rząd Costy. W grudniu deputowani zażądali szczegółowych informacji na temat procesu przyjmowania uchodźców i warunków, w jakich żyją.",,
"„Gdyby prezydent pojechał, wyglądałaby inaczej” – polityk Lewicy o zafałszowanej mapie z Jad Waszem","– Gdyby prezydent Andrzej Duda był w Jerozolimie, to byłby sukces naszej dyplomacji i wtedy też ta mapka nie wyglądałaby w ten sposób. Takie rzeczy sa ustalane i nie byłoby tego problemu – oceniła w programie „Twój Wybór” na antenie TVP3 Monika Falej z Lewicy odnosząc się do zafałszowanej mapy zaprezentowanej w trakcie V Światowego Forum Holokaustu w Jerozolimie. Poseł Michał Jaros z PO zwrócił uwagę na kontekst rosyjskiej narracji, jakim jest konieczność uruchomienia w najbliższym czasie Nordstream 2.","Warunkiem udziału Andrzeja Dudy w izraelskich uroczystościach była możliwość zaprezentowania polskiego stanowiska. Decyzja o powstrzymaniu się od uczestnictwa była podyktowana odmową organizatorów. Mimo to zdaniem poseł Falej, gdyby prezydent RP udał się do Jerozolimy, „miałby okazję osobiście pokazać, że kłamstwa historyczne nie mają sensu”.  –  To jest fatalna rzecz związana z tym, że Polska nie pokazuje swojej historii, i ona rzeczywiście się nie przebija do świadomości i wiedzy chociażby organizatorów – twierdziła przedstawicielka Lewicy. Parlamentarzysta Platformy Obywatelskiej, Michał Jaros, odnosząc się do wystąpienia Władimira Putina, który zrezygnował z jaskrawie antypolskiej narracji zwrócił uwagę, że kłamstwa odnoścnie drugiej wojny swiatowej nie są dla Kremla celem samym w sobie.  – To jest element gry o Nordstream 2. Rosja 70 proc. swojego budżetu opiera na sprzedaży surowców naturalnych. Jeśli Nordstream 2 nie dojdzie do skutku w najbliższych latach, to spowoduje dla budżetu rosyjskiego poważne perturbacje – wyjaśniał polityk. Jaros porównał tę sytuację do czasów prezydentury Ronalda Reagana, któremu udało się zablokować budowę analogicznego gazociągu do Europy Zachodniej. – Wtedy Związek Sowiecki chciał uratować swój budżet i swoje mocarstwo poprzez sprzedaż gazu do Europy Zachodniej. Nie udało im się – przypomniał poseł PO.",,
Rzeź w dolinie Eufratu.  Kto zdradził „kucharza Putina”?,"Więcej tu znaków zapytań i wątpliwości, nie potwierdzonych niezbicie faktów. Wiadomo na pewno, że doszło do rzezi rosyjskich najemników. Kto ich wysłał? Po co? Tutaj mamy różne wersje. Wszystko wskazuje na to, że kilkuset obywateli Rosji zostało potraktowanych jak zwykłe „mięso armatnie” w rozgrywce Moskwy z Waszyngtonem.","Po raz pierwszy od czasów wojny w Wietnamie, gdy sowieccy wojskowi zestrzeliwali amerykańskie samoloty, doszło do bezpośredniego zbrojnego starcia Rosjan z Amerykanami. Nie było to regularne rosyjskie wojsko, ale rosyjskich najemników w Syrii też można uznawać za zbrojne ramię Moskwy. To ramię amerykańskie lotnictwo odcięło, a zabieg trwał nieco ponad trzy godziny. Do masakry 7 lutego doszło, ponieważ zgrupowanie syryjsko-rosyjskie złamało obowiązujące reguły. Władimir Putin chciał przetestować Amerykanów, przy okazji pomagając zaprzyjaźnionemu biznesmenowi. Dlaczego akurat teraz? Z dwóch powodów: zmiany sytuacji w regionie po rozpoczęciu tureckiej ofensywy na Afrin oraz załamania się rozmów ws. kontroli nad złożami naftowo-gazowymi w prowincji Deir ez-Zor.„Posprzątali Apaczami”Wszystko rozegrało się na wschodnim brzegu Eufratu, który od dawna pozostaje linią graniczną między strefą odpowiedzialności rosyjsko-syryjskiej a strefą kontrolowaną przez SDF i międzynarodową koalicję z USA na czele. W nocy z 7 na 8 lutego potężna kolumna sił proreżimowych - czołgi, transportery, artyleria, ciężarówki – ruszyła w stronę instalacji naftowych na złożach amerykańskiego Conoco w rejonie miejscowości Khusham, jakieś osiem kilometrów na wschód od Eufratu. Trzon zgrupowania tworzyło około 600 najemników, głównie Rosjan, głównie z Kompanii Wagnera. Wiadomo też o obecności najemników z organizacji ISIS Hunters oraz bojownikach szyickich i członkach proasadowskich milicji plemiennych. To miał być szybki, niemal bezkrwawy atak. Tyle że plan miał wiele słabości, a przede wszystkim był przejrzysty dla przeciwnika. Wagnerowcy et consortes wchodzili w morderczą pułapkę. Mięso armatnieW komunikatach amerykańskich i doniesieniach medialnych pojawiła się tylko informacja o zniszczeniu przez siły USA „proasadowskiego” oddziału, który zaatakował pozycje SDF. Jako jeden z pierwszych o rzezi Rosjan poinformował Igor Girkin (Striełkow), pisząc o co najmniej setce poległych najemników. Miał o tym się dowiedzieć od dawnych towarzyszy broni z Donbasu, teraz walczących w Kompanii Wagnera. Kolejne nieoficjalne doniesienia zaczęły krążyć po niszowych mediach i w Internecie. Dopiero po kilku dniach Bloomberg napisał, że w wyniku nalotu sił pod wodzą USA zginęło od 100 do 200 „rosyjskich najemników”. Portal cytował amerykańskiego urzędnika, który mówił o 100 zabitych i 200-300 rannych, oraz trzy źródła w Rosji, które informowały o 200 ofiarach śmiertelnych. Liczba zabitych wciąż jednak rosła, bo umierali kolejni ciężko ranni – przewieziono ich do szpitali wojskowych w Moskwie i Petersburgu. Później Reuters podał liczbę około 300 zabitych i rannych. Prokremlowskie media pisały o 10-20 zabitych Rosjanach oraz 50 rannych. Dopiero 15 lutego ukazało się pierwsze oficjalne potwierdzenie śmierci obywateli Rosji w wyniku ataku amerykańskiego lotnictwa. Co ciekawe, informację taką przekazało ministerstwo obrony, a nie MSZ. Władimir Putin zniknął na dłuższy czas (oficjalnie z powodu przeziębienia), za niego rzecznik Dmitrij Pieskow w końcu przyznał: „Nie da się wykluczyć, że w Syrii mogą brać udział w walkach jacyś obywatele Federacji Rosyjskiej. Ale nie są oni związani z siłami zbrojnymi Federacji Rosyjskiej”. Milczenie i zdawkowe odpowiedzi władz rosyjskich wynikały nie tylko z niechęci do przyznania się przed własną opinią publiczną do strasznej porażki w Syrii. Moskwa nie przyznając się do najemników w Dolinie Eufratu, którzy zaatakowali Amerykanów, unika jeszcze większego zaostrzenia stosunków z USA. Jak stwierdził doradca rządu ds. Syrii, Witalij Naumkin, „nikt nie chce zaczynać światowej wojny z powodu ochotnika czy najemnika, który nie był wysłany przez państwo, a został zabity przez Amerykanów”.Wiele wskazuje na to, że Putin próbował przetestować Amerykanów. I się przeliczył. Trudno uwierzyć, że operacja nie miała zgody Kremla. Dowódcy najemników doskonale wiedzieli, że atakują pozycje, gdzie są amerykańscy wojskowi. Putin  wykorzystał wagnerowców do sprawdzenia, jak Amerykanie zareagują. Ofiary wśród wojskowych USA – rzekomo zabitych przez siły Asada – miały wręcz zmusić Trumpa do wycofania się z Syrii. Dlaczego akurat teraz Putin zdecydował się na prowokację? Niezdolność USA do powstrzymania tureckich nalotów na kurdyjskiego sojusznika w enklawie Afrin została przez Putina uznana za słabość Waszyngtonu. Na dodatek część stacjonujących w Deir ez-Zor oddziałów kurdyjskich wyruszyła na pomoc Afrin. Rosjanie mogli uznać, że to doskonała okazja, by zdobyć osłabione pozycje SDF. I przy okazji załatwić pewne biznesowe interesy. Wojna o ropęDystansując się od krwawych wydarzeń w Dolinie Eufratu, Moskwa oskarżyła USA o dążenie do zagrabienia ekonomicznych zasobów Syrii zamiast prowadzenia walki z Daesh. To w rosyjskich mediach pojawiła się informacja, że prawdziwym celem ataku najemników były instalacje naftowe, a nie – jak twierdził Pentagon – baza SDF. To nic zaskakującego, bo wspierane przez USA siły kurdyjskie od dawna rywalizują o kontrolę nad bogatą w ropę naftową wschodnią prowincją Deir ez-Zor, ze wspieranymi przez Rosję oddziałami syryjskimi, których sojusznikami są też milicje wspierane przez Iran.13 lutego minister energetyki Aleksandr Nowak oznajmił, że kilka dni wcześniej (mniej więcej w tym czasie, gdy doszło do rzezi nad Eufratem) Rosja podpisała z Syrią umowę ws. współpracy energetycznej. – Podpisaliśmy mapę drogową, nie tylko w obszarze energii elektrycznej, ale też ropy i gazu, dotyczącą odbudowy pól naftowych i rozwóju nowych zasobów – mówił Nowak. Wcześniej, w grudniu ub.r., w Damaszku gościła rosyjska delegacja omawiając inwestycje w rozwój sektorów ropy, gazu, transportu, handlu. – Syria to kraj niezmierzonych bogactw. Rosyjskie spółki mają moralne prawo rozwijać tutaj zakrojone na szeroką skalę projekty ekonomiczne – mówił wtedy wicepremier Dmitrij Rogozin.Operacja najemników w nocy z 7 na 8 lutego była częścią walki o zdobycie kontroli nad syryjskimi węglowodorami. Dokładnie zaś chodziło o stację pomp podtrzymującą stałe ciśnienie ropy w rurociągu T-3, położoną w rejonie złóż odkrytych przez amerykański koncern Conoco. Na jesieni ub.r. przez most pontonowy na drugi brzeg Eufratu przerzucono pododdziały 4. Dywizji Pancernej SAA (armia syryjska) z siłami specjalnymi w forpoczcie. Żołnierze Asada rozbili dżihadystów, zajęli kilka wsi i okopali się na tym przyczółku. Dalej nie maszerowali, nie chcąc wejść w starcie z Kurdami, którzy już zdążyli – we wrześniu – opanować złoża należące do Conoco. Przez parę miesięcy toczyły się między Kurdami a Syryjczykami, przy pośrednictwie Rosji, rozmowy ws. przekazania aktywów pod kontrolę Damaszku. Rosyjskie media twierdziły, że nawet doszło już do porozumienia i pojawili się na miejscu przedstawiciele rosyjskich firm. Ale potem relacje rosyjsko-kurdyjskie popsuły się i rafineria znów przeszła pod kontrolę SDF. Teraz postanowiono wykorzystać sytuację i zająć obiekt. Obiekt nieuszkodzony. Tym można chyba tłumaczyć strzały na postrach i w ogóle atak w nocy. Decydującym czynnikiem miało być zaskoczenie i osiągnięcie celu niemal bez walki. Bo walka w ciemnościach daje ogromną przewagę Amerykanom wykorzystującym technologie niedostępne dla wroga. Dlaczego tak bardzo zaryzykowano życiem kilkuset obywateli Rosji? Kto wysłał ich na rzeź? Armia „kucharza Putina”W Syrii działa co najmniej dziesięć organizacji wojennych najemników. Ale bez wątpienia największa i najważniejsza jest Prywatna Spółka Wojskowa (CzWK) Wagnera. Tzw. wagnerowcy pojawili się na froncie, po stronie Asada, w 2015 roku, jeszcze zanim Rosja oficjalnie zaangażowała się w wojnę. Najemnicy odegrali później ważną rolę m.in. w zajęciu Palmyry w maju 2016 r. Większość wagnerowców ma za sobą służbę w specjalnych siłach rosyjskich, wielu walczyło wcześniej w Donbasie. Kompania Wagnera, choć formalnie prywatna, działa zawsze w ścisłej koordynacji z GRU. Byłym oficerem wywiadu wojskowego jest dowódca formacji, Dmitrij Utkin ps. Wagner (pseudonim wziął się z fascynacji Utkina wszystkim co niemieckie, także muzyką poważną). Miesięczny żołd członków CzWK to co najmniej 80 tys. rubli (niecałe 1,4 tys. dolarów), ale dużo lepsze pieniądze daje dopiero wyjazd do Syrii. Tam wagnerowiec może liczyć na przeszło 4 tys. dolarów miesięcznie, no i znaczne odszkodowanie wypłacane rodzinie w razie śmierci. Niezależny portal RBK wyliczył, że funkcjonowanie CzWK kosztowało dotychczas ok. 172 mln dolarów. Po rzezi nad Eufratem na pewno koszty znacząco wzrosną…Kompania Wagnera jest finansowana przez petersburskiego biznesmena Jewgienija Prigożina, a dokładniej przez należącą do niego spółkę Evro Polis. Prigożin nazywany jest przez media „kucharzem Putina”, bo zbił fortunę na restauracjach, zamówieniach publicznych i cateringu dla Kremla i jego zagranicznych gości.Utrzymujący od wielu lat bardzo dobre relacje z Putinem Prigożin ostatnio rozszerzył biznes na zaopatrzenie rosyjskiego wojska. Prigożin i Utkin znajdują się na amerykańskiej liście osób objętych sankcjami. Utkin trafił na nią za rekrutowanie byłych żołnierzy na front w Donbasie. Prigożin jest zaś, według Amerykanów, jednym z Rosjan bezpośrednio zaangażowanych w ingerowanie w wybory prezydenckie 2016 r. (prawdopodobnie chodzi o finansowanie słynnej fabryki trolli internetowych).Ale Prigożin ma dużo większe ambicje. Latem ub.r. Evro Polis podpisała kontrakt z rządem Asada na wydobycie jednej czwartej syryjskiej ropy. Pod warunkiem, że rejony wydobycia zostaną odebrane IS. Kurdowie i Amerykanie byli szybsi, więc to Kompania Wagnera dostała zadanie uszczknięcia choćby kawałka naftowego tortu. Kto „wystawił” najemnikówWiększym problemem dla Putina i generałów jest nie sam fakt klęski najemników, ale to, że nie zostali oni uprzedzeni przez wojskowych o zamiarach Amerykanów. Według Moskwy, oddział proasadowski prowadził „w rejonie byłej rafinerii el-Isba operację przeciwko komórce IS”. Rosyjskie władze twierdzą, że proasadowskie siły nie poinformowały ich o operacji po wschodniej stronie Eufratu. Moskwa twierdzi, że „przyczyną incydentu były nie uzgodnione z dowództwem rosyjskiej grupy operacyjnej w miejscowości Salhiya zwiadowczo-poszukiwawcze działania syryjskiego pospolitego ruszenia”. Gdyby wersja moskiewska była prawdziwa, to by oznaczało, że po ogłoszeniu końca wojny przez Putina, zmalał drastycznie wpływ rosyjskich doradców na działania sił Asada. Do tego stopnia, że Rosjanie mogli nie być poinformowani o planowanym natarciu. To oczywiste kłamstwo, bo bez wiedzy rosyjskich doradców i GRU siły Asada nie robią niczego istotnego. A co dopiero rosyjscy najemnicy. Już na tydzień przed bitwą Amerykanie zarejestrowali ożywienie na lewym brzegu Eufratu i nie raz ostrzegali rosyjskie dowództwo przed prowokacjami. Przedstawiciele koalicji nawiązali kontakt z rosyjskimi wojskowymi „przed, w trakcie i po ataku”. Pentagon twierdzi, że otrzymał od Rosjan zapewnienie, że nie ma tam rosyjskich żołnierzy i że strona rosyjska nie będzie się mieszała w tę sprawę. Jeden z kurdyjskich komendantów działających w tym rejonie relacjonuje, że kiedy zaczął się atak najemników, zadzwonił do rosyjskiego łącznika i zażądał przerwania natarcia. Oficer odpowiedział, że nic mu nie wiadomo o jakimkolwiek ataku. Kiedy potem zakończyła się bitwa, ten sam Rosjanin zadzwonił do Kurda z prośbą o wstrzymanie działań, by można było zabrać zabitych i rannych.Amerykańskie lotnictwo nie teleportowało się nagle nad Eufrat. Rosyjskie systemy obrony przeciwlotniczej bazujące w Syrii i na okrętach na Morzu Śródziemnym musiały śledzić ruchy Amerykanów. Jeśli dodać do tego wcześniejsze kontakty Amerykanów z dowództwem rosyjskim ws. niepokojących poczynań najemników na lewym brzegu Eufratu, to można mieć pewność, że Rosjanie doskonale wiedzieli, po co samoloty US Air Force lecą w rejon T-3. Nawet jeśli Moskwa nie była wcześniej poinformowana o zamiarach najemników, miała wystarczająco dużo czasu, aby ostrzec i syryjskiego sojusznika i dowództwo Kompanii Wagnera. Ale najwyraźniej tego nie uczyniono. Z premedytacją wystawiono najemników na egzekucję. Może było już za późno na odwrót? Może do ostatniej chwili w Moskwie liczono, że Amerykanie nie poważą się na tak brutalne działanie? A może jest coś na rzeczy o konflikcie Prigożina z Siergiejem Szojgu i wojskowymi, którym nie podoba się ekspansja prywatnych armii? Nie można wykluczyć, że wojskowi z premedytacją „wystawili” najemników jankesom. Wielka fala i B-52Wszystko wskazuje na to, że Amerykanie doskonale znali plany wroga. Zresztą dowódca sił powietrznych USA na Bliskim Wschodzie gen. Jeffrey Harrigian powiedział później dziennikarzom, że atak w Deir ez-Zor „nie był tak zupełnie nieoczekiwany”. Tydzień wcześniej Amerykanie zaobserwowali koncentrację wrogich sił na wschodnim brzegu Eufratu, na przyczółku przy moście pontonowym. Kilkanaście godzin przez bitwą nagła potężna fala zniszczyła to zbudowane we wrześniu ub.r. przez rosyjskich saperów 210-metrowe połączenie pontonowe. Wszystko wskazuje na to, że Amerykanie i Kurdowie specjalnie otworzyli część śluz na zaporze w Tabce, w górze rzeki. Zniszczenie mostu spowodowało, że najemnicy na wschodnim brzegu Eufratu zostali odcięci od dostaw, posiłków i możliwości zorganizowanego odwrotu.Intryguje też ogromny o zróżnicowany arsenał wykorzystany przez USA do zniszczenia najemników.Amerykanie użyli precyzyjnej amunicji z artylerii lądowej, myśliwców F-15E, dronów MQ-9 Reaper, bombowców B-52, „latających czołgów” AC-130 i śmigłowców AH-64 Apache. Część tego uzbrojenia była w zasięgu, gotowa do użycia w razie ataku wroga. Ale już na przykład udział strategicznych bombowców B-52 w ataku na kilka setek proasadowskich bojowników to rzecz niespotykana. Musiały wystartować z bazy w Katarze jeszcze przed atakiem najemników. Kto i dlaczego wydał rozkaz ich startu? Z kolei użycie AC-130 – samolotów mało ruchliwych i latających na niskim pułapie (zestrzeliwano je już w Wietnamie) sugeruje, że dowódcy amerykańscy doskonale wiedzieli, że najemnicy nie posiadają jakiejkolwiek broni przeciwlotniczej, choćby nawet jednej ręcznej wyrzutni rakietowej.Wygląda na to, że zadowoleni z masakry nad Eufratem są i Amerykanie i Kurdowie (z oczywistych względów), ale też rosyjscy generałowie. Trudno powiedzieć, czy po takim ciosie wagnerowcy jeszcze się podniosą, podobnie jak Prigożin. Skompromitowano przy okazji ideę szerszego, legalnego używania sił najemnych przez państwo rosyjskie (trwają prace nad odpowiednimi ustawami w Dumie). Traci na tym wszystkim bardzo sam Putin – taka kompromitacja w środku kampanii prezydenckiej to fatalna wiadomość. Na tym nie koniec. To także klęska w polityce zagranicznej. Nie będzie w Syrii pokoju na warunkach rosyjskich. Znów Putin się przeliczył – Amerykanie okazali się twardsi, niż myślał. Za błąd w kalkulacjach prezydenta życiem i zdrowiem zapłaciły setki Rosjan.",,
Lewandowski strzelił ponad 200 goli w Bundeslidze. „To nie koniec”,Robert Lewandowski dzięki zdobyciu dwóch bramek w sobotnim meczu z Borussią Dortmund (5:0) przekroczył granicę 200 goli w lidze niemieckiej i został piątym strzelcem w historii Bundesligi. – To jeszcze nie koniec – zapowiedział piłkarz Bayernu Monachium.,"Lewandowski w pojedynku ze swoim byłym klubem zanotował trafienia w 17. i 89. minucie. Łącznie w ciągu niemal dziewięciu lat występów w niemieckiej ekstraklasie zgromadził na koncie 201 goli. – Jestem bardzo dumny – przyznał 30-letni napastnik. W historii Bundesligi więcej bramek strzeliło tylko czterech zawodników. Liderem klasyfikacji wszech czasów jest Gerd Mueller, który zdobył 365 goli. Za nim są inni Niemcy: Klaus Fischer – 268, Jupp Heynckes – 220 i Manfred Burgsmueller – 213. Kapitan reprezentacji Polski już wcześniej zyskał miano najskuteczniejszego obcokrajowca w historii tych rozgrywek. Tylko wspomniana piątka należy do klubu „200”. Jak zapewnił, nie powiedział jeszcze ostatniego słowa. – To jeszcze nie koniec. Postaram się podtrzymać tę passę i zdobywać kolejne bramki – zadeklarował. Niemieckie media zwracają uwagę, że Lewandowski dobrze sobie radzi w ostatnich latach w pojedynkach ligowych przeciwko BVB. W ostatnich pięciu takich meczach 10 razy wpisał się na listę strzelców. Polak występuje w Bundeslidze od 2010 roku. Przez cztery lata w 131 występach w barwach Borussii Dortmund uzyskał 74 bramki, a później dołożył 127 w Bayernie. W tym sezonie ma 21 ligowych goli i pod tym względem również jest najlepszy. Monachijczycy znów są liderami ekstraklasy. Po sobotnim zwycięstwie mają punkt przewagi nad BVB. Do końca sezonu pozostało sześć kolejek.",,
Papież ostrzega przed zagrożeniami ze strony technologii,Od spotkania z prezydent Estonii Kersti Kaljulaid rozpoczął papież Franciszek wizytę w Tallinie. Podczas swojego wystąpienia mówił o potencjale Estonii i o zagrożeniach ze strony technologii.,"Zabierając głos w Ogrodzie Różanym Pałacu Prezydenckiego, papież wyraził radość z tego, że mógł przyjechać do najdalej wysuniętej na północ europejskiej stolicy. Przypomniał, że mieszkańcy z dumą nazywają Estonię „Krainą Maryi”.              Franciszek mówił, że mimo trudnej historii Estonia uczyniła ogromny postęp w ciągu ostatnich 25 lat, a kraj, mimo że mały, jest jednym z pierwszych pod względem potencjału społecznego i innowacji. Ojciec Święty przypomniał też, że w społeczeństwach technokratycznych zauważa się utratę sensu i radości życia, a zaufanie do technologii prowadzi do zaniku więzi międzyludzkich. Podczas spotkania ekumenicznego z młodzieżą w Tallinie papież zachęcał ją do dialogu z dorosłymi i Kościołem. Do spotkania doszło w kościele luterańskim świętego Karola.              Franciszek mówił, że młodzi ludzie „są oburzeni skandalami seksualnymi i ekonomicznymi, nie widząc postawy zdecydowanego ich potępienia; nieumiejętnością odpowiedniego zrozumienia życia i wrażliwości młodzieży, spowodowanej brakiem przygotowania; czy też przypisywaniem jej tylko biernej roli”.              Zapewnił, że Kościół chce odpowiedzieć na te prośby i wyzwania, by uczynić z niego „wspólnotę transparentną, gościnną, uczciwą”.              W spotkaniu z młodzieżą wzięli też udział biskup Estońskiego Kościoła Luterańskiego Urmas Viilma i prezydent Estonii Kersti Kaljulaid.Estonia jest jednym z najmniej religijnych krajów w Europie. Większa część mieszkańców określa siebie jako osoby bezwyznaniowe. Z kolei wyznania z największą liczbą wiernych to protestantyzm i prawosławie.              Pielgrzymka do Estonii jest ostatnią podczas trwającej od soboty zagranicznej podróży apostolskiej Franciszka do krajów bałtyckich.",,
Polskie urządzenia z sektora kosmicznego polecą w kierunku Jowisza,"Polska firma sektora kosmicznego Astronika poinformowała o rozpoczęciu produkcji urządzeń, które polecą na pokładzie sondy w kierunku Jowisza i jego księżyców. Start sondy w ramach misji JUICE, organizowanej przez Europejską Agencję Kosmiczną, zaplanowano na 2022 rok.","Jak podkreślił wiceprezes Astroniki Łukasz Wiśniewski, dzięki udziałowi w takich misjach jak JUICE wzrasta pozycja naszego kraju w Europejskiej Agencji Kosmicznej, a polski sektor kosmiczny rozwija kompetencje.Głównym celem misji – jak wyjaśniono w komunikacie – jest zbadanie warunków panujących na księżycach gazowej planety oraz dostarczenie odpowiedzi na pytanie dotyczące układu słonecznego: czy tak daleko od Słońca można znaleźć wodę w stanie ciekłym?Polska firma zaprojektowała dwa rodzaje urządzeń pomiarowych: system anten RWI (Radio Wave Instrument) oraz cztery instrumenty z czujnikami pomiaru potencjału plazmy LP-PWI (Langmuir Probe - Plasma Wave Instrument). „Urządzenia, które zaprojektowaliśmy, będą zbierać dane około 2030 roku – podróż do Jowisza potrwa mniej więcej osiem lat” – wskazał Wiśniewski. Zaznaczył, że Polska uznawana jest za europejskiego lidera technologii RWI.Przy budowie urządzeń Astronika skorzystała z szeregu innowacyjnych technologii takich jak opatentowana formuła wytworzenia rurek, z których składają się anteny, czy specjalistycznych powłok kosmicznych. W trakcie projektowania urządzeń konstruktorzy Astroniki musieli też wziąć pod uwagę temperatury, na jakie będą narażone urządzenia: od ok. 280 stopni Celsjusza w okolicy Wenus do nawet -200 stopni Celsjusza, kiedy sonda znajdzie się w cieniu Jowisza.Start sondy w ramach organizowanej przez Europejską Agencję Kosmiczną misji JUICE jest zaplanowany na 2022 rok.W 2018 r. polscy inżynierowie, ramach misji NASA InSight, stworzyli penetrator Kret, którego zadaniem jest wbicie się 5 m pod powierzchnię Marsa.Astronika powstała z inicjatywy polskich inżynierów z doświadczeniem w branży kosmicznej. Jej specjalnością są instrumenty kosmiczne, a w szczególności penetratory geologiczne, mechanizmy trzymająco-zwalniające i systemy antenowe.",,
Sejm uchwalił nowelizację ustawy o Sądzie Najwyższym,"Sejm znowelizował ustawę o Sądzie Najwyższym. Nowelizacja umożliwia dalsze pełnienie funkcji sędziego Sądu Najwyższego i Naczelnego Sądu Administracyjnego przez osoby, które ukończyły 65. rok życia. Teraz nowelizacja trafi do Senatu.","Za ustawą głosowało 215 posłów, 161 było przeciw, 24 wstrzymało się od głosu. Teraz ustawa trafi do Senatu.Sejm przyjął też poprawkę zaproponowaną przez klub PiS. Przewiduje ona umorzenie postępowań ws. ustalenia istnienia stosunku służbowego wobec sędziów, którzy powrócą do sprawowania urzędu w SN, gdyż ich służba uznana zostaje za nieprzerwaną.Izba nie przyjęła natomiast żadnej poprawki wniesionej przez opozycję.W środę rano posłowie PiS złożyli w Sejmie projekt nowelizacji ustawy o SN, który zakłada umożliwienie sędziom Sądu Najwyższego i Naczelnego Sądu Administracyjnego, którzy przeszli w stan spoczynku po osiągnięciu 65. roku życia, powrotu do pełnienia urzędu. Sejm po godz. 12. rozpoczął pierwsze czytanie projektu. Po zakończeniu pierwszego czytania posłowie niezwłocznie przeszli do drugiego, po czym odbyło się trzecie czytanie. Nowelizacja ustawy o SNNowelizacja ustawy o Sądzie Najwyższym posłowie Prawa i Sprawiedliwości zgłosili w środę rano. Dotychczasowe przepisy odsyłające w stan spoczynku sędziów, którzy ukończyli 65 lat, zostały zakwestionowane przez Komisję Europejską i Trybunał Sprawiedliwości Unii Europejskiej.Zgodnie z projektem złożonym przez PiS, sędzia Sądu Najwyższego albo sędzia Naczelnego Sądu Administracyjnego, który przeszedł w stan spoczynku na podstawie obecnych przepisów, z dniem wejścia w życie tej nowelizacji powraca do pełnienia urzędu na stanowisku zajmowanym 3 kwietnia 2018 r. – Służbę na stanowisku sędziego Sądu Najwyższego albo sędziego Naczelnego Sądu Administracyjnego uważa się za nieprzerwaną – czytamy w projekcie. Sędziowie ci, mogą jednak pozostać w stanie spoczynku jeśli w terminie 7 dni od dnia wejścia w życie nowelizacji złożą oświadczenie, że mają taką wolę; oświadczenie ma być składane prezydentowi za pośrednictwem Krajowej Rady Sądownictwa. Ponadto z projektu PiS wynika m.in., że jeśli na podstawie noweli do pełnienia urzędu w Sądzie Najwyższym powrócił sędzia, który zajmował stanowisko I prezesa SN lub prezesa SN, kadencję uważa się za nieprzerwaną.",,
Prezydent Ukrainy: Nie chcę wtrącać się w wybory w USA,"Nie mam zamiaru ingerować w wybory w USA – oświadczył w czwartek prezydent Ukrainy Wołodymyr Zełenski, odnosząc się do śledztwa, które może zakończyć się odsunięciem od władzy prezydenta Stanów Zjednoczonych Donalda Trumpa.","„Nie chcę wtrącać się w żaden sposób w wybory w niezawisłym państwie, którego nazwa to Stany Zjednoczone i nie będę tego robił. Wybierajcie swojego prezydenta sami i nie wpływajcie – i nie będziecie w przyszłości wpływali – na wybory w niepodległej Ukrainie” – powiedział w Kijowie.„Z całym szacunkiem wobec Stanów Zjednoczonych i polityki Ameryki: nie jesteśmy personelem obsługującym USA. Jesteśmy niezawisłym państwem. Nie chcemy jednak tracić stosunków, lecz je wzmacniać” – podkreślił prezydent.Wcześniej w czwartek Zełenski oświadczył, że Trump nie próbował go szantażować zarówno w czasie lipcowej rozmowy telefonicznej, jak i podczas ich spotkania we wrześniu w Nowym Jorku.Zełenski powiedział dziennikarzom, że jego celem w rozmowie telefonicznej z Trumpem było zorganizowanie ich spotkania. Szef państwa ukraińskiego dodał również, że prosił Biały Dom o zmianę retoryki w kwestii Ukrainy. „Powiedziałem mu: proszę na nas spojrzeć, czy wyglądamy na ludzi skorumpowanych?” – mówił Zełenski.",,
Nadzwyczajne posiedzenie rządu na Malcie. Powodem zamach na dziennikarkę,Premier Malty Joseph Muscat zwołał nadzywczajne posiedznie rządu. Członkowie gabinetu zebrali się w związku ze śledztwem dotyczącym morderstwa dziennikarki Daphne Caruany Galizii.,"Kobieta zginęła w 2017 r., w wybuchu bomby podłożonej pod jej samochód. Nieco wcześniej ujawniła skandal korupcyjny, w który zamieszane były najwyższe władze Malty. Jej śmierć wywołała protesty w kraju. Wchodząc na nadzwyczajne posiedzenie rządu, premier powiedział dziennikarzom, że „sprawa jest poważna”. Głównym podejrzanym w sprawie jest binzesmem Yorgen Fenech. W toku śledztwa mężczyzna wskazał na Keith'a Schrembiego, byłego już szefa gabinetu premiera, jako na kierującego zamachem na dziennikarkę. Polityk został aresztowany we wtorek i rezygnował ze stanowiska. Opuścił już jednak areszt.  W wyniku skandalu z pełnienia urzędu zrezygnował także minister turystyki, a minister gospodarki zawiesił wykonywanie obowiązków. Premier Joseph Muscat ogłosił, że poda się do dymisji, jeśli śledztwo wykaże jego związki z zabójstwem.",,
„Samodzielne rządy PiS”. Sondaż do Sejmu,"Poparcie dla Prawa i Sprawiedliwości utrzymuje się na wysokim poziomie; gdyby wybory do Sejmu odbyły się w najbliższą niedzielę, partia Jarosława Kaczyńskiego zdobyłaby samodzielną większość – wynika z badania na panelu Ariadna dla Wirtualnej Polski.","Jak wynika z sondażu, na PiS – wspierane przez Solidarną Polskę i Porozumienie – swój głos zdecydowało się oddać 45 proc. badanych. Jak zaznacza portal, daje to po raz kolejny samodzielne rządy dla obecnej partii rządzącej.Na drugim miejscu z wynikiem 27 proc. znalazła się Koalicja Obywatelska, w skład której wchodzi Platforma Obywatelska i Nowoczesna, Zieloni i Inicjatywa Polska. Kolejne miejsce przypada Lewicy, na którą zamierza zagłosować 10 proc. ankietowanych.    Do Sejmu – jak wynika z badania – weszłaby również Koalicja Polska PSL i Kukiz'15 z poparciem na poziomie 6 proc.Jak podaje WP, chęć udziału w wyborach w tę niedzielę zadeklarowało 49 proc. respondentów. 26 proc. nie wzięłoby udziału w głosowaniu, a 25 proc. odpowiedziało „nie wiem”.Badanie zostało przeprowadzone dla Wirtualnej Polski na panelu Ariadna. Próba ogólnopolska liczyła 1036 osób w wieku od 18 lat wzwyż. Struktura została dobrana według reprezentacji w populacji dla płci, wieku i wielkości miejscowości zamieszkania. Badanie wykonano metodą CAWI w dniach od 16 do 20 sierpnia 2019 r. – wskazano.",,
Waszczykowski o decentralizacji: to kontynuacja landyzacji – podziału na dzielnice,"– Ten program to kontynuacja landyzacji – podziału na dzielnice, które łatwiej będzie można przejąć niż całe państwo. My jesteśmy temu przeciwni  – powiedział w „Minęła 20” Witold Waszczykowski, były minister spraw zagranicznych. Europoseł z PiS skomentował w ten sposób projekt opozycji dotyczący decentralizacji państwa.","We wtorek samorządowcy spotkali się w Gdańsku na sesji „Samorządna Rzeczpospolita”. Zaprezentowano tam 21 tez zawierających propozycje zmian dotyczących funkcjonowania samorządów. – Ten program to kontynuacja landyzacji. Wcześniej ktoś powiedział – podziału na dzielnice, które łatwiej będzie można przejąć niż całe państwo. My jesteśmy temu przeciwni. I ludzie w Polsce są przeciwni. Chcą mieć odpowiedzialny rząd, który planuje, programuje, przedstawia Polakom propozycje rozwoju całego kraju w  sposób równomierny. A nie koncentruje się na wybranych częściach kraju, tak jak to cały czas robiła Platforma – powiedział Waszczykowski.  Jego zdaniem, jeśli ten projekt trafi do opinii publicznej z podpisem PO, może być „gwoździem do trumny”. Podkreślił, że Polacy nie lubią, kiedy wyłącza się różne regiony z programów dotyczących kraju. – Polacy chcą równomiernego rozwoju kraju. Nie chcą podziału na Polskę a, b c, – powiedział. – Polacy chcą mieć rząd, który to zapewni – stwierdził Witold Waszczykowski w TVP info.",,
Zachodnie prowincje Kanady rozważają secesję. Przeciwni są Indianie,"Od wyborów parlamentarnych 21 października zachodnie prowincje Kanady mówią o możliwości secesji. Indianie odpowiadają, że separatyści zapomnieli o braku podstaw prawnych, zaś dziennikarze znaleźli zwolenników dyskusji na ten temat na skrajnej prawicy.","Od wyborów, w których wygrała Partia Liberalna Kanady (LPC) premiera Justina Trudeau, dwie zachodnie prowincje kraju - Alberta i Saskatchewan - ustawicznie podkreślają, że chcą „zredefiniować swoje miejsce w kanadyjskiej konfederacji”, jak to określił konserwatywny premier Alberty Jason Kenney. Konserwatywny premier Saskatchewan Scott Moe zapewniał w poniedziałek, że „dyskusja o separacji trwa”. W mediach społecznościowych funkcjonuje hasztag #wexit (od słów „West” i „exit”, czyli „zachód” i „wyjście, wystąpienie”). Zwolennicy separacji znaleźli platformę do dyskusji na stronie internetowej VoteWexit.com. Na dyskusję o „secesji” Alberty i Saskatchewan zareagowali w końcu rdzenni mieszkańcy Kanady, zajmując w niej stanowisko pozwalające postrzegać ich jako gwarantów stabilności. Cytowany przez portal publicznego nadawcy radiowo-telewizyjnego CBC szef największej indiańskiej organizacji Assembly of First Nations Perry Bellegarde przypomniał w środę, że separatyści muszą pamiętać o prawach Indian, którzy w traktatach przekazywali swoje tereny w zarząd Korony, czyli państwa, w zamian m.in. za opiekę zdrowotną i edukację. – Mamy przysługujące nam prawa, mamy prawa traktatowe. To są międzynarodowe porozumienia z Koroną  – powiedział Bellegarde. Z kolei Mark Arcand z rady plemion Saskatoon powiedział wprost: „Prowincja Saskatchewan czy prowincja Alberta nie mają żadnej władzy, by decydować o separacji”. Na przełomie XIX i XX w. Korona Brytyjska, by uregulować kwestię osadnictwa, podpisała 11 traktatów z plemionami indiańskimi z terenów między zachodnim Ontario aż po Kolumbię Brytyjską i tereny północnej Kanady. Choć zobowiązania Korony nie były respektowane, a Indianie przeżyli dziesięciolecia, które określają jako „kulturowe ludobójstwo”, to dziś plemiona rdzennych mieszkańców świadomie powołują się na prawa zagwarantowane im ponad sto lat temu właśnie w traktatach. Miesięcznik „Vice” opublikował w środę artykuł, w którym opisano związki zwolenników wexitu ze skrajną prawicą. – Dwaj główni organizatorzy wexitu, kampanii wzywającej do secesji prowincji Prerii Kanadyjskich, mają bogatą historię rozpowszechniania skrajnie prawicowych i antymuzułmańskich teorii spiskowych – napisał dziennikarz gazety Steven Zhou. Liberałom Trudeau zarzucali oni m.in. prowadzenie polityki imigracyjnej, która ma „zniszczyć białą, anglosaksońską rasę”.CTV News podała, opierając się na raporcie firmy H+K Strategies, że temat wexitu został w mediach społecznościowych sztucznie podbity przez boty oraz że fałszywe konta na Twitterze były odpowiedzialne za 28 proc. wszystkich tweetów na temat secesji Alberty. Rządzący w tej prowincji konserwatyści stawiają na rozwój wydobycia ropy naftowej. Alberta domaga się budowy nowych rurociągów, ale przeciwni ich budowie są zarówno mieszkańcy Kolumbii Brytyjskiej, przez której tereny taki rurociąg musiałby przebiegać w drodze nad Pacyfik, jak i mieszkańcy Quebecu, przez który rurociąg biegłby w drodze na wybrzeże Atlantyku. Tymczasem w Kanadzie znacznie szybciej rozwija się sektor energii odnawialnych. Według raportu think tanku Clean Energy Canada z października br., szacuje się, że w ciągu najbliższych 10 lat zatrudnienie w sektorze energii odnawialnej wzrośnie do prawie 560 tys. osób – od pracowników farm wiatrowych po osoby zatrudnione przy izolacji domów. Choć do 2030 r. pracę w sektorze paliw kopalnych straci 50 tys. osób, to w tym samym czasie powstanie 160 tys. miejsc pracy w „zielonym” sektorze. Firma naftowa Encana poinformowała niedawno, że przenosi swoją siedzibę z Calgary w Albercie do USA i zmienia nazwę na Ovintiv Inc, choć szef firmy Doug Suttles zapewnił, że w Kanadzie nie będzie zwolnień. Zaledwie dzień po wyborach o zwolnieniach informował natomiast koncern energetyczny Husky Energy. Pewnym symbolicznym wydarzeniem w ostatnich dniach było zamknięcie, po 154 latach działalności, VanTuyl and Fairbank Heavy Hardware – najstarszej firmy w ontaryjskim mieście Petrolia. 12 km od tego miasta, w Oil Springs, zbudowano w 1858 r. działający do dziś i pierwszy w Ameryce Północnej szyb naftowy. Sklep żelazny VanTuyl and Fairbank oferował m.in. wyposażenie dla górników naftowych, a z eksperckich usług pracowników z Oil Springs korzystano na całym świecie, w tym także w Polsce.",,
Huragan Dorian przybiera na sile i zbliża się do Florydy,"Zbliżający się do Florydy huragan Dorian staje się coraz silniejszy. Wiatr w czwartek wiał z prędkością 140 km/godz., ale amerykańskie Narodowe Centrum Huraganów (NHC) przewiduje, że siła żywiołu wzrośnie i stanie się bardzo niebezpieczna.","Centrum huraganu w czwartek znajdowało się 355 km na północ od Portoryko i 600 km na wschód od Bahamów. Żywioł posuwa się z prędkością 20 km/godz. na północny zachód i w niedzielę spodziewany jest nad wybrzeżem Florydy.Na razie Dorian ma kategorię pierwszą w pięciostopniowej skali Saffira-Simpsona. NHC alarmuje jednak, że wkrótce może stać się huraganem trzeciej kategorii i w amerykański stan może uderzyć wiatrem o prędkości 210 km/godz. Silne wiatry spodziewane są także w stanach Georgia i Karolina Południowa.– Wszyscy mieszkańcy Florydy powinni mieć przygotowany plan „nie czekaj, aż będzie za późno!” - ostrzegał gubernator stanu Ron DeSantis na konferencji prasowej. - Każdy powinien mieć wystarczającą ilość jedzenia, wody i lekarstw, aby przetrwać siedem dni.DeSantis wcześniej w czwartek ogłosił stan wyjątkowy dla Florydy. W rezultacie mieszkańcy tego stanu już zaczęli robić zapasy w supermarketach i na stacjach paliw.",,
Wybuch w pobliżu pałacu prezydenckiego w Dżakarcie. Są ranni,"Wybuch prawdopodobnie granatu dymnego w parku nieopodal pałacu prezydenckiego w centrum Dżakarty ranił dwóch żołnierzy – poinformowała indonezyjska policja. Prezydenta kraju, Joko Widodo, nie było w tym czasie w pałacu.","Nie wiadomo jeszcze, czy eksplozja była efektem ataku terrorystycznego, a jeśli tak, to czy był on motywowany religijnie. Indonezja, najliczniejszy na świecie kraj muzułmański, od kilku lat zmaga się ze wzbierającą falą przemocy.  W wyniku eksplozji rany odniosło dwóch żołnierzy, którzy przebywali w północnej części parku ze względu na odbywane ćwiczenia. Zostali oni przewiezieni do szpitala. Nie stracili przytomności.  Szef stołecznej policji Gatot Eddy Pramono poinformował, że trwa śledztwo w sprawie wybuchu. Mundurowi na kilka godzin zamknęli dostęp do parku dla osób postronnych.",,
"„Jestem za tym, aby pomagać uchodźcom jak najbliżej ich domu”, „Wśród polskich obywateli jest chęć pomagania”","– To co mówi Viktor Orban, to są bardzo nieodpowiedzialne słowa, które pokazują uchodźców jako abstrakcyjne zagrożenie. Budując mury i lęki w naszych głowach będziemy odpowiedzialni za naszą obojętność i za to, że ludzie giną – mówiła w programie „Dziś Wieczorem” Draginja Nadażdin, dyrektor polskiego oddziału Amnesty International. Dr Wojciech Wilk, prezes Polskiego Centrum Pomocy Międzynarodowej stwierdził, że „Europa płaci przede wszystkim za brak polityki, co należy zrobić w przypadku konfliktu w Syrii”.","Zdaniem Draginji Nadażdin Europa musi myśleć o solidarności w swoich ramach, by kraje takie jak Grecja czy Włochy, które pierwsze przyjęły uchodźców, nie zostały „pozostawione same sobie”. – Musimy zadbać o to, żeby zobaczyć, czy to naprawdę są uchodźcy i myśleć o natychmiastowej pomocy dla nich, czy imigranci zarobkowi, którzy chcą dojść do Europy – mówiła. „Trzeba pamiętać, że to są ludzie”Stwierdziła, że potrzebny jest program integracyjny, a obywatelom w tym m.in. Polski trzeba wciąż zwracać uwagę i przypominać, że imigranci to przede wszystkim ludzie. – Trzeba pamiętać, że to są ludzie, którzy potrzebują naszej pomocy, a przyszłości będą osobami na równi z nami. Bardzo ważne jest to, żebyśmy myśleli o nich jako ludziach. Czy zdecydują się wrócić, czy zostać to cały czas nie znika ta nasza odpowiedzialność za ich los, bo do tego jesteśmy zobowiązani – mówiła.Przyznała, że słowa Viktora Orbana o tym, że „niebawem będziemy mniejszością na własnym terenie” były bardzo nieodpowiedzialne a przy tym budują mury oraz lęki. „Pracujemy tam, gdzie są ich domy”Zdaniem Wilka uchodźcom powinno się pomagać jak najbliżej ich rodzinnego kraju. – Jestem zwolennikiem, aby pomagać uchodźcom syryjskim jak najbliżej ich domu. Nasza fundacja pracuje we wsiach oddalonych 500 metrów od granicy syryjskiej. To trochę niebezpieczne, ale pracujemy tam, gdzie Syryjczycy są wśród swoich rodzin, dalszego klanu. Mają ten sam język, kuchnię, kulturę, ale tam nie pomocy humanitarnej – mówił. Dodał, że największym zagrożeniem obecnej chwili jest to, że uchodźcy narażeni są na coraz niższe temperatury, a co za tym idzie mogą zdarzać się przypadki zamarznięcia. – Takie są obecne realia – mówił.Draginja Nadażdin stwierdziła, że chętnych do pomocy uchodźcom jest bardzo wielu. – My otrzymujemy bardzo dużo zapytań od ludzi, prywatnych osób z deklaracjami, że są gotowi przyjąć uchodźców pod swój dach, do mieszkania. W tej chwili brakuje świadomości wśród decydentów, że wśród obywateli jest chęć otwarcia się, solidarności – powiedziała.",,
Klub PSL–Kukiz15 chce likwidacji abonamentu RTV,"Zlikwidowanie powszechnej, obowiązkowej opłaty radiowo–telewizyjnej na rzecz zapewnienia stabilnego finansowania z budżetu państwa, ze środków Ministerstwa Kultury i Dziedzictwa Narodowego, zakłada projekt noweli ustawy złożony w Sejmie przez posłów PSL–Kukiz15.","W uzasadnieniu projektu nowelizacji ustawy o radiofonii i telewizji oraz uchyleniu ustawy o opłatach abonamentowych posłowie PSL–Kukiz15 podkreślają, że celem projektu jest likwidacja powszechnego obowiązku uiszczania opłaty radiowo–telewizyjnej na rzecz zapewnienia stabilnego finansowania z budżetu państwa, ze środków Ministerstwa Kultury i Dziedzictwa Narodowego. Ich zdaniem telewizja ma być finansowana z subwencji z budżetu państwa w wysokości 750 mln zł, środków pochodzących z praw do audycji, reklam i audycji sponsorowanych, dobrowolnych wpłat osób fizycznych oraz z innych źródeł. W projekcie przypomniano, że opłata od osób fizycznych pobierana jest obecnie w Polsce w oparciu o deklaracje abonentów składane u operatora, tj. w oddziale Poczty Polskiej. – Jeżeli dana osoba nie złoży takiej deklaracji, powstaje domniemanie, że nie posiada ona odbiornika radiowego ani telewizyjnego oraz że nie jest zobowiązana do wnoszenia opłat abonamentowych – czytamy. Jak podkreślono, według Narodowego Spisu Powszechnego w Polsce jest ok. 13,5 miliona gospodarstw domowych, a zgodnie z danymi GUS w 98 proc. gospodarstw domowych znajduje się odbiornik telewizyjny. – Ze względu na brak skutecznych narzędzi prawnych niemożliwa jest weryfikacja stanu posiadania odbiorników radiowych lub telewizyjnych – zaznaczono w projekcie. Jak dodano, według Krajowej Rady Radiofonii i Telewizji w 2015 r. spośród 13,5 mln gospodarstw domowych mniej więcej połowa miała zarejestrowane odbiorniki, z czego ponad 47 proc. gospodarstw było zwolnionych z opłat abonamentowych. Wśród pozostałych abonament opłaciła do końca ubiegłego roku niespełna jedna trzecia (30 proc.), co stanowi ok. 16 proc. mających zarejestrowane odbiorniki, czyli 8 proc. ogółu gospodarstw domowych w Polsce. Posłowie PSL–Kukiz15 podkreślają w projekcie, że sytuacja mediów publicznych budzi ogromne zaniepokojenie projektodawców, gdyż instytucja z tak długą historią zastała włączona do „obozu władzy”. – Odbiorcy telewizji podzielają powyższy punkt widzenia, o czym najlepiej świadczy poziom oglądalności. Sytuacja ekonomiczna nie może pozostać oderwana od bogatego dorobku publicznego nadawcy. Wnioskodawcy proponują likwidację obowiązku uiszczania opłaty abonamentowej na rzecz stabilnego finansowania z budżetu państwa. Poziom subwencji został określony na poziomie środków przekazanych w 2015 r. z pobranych opłat abonamentowych – czytamy w projekcie. – Negatywna działalność ustawodawcy wpłynęła na jakość i rzetelność mediów publicznych. W rankingu wolności prasy (opublikowanym w maju 2016 r.) Polska zajęła 47. miejsce – spadła o 29 pozycji. Był to największy spadek w całym zestawieniu liczącym 180 państw. (...) W 2019 roku pozycja Polski została po raz kolejny obniżona do 59. pozycji, pomiędzy Mauritiusem a Gruzją w grupie państw, w których występują wyraźne problemy z poszanowaniem wolności prasy – podkreślono. Ponadto posłowie PSL–Kukiz15 proponują, aby osoby, wobec których toczy się postępowanie egzekucyjne o należności w płatności zaległych opłat abonamentowych, wszczęte i prowadzone na podstawie ustawy o opłatach abonamentowych, zostały umorzone z urzędu. – Umorzenie postępowań egzekucyjnych wynika z wadliwej zmiany przepisów dotyczących obowiązku wnoszenia opłat radiowo–telewizyjnych – przekonują.",,
"Watykan przyznaje: z listu Benedykta XVI ujawniono to, co uznano za stosowne","Stolica Apostolska przyznała, że list papieża-seniora do prefekta
Sekretariatu ds. Komunikacji, ks. prał. Dario Viganò, z okazji
prezentacji serii książek, zatytułowanej „Teologia papieża Franciszka”, nie został opublikowany w całości. Usunięto m.in. fragment, w którym papież-senior wyraził zaskoczenie faktem, że wśród autorów prac opublikowanych przez watykańskie wydawnictwo znajduje się niemiecki teolog Hünermann Peter.","W komunikacie watykańskiego Sekretariatu ds. Komunikacji czytamy, że z treści listu Benedykta XVI, który nie był przeznaczony do publikacji, ujawniono jedynie to, co uznano za stosowne w związku z inicjatywą opublikowania serii książek papieża Franciszka. Teksty poświęcone teologii papieża Franciszka opatrzono – jak podano – „opinią papieża-seniora o formacji filozoficznej i teologicznej jego następcy, a także o wewnętrznej jedności obydwu pontyfikatów”. Pominięto natomiast – głosi komunikat – pewne uwagi Benedyka XVI dotyczące autorów zbioru tekstów. Sekretariat ds. Komunikacji zapewnia, że motywem pominięcia tych uwag był poufny charakter listu, a nie jakieś próby cenzury. Aby rozproszyć wszelkie wątpliwości postanowiono obecnie przedstawić list papieża-seniora w jego wersji integralnej.  Już wcześniej zwracano uwagę, że Benedykt XVI tłumaczył, iż niejest w stanie napisać więcej na temat wspomnianej serii książek,gdyż ze względu na stan swego zdrowia nie mógł ich przeczytać.  Obecnie ujawniono, że papież-senior wyraził swoje zaskoczenie, iż wśród autorów opublikowanych przez watykańskie wydawnictwo Libreria Editrice Vaticana (LEV) prac znajduje się między innymi niemiecki teolog Hünermann Peter. „W okresie mojego pontyfikatu wyróżniał się on jako przywódca inicjatyw antypapieskich. W znacznym stopniu uczestniczył w opublikowaniu Deklaracji kolońskiej, która w związku z encykliką »Veritatis splendor« złośliwie zaatakowała autorytet nauczycielski papieża, zwłaszcza w odniesieniu do zagadnień teologii moralnej. Również utworzone przez niego»Europaische Theologengesellschaft« było początkowo pomyślane,jako organizacja przeciwstawiająca się nauczaniu papieskiemu.Następnie myślenie kościelne wielu teologów przeszkodziło takiemu ukierunkowaniu, czyniąc tę organizację normalnym narzędziem spotkań między teologami” – napisał Benedykt XVI.  W poniedziałek, 12 marca, podano do wiadomości, że papież-seniorwyraził zadowolenie z powodu inicjatywy wydania książek, „która chce sprzeciwić się i zareagować na niemądry przesąd, według którego papież Franciszek jest człowiekiem praktycznym, pozbawionym szczególnej formacji teologicznej lub filozoficznej, podczas, gdy ja byłbym jedynie teoretykiem teologii, który mało zrozumiał z konkretnego życia chrześcijańskiego dzisiaj” – napisał BenedyktXVI.",,
"Putin spotka się z Trumpem, „kiedy jego ekipa będzie gotowa”","Prezydent Rosji Władimir Putin wyraził przekonanie, że amerykańsko-rosyjskie spotkanie na szczycie odbędzie się, kiedy administracja Donalda Trumpa będzie do tego gotowa. Zapewnił, że liczy na znalezienie „punktów, w których będziemy mogli się porozumieć”.","Gospodarz Kremla wypowiadał się w wywiadzie dla amerykańskiego reżysera Olivera Stone'a w dokumentalnym filmie „Wywiad z Putinem”. Premierowa emisja finałowej czwartej części odbyła się w czwartek w należącej do CBS telewizji kablowej Showtime.– Sądzę, że kiedyś na pewno spotkamy się. Ale na nikogo nie naciskamy... Prezydent Trump będzie wypracowywać swoje stanowisko w kluczowych kwestiach z partnerami. Dlatego kiedy administracja USA będzie gotowa do konkretnej pracy, niezwłocznie odpowiemy – powiedział Putin.Putin wyraził też nadzieję, że „uda nam się znaleźć jakieś punkty, w których będziemy się wzajemnie rozumieć”. – Chcemy usłyszeć argumenty strony amerykańskiej i to nie za pośrednictwem prasy, a w konstruktywnym, profesjonalnym dialogu – podkreślił.",,
Wdowa po Kiszczaku interweniowała u abp. Głódzia,"Dziennikarze Polskiego Radia i „Rzeczpospolitej” ustalili, że interwencje w sprawie publikacji medialnych podejmował nie tylko gen. Czesław Kiszczak, ale i jego żona. W listopadzie 2014 r. Maria Teresa Kiszczak postanowiła zainterweniować u arcybiskupa Sławoja Leszka Głódzia w sprawie programu wyemitowanego przez Telewizję Trwam.","Maria Teresa Kiszczak Skierowała wówczas do arcybiskupa list, w którym napisała m.in. o ochronie, jaką jej mąż miał otaczać duchownych. Według żony byłego szefa MSW wiedział on o wielu „sprawach” księży i zakonników, jednak – jak twierdzi – nie dopuszczał do ich kompromitowania.Dziennikarz Polskiego Radia Wiktor Świetlik, który dotarł do korespondencji, ocenia, że według jej listu Czesław Kiszczak jawi się jako opiekun duchowieństwa. – Niektórych księży przyjmował nawet w domu, dbał o te relacje później – to jest to, co pojawiało się wcześniej. Przypominam, że w liście do Lecha Wałęsy, który opublikowaliśmy w grudniu zeszłego roku, pojawiał się fragment, gdzie Czesław Kiszczak oprócz rozmaitych zasług swoich, które przypominał Lechowi Wałęsie, wymienił zasługę, że zniszczono akta Departamentu IV MSW – tłumaczy.W liście skierowanym do arcybiskupa wdowa pisze, że nie rozumie, dlaczego w związku z opisanymi przez nią rzekomymi zasługami gen. Kiszczaka zamknięto przed nim nawet drzwi cmentarza na Powązkach. Pyta, czy jest to godne zachowanie polskiego państwa. Maria Teresa Kiszczak pisze również, że w jej sercu jest miejsce na wybaczenie i dlatego zaprasza dziennikarzy oraz księży redaktorów mediów katolickich do odwiedzin warszawskiej willi Kiszczaków.Zdaniem Świetlika Maria Teresa Kiszczak treścią listu potwierdza po raz kolejny jedną z podstawowych zasad, jaką kierował się jej mąż i były szef MSW: ochrona agentury, która lojalnie służyła reżimowi w czasach PRL. Za wszelką cenę, do końca, nawet w obliczu kolejnych spraw sądowych oraz odkrywanych przez dziennikarzy i historyków dokumentów.",,
Z Rosji wyjechał konwój z pomocą dla separatystów. W drodze powrotnej zabiorą zwłoki,– Na Ukrainę wjechał 66. konwój z tzw. pomocą humanitarną z Rosji dla wspieranych przez Kreml separatystów w Donbasie; w drodze powrotnej ma zabrać ciała zabitych bojowników – oświadczył w czwartek przedstawiciel ministerstwa obrony Ukrainy Ołeksandr Motuzianyk.,"– Składający się z 55 ciężarówek konwój przekroczył granicę Ukrainy bez uzgodnienia z władzami w Kijowie - powiedział.Ciężarówki wjechały przez przejścia w rosyjskich miejscowościach Donieck i Matwiejew Kurgan w obwodzie rostowskim. W wyniku konfliktu w Donbasie Ukraina nie kontroluje prawie 420 kilometrów swojej granicy z Rosją.– Dziś rano strona rosyjska jednostronnie dokonała odprawy kolejnego, 66. tak zwanego konwoju humanitarnego. Konwój po raz kolejny przemieścił się (przez granicę) z brutalnym naruszeniem norm prawa międzynarodowego i ukraińskiego oraz ustaleń z Międzynarodowym Czerwonym Krzyżem – powiedział Motuzianyk.Według jego informacji ukraińska grupa międzyresortowa dokonała jedynie wizualnych oględzin transportu, bez wypełniania funkcji kontrolnych. Wywóz ciał rosyjskich bojowników – Ukraiński wywiad ustalił ze swej strony, że w drodze powrotnej rosyjskimi ciężarówkami mają być wywożone ciała zabitych okupantów. Jak wiadomo w kostnicach na okupowanych obszarach obwodu ługańskiego znajduje się ponad 30 ciał rosyjskich bojowników – podkreślił Motuzianyk.Rosyjskie konwoje humanitarne, zwane od koloru przewożących je ciężarówek „białymi”, przybywają na wschód Ukrainy od 2014 roku, od kiedy trwa konflikt z prorosyjskimi separatystami w Donbasie.Władze w Kijowie twierdzą, że konwoje te służą nie tylko do przekazywania pomocy humanitarnej, lecz dostarczana jest w nich też broń i paliwo dla separatystów. Wcześniej ukraińskie media donosiły, że w drodze powrotnej do Rosji ciężarówki wywoziły z Donbasu wyposażenie fabryk i ciała zabitych bojowników, jednak strona rosyjska temu zaprzeczała.",,
Donald Tusk o sobie samym: Pójdę do nieba,"W wywiadzie dla „Gazety Wyborczej” były premier Donald Tusk oznajmił, że po śmierci pójdzie do nieba, nie zaś do piekła. Pytany za co ma tam trafić oznajmił, że za „drugą odbudowę Polski po wojnie”.","Były premier w rozmowie z „Wyborczą” mówił o kwestiach dotyczących swojej wiary. Na pytanie, czy pójdzie do nieba czy do piekła odparł, że „oczywiście, że do nieba”.  „Tak sądzi moja córka. Syn – nie wiem, bo czasem się spieramy” – wskazał. Dalej opowiadał o tym, za co ma do nieba pójść.   „Tyle tego... Żartuję. Ale jak lecę do Polski i samolot kołuje nad Warszawą czy Gdańskiem, to widać, ile zbudowaliśmy. Nie miałem kilofa w ręku, ale to się stało w czasach, kiedy byłem premierem. Udało nam się, bez porównania z jakimkolwiek innym krajem w Europie, wykorzystać środki europejskie. Nazywałem to – tylko trochę na wyrost – drugą odbudową Polski po wojnie” – powiedział. „Mówili, że zostawił pan Polskę w ruinie” – stwierdziła na to dziennikarka prowadząca rozmowę. „Sami w to nie wierzyli” – odpowiedział polityk. „A największe zaniechanie? Tylko szczerze” – dopytywała. „W życiu zawodowym nie mam poczucia zaniechania” – wskazał.  Polityk na pytanie, czy „cenne jest tylko to, co nas najwięcej kosztuje” odparł: „Jestem trochę hedonistą. W życiu jest wiele cennych spraw, które niewiele kosztują. Czytanie, dobre towarzystwo, dobre wino. Plaża ze słońcem i świadomość, że zaraz mogę wejść do wody. Uwielbiam pływać, mogę kilometrami”.  Tuska zapytano też o zdjęcie, które wrzucił kilka tygodni temu na Twittera, na którym przykładał palce do pleców prezydenta USA Donalda Trumpa.   Oznajmił, że to „przypadkowe zdjęcie”. „Szturchnąłem Trumpa, żeby się odwrócił, chciałem się przywitać. Wytłumaczył, że za to dał podpis pod zdjęciem: „Zróbmy wszystko, żeby utrzymać przyjaźń”. Nie każdy podziela moje poczucie humoru. Szczególnie subkultury prawicowe są przewrażliwione. One mogą sięgać po najobrzydliwsze obelgi. Idą na nas z kijami bejsbolowymi, a jeśli zwracamy uwagę, żeby odłożyły bejsbol, nazywają to agresją” – mówił Tusk.",,
Ekoaktywiści podszyli się pod PKO BP. „Finansujemy katastrofę”,"PKO BP złożyło zawiadomienie do organów ścigania ws. plakatów, jakie pojawiły się na ulicach Poznania. Zawierały sugestie, że bank „finansuje katastrofę” ekologiczną. W oświadczeniu państwowa spółka podkreśla, że podszywanie się pod bank jest „niedopuszczalne i skandaliczne”. Instytucja przygotowuje się do złożenia w sądzie pozwu przeciwko odpowiedzialnej za akcję organizacji.","Za wymierzoną w państwowy bank kampanią stoi radykalna poznańska organizacja Rozbrat. W informacji opublikowanej na jej stronie internetowej możemy przeczytać, że powodem rozwieszenia na ulicach miasta szkalujących PKO BP plakatów było to, że bank udzielił 800 mln zł pożyczki na budowę ostrołęckiej elektrowni. „Zamiast inwestować w naszą przyszłość, inwestują w jej brak” – piszą aktywiści.Informacje na plakatach zostały zamieszczone w taki sposób, jakby to bank reklamował swoją działalność – że choć „katastrofa ekologiczna nadchodzi nieubłaganie… nie zrobimy nic, by temu zapobiec”. W rzekomej, zawartej na plakatach ofercie banku znalazły się m.in.: kredyty inwestycyjne na dowolny cel związany z energetyką (z wyłączeniem energii odnawialnej); czy „nawet do miliarda złotych bez konieczności wykazania wypłacalności”. Na plakatach pojawiły się również takie dopiski jak: „finansujemy katastrofę” oraz „żadnych kryteriów ekonomicznych lub etycznych”.",,
Ksiądz prałat Ludwik Kowalski Człowiekiem Roku „Tygodnika Solidarność”,"Ksiądz prałat Ludwik Kowalski, proboszcz bazyliki św. Brygidy w Gdańsku, otrzymał w poniedziałek tytuł Człowieka Roku „Tygodnika Solidarność”. Nagrodę przyznano podczas gdańskich obchodów 40. rocznicy pierwszej pielgrzymki Jana Pawła II do Polski. Obchody organizuje NSZZ „Solidarność”.","Ksiądz prałat Ludwik Kowalski, dziękując za wyróżnienie, podkreślił, że pamięta o kapłanach prześladowanych za wierność ojczyźnie i związkowi.– Odbierając to wyróżnienie „Tygodnika Solidarność”, mam w pamięci odważnych biskupów i kapłanów, którzy za wierność ojczyźnie i „Solidarności” doświadczali prześladowań i niejednokrotnie przelewali swoją krew – powiedział.Ksiądz prałat Ludwik Kowalski został uhonorowany „za gorliwą służbę Chrystusowi, upominanie się o godność ludzi pracy i otwarte serce dla Solidarności”. W gdańskich uroczystościach biorą udział przedstawiciele władz państwa w tym premier Mateusz Morawiecki, wicepremier Piotr Gliński, minister rodziny, pracy i polityki społecznej Elżbieta Rafalska oraz metropolita gdański Sławoj Leszek Głódź.Uroczystość rozpoczęła się złożeniem kwiatów przed pomnikiem poległych stoczniowców.",,
Mariusz Błaszczak: Nikt z nas nie jest przypisany do swojego stanowiska,"– Nikt z nas nie jest przypisany do swojego stanowiska. Nic nam się nie należy. Mamy postawione zadania, które mamy realizować. My służymy ludziom – tak Mariusz Błaszczak, minister spraw wewnętrznych i administracji, odpowiedział w „Gościu Wiadomości” na pytanie, czy zna swój los w rządzie premiera Mateusza Morawieckiego.","Zdaniem Mariusza Błaszczaka była już premier Beata Szydło „wykazała się wysokimi kompetencjami i teraz będzie bardzo ważną osobą w rządzie, odpowiadającą za politykę społeczną”. Szef MSWiA potwierdził, że w czwartek prezes PiS Jarosław Kaczyński „dziękował pani premier” i zapowiedział, że to nie koniec jej drogi politycznej. Błaszczak nie chciał jednak odpowiedzieć, czy prawdziwe są doniesienia medialne, że Szydło mogłaby startować np. w wyborach prezydenckich. Zapytany o swoją przyszłość w rządzie Mateusza Morawieckiego, Błaszczak przyznał, że nie rozmawiał na ten temat z desygnowanym premierem, choć przeszło dwa laty pracy w gabinecie premier Szydło wspomina dobrze. – Nikt z nas nie jest przypisany do swojego stanowiska. Nic nam się nie należy. Mamy postawione zadania, które mamy realizować. My służymy ludziom – podkreślił. Minister nie chciał odpowiedzieć, czy ma wiedzę o ewentualnych nieprawidłowościach w akcji policji w Wiszni Małej, gdzie bandyta zastrzelił antyterrorystę i ranił trzech innych funkcjonariuszy, nim zginął.",,
"Wiceszef MSZ do Polonii: Chcemy, żeby polska młodzież uczyła się w kraju","– Naszym priorytetem jest to, żeby Polacy wracali do Polski, żebyśmy wspólnie budowali siłę naszego kraju – powiedział w sobotę  Andrzej Papierz. Wiceszef MSZ uczestniczył  wraz z marszałkiem Senatu Stanisławem Karczewskim w spotkaniu z Polonią w parafii w Essen. Istniała obawa, że Polonia utraci kościół. – Jest już decyzja biskupa i diecezji o przyznaniu świątyni Polonii – powiedział w rozmowie z dziennikarzem TVP Cezarym Gmyzem marszałek Karczewski.","– To wielki sukces parafii w Essen, księdza proboszcza i tych, którzy walczyli o kościół – podkreślił marszałek.  – Nie ma lepszej promocji Polski, niż bycie w Polsce. Będziemy się starać tworzyć programy, które doprowadzą do tego, że wasze dzieci będą (w kraju – red.) przynajmniej raz w roku, w różny sposób, np. przez kolonie, wyjazdy – mówił z kolei do przedstawicieli Polonii w Essen wiceminister Papierz.  – Jestem święcie przekonany, że w naszej ponadtysiącletniej historii żyjemy obecnie w najlepszym okresie dla naszego kraju – choćby pod względem bezpieczeństwa i prosperity. Musimy zdać sobie z tego sprawę, w jak szczęśliwym czasie żyjemy. I to jest nasz cel. I aby tak było jak najdłużej, nie zrobimy tego bez Polaków – przekonywał przedstawicieli Polonii.",,
13-latka chciała zrobić selfie z pistoletem. Przypadkiem pociągnęła za spust...,"13-latka mieszkająca pod Moskwą chciała zrobić sobie selfie z pistoletem. Przypadkiem broń wystrzeliła, kula trafiła dziewczynkę w twarz. Nastolatka trafiła do szpitala.","13-latka wzięła broń z kabury ojca bez jego wiedzy. Podczas robienia selfie telefonem dziewczyna przypadkowo pociągnęła za spust, pocisk trafił ją w szczękę. Nastolatka trafiła do szpitala. Rosyjskie służby rozpoczęły śledztwo w tej sprawie. Ustalono, że ojciec nastolatki posiadał zezwolenie na broń. Mężczyzna zostanie ukarany za niewłaściwe zabezpieczenie broni przed dzieckiem. W 2018 roku Rosja znalazła się w pierwszej piątce krajów o najwyżej liczbie zgonów podczas robienia selfie. Większość zmarłych to ludzie poniżej 30. roku życia. Najczęściej do tragedii dochodzi, gdy osoby próbują zrobić sobie zdjęcie na wysokości.",,
Kongres 60 milionów. Globalny Zjazd Polonii w Jasionce,"W podrzeszowskiej Jasionce rozpoczyna się Kongres 60 milionów – Globalny Zjazd Polonii. W ramach dwudniowego wydarzenia odbędzie się m.in. kilkanaście paneli dyskusyjnych, w których uczestniczyć będą przedsiębiorcy, politycy i przedstawiciele mediów.","Kongres rozpocznie się w G2A Arena – Centrum Wystawienniczo Kongresowym województwa podkarpackiego w Jasionce. Jak podkreśla członek komitetu organizacyjnego kongresu Gregory Fryc, to będzie już trzecia edycja tego wydarzenia. Dwie poprzednie odbyły się w USA.Fryc zaznacza, że dotychczasowe efekty poprzednich kongresów to m.in. wsparcie od dwóch amerykańskich kongresmanów dla polskich inicjatyw, w tym dla zniesienia wiz dla Polski.  – Inne efekty to m.in. nawiązanie partnerskich relacji między regionami Podkarpacia i Nevady czy rewitalizacja współpracy miast partnerskich Buffalo i Rzeszowa. Cieszymy się, że platforma, którą stworzyliśmy, już staje się skutecznym narzędziem do integracji i współpracy między Polską a światową Polonią – podkreśla. Jak podkreślają organizatorzy, w ramach kongresu odbędzie się też wyjątkowy panel „Zrodzeni do szabli. Polska szabla i polski bagnet oraz stojące za nimi wartości – historia, tradycja, kultura i honor”. W jego ramach odbędzie się wystawa oryginalnej polskiej szabli i bagnetu z kolekcji Janusza Jarosławskiego, eksperta broni białej. Dodatkową atrakcją będzie krótka walka szablą i bagnetem w wykonaniu Janusza Sieniawskiego i jego synów, którzy – jak dodaje organizator – są jedynymi osobami potrafiącymi władać dawną bronią wedle polskiej tradycji.",,
Rząd pracuje nad podwyżką emerytur. „W przyszłym roku rozwiązania”,"2019 to będzie ten rok, kiedy będziemy mogli przedstawić i zaproponować konkretne rozwiązania dotyczące podwyżki emerytur – zapowiedziała na antenie TV Trwam wicepremier Beata Szydło.","Gość w „Polskim punkcie widzenia” została zapytana o to, kiedy rząd PiS wyjdzie naprzeciw oczekiwaniom seniorów odnośnie podniesienia emerytur. Odpowiedziała, że prace dotyczące podwyżki emerytur trwają oraz że ich wysokość to „najpoważniejsze i największe wyzwanie”, jeśli chodzi o politykę senioralną.– To wymaga oczywiście czasu, to wymaga też zastanowienia. I zdajemy sobie również sprawę, że to przede wszystkim będzie uzależnione też od wzrostu gospodarczego, od sytuacji finansów, która jest dobra, ale potrzebujemy takiej pełnej stabilizacji, przeświadczenia, że system, który będzie wprowadzony, będzie system dobrym. Myślę, że 2019 r. to jest ten rok, kiedy będziemy mogli już przedstawić i zaproponować jakieś konkretne rozwiązania – zaznaczyła.– W tej chwili pracujemy nad przygotowaniem projektu ustawy, wszystko będzie zależało jeszcze od procesu legislacyjnego – powiedziała wicepremier, odnosząc się do kwestii minimalnej emerytury dla kobiet, które urodziły co najmniej czwórkę dzieci, osiągnęły wiek emerytalny, ale nie mają nawet minimalnego świadczenia. Zapowiedziała, że zamiarem rządu jest to, „żeby ten projekt ustawy (...) wszedł jeszcze w tym roku w życie”.",,
Politolog: Adam Bodnar popełnił poważny błąd; to już któraś niefortunna ingerencja,"– Adam Bodnar popełnił pewien błąd, bardzo poważny – powiedział w programie „Strefa starcia” politolog Artur Wróblewski z Uczelni Łazarskiego. Ekspert podkreślił, że to już któraś niefortunna ingerencja Rzecznika Praw Obywatelskich.","– Jeśli za bardzo Rzecznik, Ombudsman, angażuje się w obronę praw bandytów, to wtedy zatraca się poczucie sprawiedliwości – powiedział Wróblewski. Ekspert zauważył, że niefortunna była również ingerencja Bodnara np. w krytykę Komisji Weryfikacyjnej, która zajmowała się ludźmi, którym w „bandycki sposób” odebrano w Warszawie mieszkania. – Zaczął kwestionować rzetelność proceduralną. Natomiast powinien już kilka lat wcześniej angażować się, chodzić po ulicy i bronić tych biednych ludzi – oznajmił.– Podobno coś tam robił, ale jednak nie aż tak, żeby się zająć panią Brzeską, kamienicą na Podolańskiej. Powinien krzyczeć i codziennie się tą niesprawiedliwością zajmować – podkreślił.– To jest trochę taka zachodnia moda. Ameryka w latach 60.  przechodziła to, że nagle zaczęto bronić praw bandytów – powiedział Wróblewski.",,
Pierwsza taka ramówka TVP. „Bądźmy razem zimą”,"Po raz pierwszy w historii Telewizja Polska przygotowała zimową ramówkę. Ofertę pod hasłem „Bądźmy razem zimą” zaprezentowano podczas konferencji z udziałem zarządu i gwiazd TVP w siedzibie przy ul. J.P. Woronicza. Prezes Telewizji Polskiej Jacek Kurski podkreślał, że grudzień, styczeń i luty, to czas, w którym telewizja odnotowuje znaczny przypływ widowni.","Wśród nowych propozycji znalazł się serial „Archiwista”, który już od stycznia będzie emitowany w TVP1. W roli tytułowej zobaczymy Henryka Talara, który gra emerytowanego pracownika archiwum. Partneruje mu Paulina Gałązka, w roli młodej policjantki Zuzy.   W zimowej ofercie TVP proponuje również takie seriale, jak: „Młody Piłsudski”, „Blondynka” i „Lepsza połowa.  Na ekrany powróci ponadto teleturniej „Va banque” emitowany od 1996 do 2003 roku.  Telewizja Polska przygotowała też nowości muzyczne, między innymi talent show „The Voice Senior” i „The Voice Kids”. Widzowie będą mogli obejrzeć świąteczny benefis Zenona Martyniuka, rejestrowany w Toruniu koncert Robbiego Williamsa, koncerty kolęd, nagrane na Jasnej Górze i w Ostrej Bramie w Wilnie, a także projekt zespołu Golec uOrkiestra „SYMPHOETHNIC” i „Sylwestra Marzeń”.   Jacek Kurski zapowiedział, że Telewizja Polska rozpoczyna produkcję filmów kinowych. Pierwszym z nich będzie historia artysty discopolowego Zenona Martyniuka. Film wejdzie na ekrany 14 lutego.   Podsumowując ostatni sezon prezes Kurski  przypomniał między innymi o otwarciu pierwszego zagranicznego ośrodka Telewizji Polskiej – TVP Wilno, oraz sukces programów rozrywkowych, sportowych i widowisk historycznych emitowanych na antenach Telewizji Polskiej.",,
Historyk IPN: Śmierć Przemyka pogłębiła przepaść między władzą PRL a dużą częścią społeczeństwa,"Mija 35 lat od śmierci Grzegorza Przemyka. „Widok lasu rąk unoszących się w geście solidarności podczas pogrzebu Grzegorza Przemyka, który przyciągnął dziesiątki tysięcy ludzi, był przejmującym, jaskrawym symbolem rzeczywistych nastrojów oraz mobilizacji społecznej, już nieco stłumionej po kilkunastu miesiącach stanu wojennego” – powiedział w rozmowie z PAP dr hab. Patryk Pleskot, historyk z oddziału Instytutu Pamięci Narodowej w Warszawie.","PAP: Grzegorz Przemyk był uczniem warszawskiego Liceum im. Andrzeja Frycza Modrzewskiego, którego uczniowie byli znani ze swojej niechęci do reżimu komunistycznego. Również związki rodzinne sprawiały, że był zaangażowany w działalność opozycyjną. Czy te czynniki mogły wpłynąć na brutalność milicjantów wobec maturzysty? Dr hab. Patryk Pleskot: To pytanie otwarte, którego do końca nie rozstrzygnęliśmy. Nie wiemy na pewno, czy Ireneusz Kościuk i co najmniej dwóch innych zomowców bijących Przemyka wiedziało, że biją kogoś związanego z opozycją czy raczej anonimowego maturzystę. Skłaniam się raczej w stronę przekonania, że Przemyk był ofiarą przypadkową. Oczywiście nie umniejsza to bestialstwa, jakim wykazali się zomowcy. Są również argumenty przeciwne tej tezie. Pamiętajmy, że dosłownie kilkanaście dni wcześniej Przemyk trafił do aresztu w ramach zatrzymań poprzedzających 1 i 3 maja. Mógł zostać zapamiętany. Był wysoki, nosił długie włosy, przez to był dość charakterystyczny. Jego matka Barbara Sadowska już od połowy lat 70. była przedmiotem inwigilacji ze strony SB. Prowadzono przeciwko niej sprawę o kryptonimie „Paryżanka”. Miała pewne kontakty wśród polskiej emigracji we Francji, więc przemyśliwano nad zwerbowaniem jej jako współpracownika kontrwywiadu. Kilkanaście dni przed pobiciem jej syna, podczas esbeckiego najazdu na siedzibę Prymasowskiego Komitetu Pomocy Osobom Pozbawionym Wolności i Ich Rodzinom została pobita, choć na szczęście nie tak dotkliwie jak Grzegorz. Doskonale wiadomo za to, jakie szkody w organizmie Grzegorza Przemyka sprawiło brutalne pobicie. Jak po latach stwierdził jeden z lekarzy przeprowadzających sekcję zwłok, chłopak był w takim stanie, jakby przejechał po nim samochód. Otrzymał wiele bardzo silnych ciosów łokciem w podbrzusze, które spowodowały wiele obrażeń wewnętrznych. Z jednej strony potrafimy więc odtworzyć przebieg zbrodni od strony medycznej, z drugiej nie do końca możemy zrekonstruować „proces decyzyjny”, który doprowadził do pobicia, oraz zidentyfikować wszystkich jego uczestników i rozkład odpowiedzialności za morderstwo. Mieczysław Rakowski w swoich dziennikach napisał w tych dniach: „Na mój gust to kolejna prowokacja”. Co mógł mieć na myśli ówczesny wicepremier, że pozwolił sobie na taką tezę w pisanych dość szczerze dziennikach?  Nie przesadzałbym w określaniu dzienników Rakowskiego jako szczerych. Gdy porównamy wersję opublikowaną z rękopisem, zauważymy wiele różnic wynikających m.in. ze stosowanej przez niego autocenzury czy autokreacji. Nie do końca wiemy, co Rakowski mógł mieć na myśli. Być może zakładał, że to kolejna prowokacja „esbeckiego betonu”, która miała zaszkodzić Jaruzelskiemu i „procesowi normalizacji”, który powoli zaczynał się wraz z wygaszaniem stanu wojennego. Nie ma jednak żadnych dowodów na potwierdzenie tej tezy. Trudno doszukiwać się przesłanek istnienia jakiejś prowokacji. Pojawiają się co prawda opinie, że mogła to być zemsta kontrwywiadu za to, że matka Przemyka nie chciała się zgodzić na współpracę. Moim zdaniem to wysoce nieprawdopodobne. Bez wątpienia doszło jednak do ogromnego upolitycznienia tej zbrodni. Z jednej strony upolitycznienia dokonało społeczeństwo, które od razu wiedziało, że za śmiercią Grzegorza Przemyka stoją zomowcy i ogólnie „władza”. Z drugiej strony aparat państwowo-partyjny dokonywał takiego upolitycznienia m.in. poprzez stworzenie całej mistyfikacji sądowej i procesowej. Celem tych działań było zdjęcie odpowiedzialności z zomowców i zrzucenie jej na kozłów ofiarnych, na których wybrano sanitariuszy, którzy zabrali pobitego Grzegorza Przemyka z komisariatu na Jezuickiej. Oskarżono również niewinną lekarkę, która kilkanaście kolejnych miesięcy spędziła w areszcie pod zarzutem sprawstwa. Mieliśmy więc do czynienia z rozbudowaną akcją polityczną, w którą zaangażowane były najwyższe czynniki państwowe z Biurem Politycznym KC PZPR, prokuraturą i MSW włącznie. Celem tych działań było skierowanie śledztwa na fałszywe tropy i obarczenie odpowiedzialnością niewinnych sanitariuszy.  Jaka była oficjalna wersja wydarzeń przedstawiana przez władzę?  Według władz do śmierci Grzegorza Przemyka przyczynili się dwaj sanitariusze, którzy mieli użyć wobec niego przemocy w karetce, a następnie brutalnie taszczyli go do stacji pogotowia ratunkowego przy ul. Hożej. Kuriozalna jest treść wyroku wydanego w lipcu w 1984 r., który nie stwierdzał, co tak naprawdę spowodowało śmierć Przemyka. Władzom udało się jedynie uzyskać uniewinnienie funkcjonariuszy ZOMO. Sanitariusze mieli przyczynić się do pogorszenia stanu jego zdrowia. Nie ma tam jednak stwierdzenia, kto doprowadził do jego śmierci. Można powiedzieć, że wyrok był do pewnego stopnia porażką władz. Sanitariusze zostali skazani na dość niewielkie wyroki, ponieważ nie udowodniono im morderstwa. Wcześniej byli jednak poddawani przez władzę ogromnej presji. Jeden z nich, Michał Wysocki, próbował kilkakrotnie popełnić samobójstwo. To najlepiej świadczy o skali nagonki, jaką przeprowadzono na niego i na jego kolegę, Jacka Szyzdka. Obu przetrzymywano w areszcie, przesłuchiwano, nękano psychicznie. Również towarzyszący Przemykowi na komisariacie kolega, Cezary Filozof, był poddany – jako naoczny świadek bicia – bardzo ostrej inwigilacji. Próbowano także stosować wobec niego i jego rodziny różne prowokacje, szykany. Cezary jednak wytrwał i zasadniczo nie zmienił swych zeznań, w których mówił o winie zomowców. Ta twarda postawa przyczyniła się do procesowej porażki władz. Wojciech Jaruzelski powiedział, że ta sprawa „wyrządza ogromne straty polityczne”. Czy można powiedzieć, że wizerunek władz znacząco ucierpiał po maju 1983 r.?  Z pewnością, choć oczywiście trudno dokładnie zbadać, jaki był jej wymierny wpływ na postawy społeczne. Widok lasu rąk unoszących się w geście solidarności podczas pogrzebu Grzegorza Przemyka, który przyciągnął dziesiątki tysięcy ludzi, był jednak przejmującym, jaskrawym symbolem rzeczywistych nastrojów oraz mobilizacji społecznej, już nieco stłumionej po kilkunastu miesiącach stanu wojennego. Śmierć Przemyka była impulsem, który pogłębił przepaść między władzą PRL a dużą częścią społeczeństwa, a zarazem (krótkotrwałym) sygnałem mobilizacyjnym. Pogrzeb sprawił, że ludzie mogli się „policzyć”, sprawdzić, jak wielu przyszło mimo represji stanu wojennego. Była to wyraźna porażka propagandowa władz. Jeśli dodamy do tego słabo zorganizowaną, kompromitującą aparat państwowo-partyjny mistyfikację śledczą i sądową, mającą ukryć prawdziwych sprawców, to możemy przyznać, że Jaruzelski miał rację, mówiąc o wielkich stratach politycznych dla niego i jego ekipy.  W pogrzebie uczestniczyli dwaj księża...  Obecni byli księża Jerzy Popiełuszko i Stefan Niedzielak, którzy niedługo potem sami stali się ofiarami morderstw politycznych.   Dlaczego po 1989 r. nie udało się w pełni wyjaśnić okoliczności zbrodni z maja 1983 r.?  Wpłynęły na to zarówno czynniki koniunkturalne, jak i obiektywne. Od początku sprawa była mataczona przez władzę. Dokumentację tworzono w sposób mistyfikujący, mylono tropy. Obiektywnie sprzyjało to utrudnianiu rzetelnego śledztwa. Do przełomu 1989 upłynęło nieco czasu, a zasłony dymne rzucane w 1983 r. wpływały na tempo i możliwości dochodzenia do prawdy. Pamiętajmy również o zmowie milczenia dawnych funkcjonariuszy komunistycznych, którzy wzywani do złożenia zeznań zasłaniali się niepamięcią. Dodajmy do tego kwestie proceduralne, zawiłości prawne itp. To wszystko sprawiało, że sprawy tego typu zbrodni popełnionych przez aparat represji PRL ciągnęły się latami i wciąż w pewnej części trwają w ramach różnych śledztw prowadzonych przez prokuratorów IPN. Bardzo trudno było więc wskazać funkcjonariuszy odpowiedzialnych za śmierć Grzegorza Przemyka i udowodnić im winę. Ireneusz Kościuk był kilkukrotnie skazywany i uniewinniany przez sądy różnych instancji, aż w końcu sprawa się przedawniła. Smutnym epilogiem tej sprawy był fakt skierowania przez Leopolda Przemyka (ojca Grzegorza) skargi do Europejskiego Trybunału Praw Człowieka w Strasburgu za przewlekłe prowadzenie sprawy śmierci jego syna. Trybunał potwierdził, że Rzeczpospolita Polska wykazała się nieudolnością w prowadzeniu tej sprawy, ale nie zajął się oceną tego, czy śmierć Grzegorza Przemyka może zostać uznana za zbrodnię komunistyczną (a o to zabiegał Leopold Przemyk). Argument, według którego nie była to zbrodnia komunistyczna, zasadza się na założeniu, iż zomowcy nie wiedzieli, że biją tego konkretnego Grzegorza Przemyka, a powodem bicia nie był fakt, że chłopak przeciwstawiał się reżimowi i był synem Barbary Sadowskiej. Taką wykładnię potwierdził ostatecznie Sąd Najwyższy w 2010 r., a strasburski trybunał tego rozumowania nie podważył. W ten sposób stwierdzono, że była to „zwyczajna zbrodnia”, która zgodnie z obowiązującym prawem uległa przedawnieniu. Dziś możemy dochodzić prawdy od strony historycznej, ale jest chyba za późno na dochodzenie odpowiedzialności karnej. To wielki wyrzut sumienia wymiaru sprawiedliwości po 1989 r.",,
NZS o zerowym PIT: Pracodawcy przychylniejszym okiem spojrzą na studentów,Pracodawcy zdecydowanie bardziej przychylnym okiem będą patrzeć na studentów-pracowników – mówiła o zerowym podatku PIT przewodnicząca Niezależnego Zrzeszenia Studentów Patrycja Serafin. Więcej pieniędzy zostanie w kieszeniach młodych ludzi – ocenił prezes Studentów dla RP Dawid Moryl.,"Rząd przyjął we wtorek projekt ustawy ws. zerowego PIT-u dla osób do 26. roku życia. Z młodymi ludźmi o propozycji rządu rozmawiał premier Mateusz Morawiecki na spotkaniu #BezPITdlaMłodych. Premier powiedział, że zerowy PIT ma przyciągać młodych ludzi do Polski, zapobiegać ich wyjazdom i poprawiać perspektywy. Zapowiedział dalsze preferencje dla młodych przedsiębiorców i pracowników. Przewodnicząca NZS powiedziała, że jej zdaniem wtorkowe spotkanie z szefem rządu rozpoczęło dialog, który dotyczy osób młodych w polskim społeczeństwie i gospodarce. Według Serafin taka współpraca da duże możliwości zmian w studenckiej rzeczywistości. – Wiemy, że jesteśmy ważnym głosem, który będzie miał na pewno coraz więcej do powiedzenia – podkreśliła. W jej ocenie, dzięki zerowemu podatkowi PIT, pracodawcy „zdecydowanie bardziej przychylnym okiem” będą patrzeć na studentów-pracowników, ponieważ będzie ich łatwiej zatrudnić. – Co więcej, wynagrodzenie będzie spływało do kieszeni właśnie tych młodych ludzi. Zmotywowani, będą mogli wnieść bardzo dużo do przedsiębiorstwa, w którym będą zatrudnieni – powiedziała Serafin. Jak powiedział Moryl, zerowy PIT „fajnie się uzupełnia” z poprzednimi programami rządowymi, takimi jak 500 plus – Młode osoby poniżej 26 roku życia, kiedy zazwyczaj nie mają dzieci, mogą więcej zarabiać, ponieważ mają zerowy PIT, a następnie kiedy mają dzieci – dostają świadczenie – przekonywał. Likwidację podatku dochodowego dla młodych pozytywnie ocenia także Fundacja Służba Niepodległej. Jeden z jej członków, Marcin Choiński wyraził też nadzieję, że zmiana korzystnie wpłynie na rynek pracy. – Tego nasz rynek pracy potrzebuje. Wszyscy wiemy, że bezrobocie jest niskie, jest rekordowo niskie, więc im więcej osób do tej pracy pójdzie, tym lepiej będzie zarówno dla nas, dla młodych, jak i dla pracodawców – powiedział. Jak poinformowało we wtorkowym komunikacie Centrum Informacyjne Rządu, Rada Ministrów przyjęła projekt ustawy, zgodnie z którym ma być zlikwidowany 18-proc. PIT dla pracowników do 26. roku życia. Regulacja ta ma obowiązywać od 1 sierpnia 2019 r. i szacuje się, że skorzysta z niej ponad 2 mln młodych osób. CIR poinformowało, że zerowy PIT ma dotyczyć przychodów z pracy (stosunku służbowego, stosunku pracy, pracy nakładczej i spółdzielczego stosunku pracy) oraz z umów zlecenia zawartych z firmą, osiąganych przez osoby do 26. roku życia – do wysokości nieprzekraczającej w roku podatkowym 85 tys. 528 zł – odpowiada to górnej granicy pierwszego przedziału skali podatkowej. „W 2019 r. limit zwolnienia wyniesie 35 636,67 zł, czyli 5/12 limitu rocznego, ponieważ zwolnienie będzie obowiązywać przez 5 miesięcy (od sierpnia do grudnia). Nadwyżka przychodów ponad limit 85 528 zł (w 2019 r. ponad 35 636,67 zł) podlegać będzie opodatkowaniu na ogólnych zasadach przy zastosowaniu skali podatkowej” – napisano. Dodano, że projekt realizuje zapowiedź dotyczącą likwidacji podatku PIT dla młodych do ukończenia 26. roku życia, a nie likwidacji obciążeń z tytułu składek na ubezpieczenia społeczne i ubezpieczenie zdrowotne. Oznacza to, że ulga w PIT nie zwalania z zapłaty składek emerytalnych i rentowych do ZUS oraz zdrowotnych do NFZ.",,
Czaputowicz: Rosja nie weźmie udziału w konferencji ws. Bliskiego Wschodu,"Rosja poinformowała, że nie będzie uczestniczyć w konferencji ws. Bliskiego Wschodu, i to jeszcze przed zapoznaniem się z jej programem – mówi w rozmowie z „Rzeczpospolitą” szef MSZ Jacek Czaputowicz. Jego zdaniem pokazuje to, że konferencja nie leży w interesie Rosji.",,,
Swastyka i antypolskie napisy na domu z muralem św. Jana Pawła II,Antypolskie napisy i znak swastyki wymalowali nieznani sprawcy na ścianie domu w Kijowie. W niedzielę na jego ścianie ma być odsłonięty mural przedstawiający św. Jana Pawła II.,"– Napisy o antypolskiej treści pojawiły się na ścianie budynku z wizerunkiem polskiego papieża najprawdopodobniej w nocy z piątku na sobotę – powiedział Karol Jazowski, rzecznik prasowy ambasady RP.Znak swastyki oraz napisy w języku rosyjskim i łamanym polskim wykonano mazakiem. Na ścianie budynku napisano: „Unia nie przejdzie”, „Usunąć to” oraz „Polska psa krew” i „Psa polski krew”.W niedzielę, prócz odsłonięcia muralu, w Kijowie odbędzie się uroczystość otwarcia ulicy imienia Jana Pawła II.To nie pierwszy taki incydent na Ukrainie. Od kilku miesięcy dochodzi o aktów bezczeszczenia polskich pomników, ale również m.in. węgierskich i żydowskich. W lutym oblano czerwoną farbą ściany budynku konsulatu RP we Lwowie. W marcu polski konsulat w Łucku został ostrzelany z granatnika.",,
Czarzasty: Schetyna może liczyć na SLD. Musi się określić,"W tej chwili lider i twórca Koalicji Europejskiej Grzegorz Schetyna musi się określić w imieniu PO – powiedział w rozmowie dla środowego „Dziennika Gazety Prawnej” szef SLD Włodzimierz Czarzasty, odnosząc się do pytania o dalsze istnienie koalicji partii opozycyjnych.","Na pytanie o to, czy koalicja partii opozycyjnych (PO, Zieloni, Nowoczesna, SLD) istnieje nawet bez udziału Polskiego Stronnictwa Ludowego, Czarzasty odpowiedział twierdząco. Ocenił, że choć szef PSL Władysław Kosiniak-Kamysz „odszedł”, to w sprawie startu ludowców w ramach koalicji jeszcze wiele może się wydarzyć. – Wierzę w to, bo w polityce najważniejsza jest cierpliwość, a funkcja czasu jest niedoceniana. Gdy pan Schetyna uzna, że wciąż chce ten projekt budować, to na mnie i SLD może liczyć. Jeśli zdecyduje się go zakończyć, SLD będzie współtworzył projekt lewicowy – dodał. – W tej chwili lider i twórca Koalicji Europejskiej Grzegorz Schetyna musi się określić w imieniu Platformy Obywatelskiej. Dobrze, gdyby to nastąpiło jeszcze w tym tygodniu – zaznaczył. – To prezydent Warszawy, który, rozumiem, przechodził według PSL obok PO przypadkiem – zaznaczył. W kwestii związków partnerskich lider SLD przytoczył z kolei Pawła Rabieja, który, będąc wiceprezydentem stolicy, „głośno o tym rozmawiał”. – Rozumiem, że można nie iść z lewicą, ale co zrobi PSL z Nowoczesną. Porozmawiajmy o aborcji – pytał Czarzasty. – Obok PO przemyka Barbara Nowacka. Zapytajmy ją: »Barbaro, co myślisz o dopuszczalności aborcji do 12. tygodnia?« »To bardzo ważne« – odpowie. Czyli co PSL powie, wszyscy wyżej wymienieni »precz?« – dodał. Zdaniem Czarzastego, „można się tym bawić” i obwiniać SLD, ale „ludzie to widzą”. – Więc, co wy, k****, chcecie od SLD? – ironizował polityk.",,
W Rzymie przypomniano postać Luciany Frassati-GawrońskiejP{test},"W siedzibie instytutu im. Luigiego Sturzo, założyciela włoskiej
Chrześcijańskiej Demokracji, w centrum Rzymu, odbyła się
w czwartek 19 października sesja naukowa na temat postaci Luciany
Frassati–Gawrońskiej, siostry błogosławionego Piera Giorgia.","Luciana Frassati–Gawrońska zmarła w 2007 roku w wieku 105 lat.  W siedzibie instytutu im. Luigiego Sturzo obecnych było pięciorojej dzieci, w tym znany dziennikarz i polityk Jaś Gawroński orazcórka Wanda Gawrońska, działaczka społeczna, która niestrudzenieszerzy kult swego wuja, patrona młodzieży.W czasie sesji przypomniano starania Luciany Frassati-Gawrońskiej o wyniesienie na ołtarze jej zmarłego w 1925 roku brata, społecznika i opiekuna ubogich. Podkreślano,że właściwie jej zabiegom Kościół zawdzięcza to, że zostałon beatyfikowany przez Jana Pawła II w 1990 roku. AlbertoSinigaglia, dziennikarz turyńskiej gazety „La Stampa”, którejwspółzałożycielem był ojciec Luciany, Alfredo Frassati, w swoimwystąpieniu mówił o jej ogromnej miłości do brata i fascynacjijego działalnością. Jednocześnie, podkreślił, po jego śmierci miała wielkie poczucie straty i to było głównym powodem, dlaktórego podjęła tak wiele starań o to, by bliżej poznano jegosylwetkę.O swoich związkach z rodziną Gawrońskich opowiadał chadeckipolityk i filozof Rocco Buttiglione, który podkreślił, jakwielkim darem dla Kościoła było ogłoszenie Piera Giorgiabłogosławionym przez polskiego papieża.",,
Interwencja policji podczas wykładu o gender,"Trzy osoby zostały zatrzymane przez policję za zakłócenie wykładu
„Gender – dewastacja człowieka i rodziny”, który w czwartek wieczorem odbył
się na Uniwersytecie Ekonomicznym w Poznaniu. Wykład wygłaszał ksiądz prof. Paweł Bortkiewicz","– Gender wiąże się z radykalnym feminizmem, który opowiada się za aborcją, zatrudnianiem kobiet i przetrzymywaniem dzieci w żłobkach - mówił podczas wykładu ksiądz prof. Paweł Bortkiewicz. W trakcie jego wypowiedzi, przy wtórze oklasków części zgromadzonych, na mównicę wskoczył chłopak przebrany w złotą sukienkę. Gdy ochrona próbowała wyprowadzić go z sali część publiczności zaczęła skandować hasło: „Stop przemocy!”. Po tym incydencie interweniowała policja, która próbowała wyprowadzić z sali osoby stawiające opór. Według świadków zajścia, policjanci użyli paralizatorów.– W trakcie wykładu doszło do zakłócenia porządku na sali. Rektor uczelnipoprosił policję o interwencję. Na komisariat zostały przewiezione osoby, które były najbardziej agresywne – powiedział rzecznik wielkopolskiej policji Andrzej BorowiakWykład ks. Bortkiewicza przyciągnął nie tylko jego przeciwników, ale i zwolenników. Jeszcze przed rozpoczęciem konferencji w budynku pojawili się członkowie PoznańskiegoZwiązku Patriotycznego z transparentem: „Chrońmy polskie dzieci przedideologią gender”.",,
Nowe zapowiedzi. Prezes PiS zabrał głos na konwencji wyborczej w Gdańsku,"Odrzucamy postkolonialną koncepcję Polski jako kraju taniej siły roboczej – powiedział w Gdańsku prezes PiS Jarosław Kaczyński. W czasie regionalnej konwencji wyborczej swojego ugrupowania ocenił, że PiS jest partią solidarności społecznej. – A to jest także solidarność między pracodawcą a pracobiorcą – dodał.","– My odrzucamy postkolonialną koncepcję Polski jako kraju taniej siły roboczej, koncepcję, która już nam bardzo zaszkodziła i nie powinna już szkodzić dalej – mówił szef PiS.Jak dodał, z tego przekonania biorą się programy skierowane do przedsiębiorców. – My jesteśmy partią, która świetnie wie, że przedsiębiorcy są siłą, która rozbudowuje, napędza gospodarkę, ale muszą być stworzone odpowiednie warunki. Nie można przyjmować – jak pewna pani profesor – takiego klasowego punktu widzenia, walki klas, że jest klasa średnia, która zwalczą tę niższą, żeby ona za dużo przypadkiem nie zarabiała – powiedział.Według ekspertów Szkoły Głównej Handlowej w ciągu 14 lat Polska jest w stanie dogonić, jeśli chodzi o poziom życia, „średnią UE”, a za 21 lat – „przeciętną Niemiec” – zaznaczył Jarosław Kaczyński. Polityk powiedział, że polska gospodarka musi być bardziej produktywna, a przeszkodą – według analityków – jest brak siły roboczej. Dlatego rząd Prawa i Sprawiedliwości chce m.in., by do kraju wrócili ludzie, którzy wyemigrowali – zapewnił Kaczyński. Prezes PiS, mówiąc o  kilkunastoletnim terminie „dogonienia średniej UE”, dodał: „Niedawno premier, wielki optymista, ale też człowiek, który naprawdę świetnie się zna na gospodarce, powiedział, że to będzie jeszcze szybciej”. – I musimy do tego dążyć. Ale jeśli chcemy do tego doprowadzić, musimy sprawić, że polska gospodarka będzie nowocześniejsza niż jest w tej chwili, bardziej produktywna – powtórzył.Kaczyński zauważył, że gospodarka staje się nowoczesna, gdy wprowadza się nowe technologie i przeorganizuje pracę. – Otóż to się dzieje, gdy się to bardziej opłaca. A kiedy to się opłaca? Otóż wtedy, kiedy praca jest stosunkowo droga. Czyli, krótko mówiąc, to (podnoszenie płacy minimalnej – przyp. red.) to jest plan racjonalny i przemyślany. My chcemy doprowadzić do tego, by ten uśpiony kapitał, mówię tutaj o pieniądzach, ruszył ku unowocześnieniu polskiej gospodarki – zadeklarował lider PiS. Prezes partii rządzącej wskazał również na ważną rolę w gospodarki morskiej w polityce rządu, uznając, że „jeśli mamy tak szeroki dostęp do morza, to gospodarka morska musi się rozwijać”. – Nie może być zwijana i już dzisiaj widać, że to jest możliwe – ocenił. W czasie gdańskiej konwencji polityk nawiązał również do kwestii portów. – W tym roku będzie już w Gdańsku przeszło 50 mln ton (przeładunków – red.). Sądzę, że przeszło 25 mln w Gdyni. Łącznie około 100 mln ton przeładunków, także z innymi portami, około 40 mld zł dochodów dla budżetu. A to przecież można powiększyć, bo na Bałtyku są porty, które mają przeładunek większy niż 100 mln ton, co prawda tzw. masówki, ale mimo wszystko – wskazał. Jak zaznaczył, rozwijać trzeba także stocznie. Podał przykład odkupionej od Ukraińców Stoczni Gdańskiej.  – Ja wiem, że to będzie bardzo trudne, ale ona zostanie odbudowana, ona będzie budowała statki, tak jak kiedyś. Także Stocznia Marynarki Wojennej. I tutaj też jestem przekonany, że dojdzie do takiego momentu, w którym ona zacznie produkować bez straty – zapewnił.– Trzeba odbudować polską gospodarkę morską. To nie idzie łatwo, ale mimo wszystko musimy to robić z pełną determinacją, bo to może być wielka część naszej gospodarki i to może ogromnie wzmacniać ten rejon nadmorski tutaj na Pomorzu i Pomorzu Zachodnim. To może być także siła napędowa dla gospodarki jako całości i jedno z tych kół zamachowych. Będziemy w tym kierunku zdecydowanie szli, z całą konsekwencją – zapowiedział Kaczyński.",,
"Wiceprezydent USA: Jeśli powstanie Nord Stream 2, nie zapewnimy obrony Zachodowi","Krytykując budowę łączącego Rosję z Niemcami przez Morze Bałtyckie gazociągu Nord Stream 2, wiceprezydent USA Mike Pence ostrzegł, że jeśli sojusznicy Stanów Zjednoczonych staną się zależni od Rosji, to jego kraj nie będzie mógł zapewnić Zachodowi obrony.","– Jeśli nasi sojusznicy staną się zależni od Rosji, to nie będziemy mogli zapewnić obrony Zachodowi – powiedział Pence w środę w Waszyngtonie, podczas panelu poświęconego 70. rocznicy powstania NATO. Dodał, że Nord Stream 2 jest „po prostu nie do zaakceptowania” i może uczynić z Niemiec „więźnia Rosji”.Nord Stream 2 to projekt liczącej 1200 km dwunitkowej magistrali gazowej przez Bałtyk z Ust-Ługi w Rosji do Greifswaldu w Niemczech. Gazociąg ma być gotowy do końca 2019 roku, a w następnym roku Rosja zamierza znacznie ograniczyć przesyłanie gazu rurociągami biegnącymi przez terytorium Ukrainy na zachód. Projektowi temu sprzeciwiają się Polska, kraje bałtyckie, Ukraina i USA.",,
"Staruszka utknęła w bagnie, żeby bronić się przed niedźwiedziem","Staruszka spędziła dzień w bagnie, żeby uratować się przed atakiem niedźwiedzia. 83-letnia Rosjanka wybrała się do lasu na zbieranie grzybów, kiedy została zaatakowana przez dzikie zwierzę. Po tym jak kobieta nie wracała do domu, na ratunek ruszyła policja, myśliwi i wolontariusze. Do zdarzenia doszło regionie Chabarowsk w południowo-wschodniej części Rosji.","83-latka zanurzała się w bagnie stopniowo. Jednocześnie wydawała z siebie ryki, aby uniknąć ataku niedźwiedzia, jak napisał hiszpański portal Antena 3. Rodzina zaniepokojona nieobecnością staruszki, poinformowała policję o sytuacji dzień po jej zniknięciu. Ratownicy i wolontariusze zostali podzieleni na dwie grupy. Jedna z nich szukała kobiety w okolicach wioski Sita, skąd właśnie pochodziła. Próby nie przyniosły jednak skutków. Inna grupa ruszyła do lasu. Służby trafiły na wiadro z grzybami nieopodal legowiska niedźwiedzia. Według świadków niewiele brakowało, a bagnisko wciągnęłoby kobietę. Została ona przewieziona do szpitala. Nie poniosła jednak poważnych urazów.",,
Nowoczesna: PiS po raz kolejny złamał konstytucję i regulamin Sejmu,"W trakcie prac komisji sprawiedliwości nad poprawkami do projektu ustawy o Sądzie Najwyższym, złamano prawo – oceniły posłanki Nowoczesnej Kamila Gasiuk-Pihowicz i Katarzyna Lubnauer. Zaapelowały o udział w proteście, który w czwartek ma się odbyć przed Pałacem Prezydenckim.","W nocy ze środy na czwartek, po burzliwych obradach, sejmowa komisja sprawiedliwości negatywnie zaopiniowała – w głosowaniach blokowych – wszystkie poprawki opozycji do projektu o SN; pozytywnie zaś – poprawki PiS. Opozycja próbowała zablokować obrady.   W czwartek rano Gasiuk-Pihowicz powiedziała dziennikarzom w Sejmie, że uniemożliwiono posłom składanie poprawek i zadawanie pytań.   – PiS po raz kolejny złamał konstytucję i regulamin Sejmu. Takie rzeczy się nie dzieją w cywilizowanych demokracjach – powiedziała.  Posłanki Nowoczesnej zaapelowały o udział w demonstracji, która ma się odbyć w czwartek wieczorem przed Pałacem Prezydenckim.  – Spotkajmy się dzisiaj przed Pałacem Prezydenckim w pokojowej manifestacji, która wyrazi sprzeciw wobec niszczenia polskiej demokracji przez PiS – zaapelowała Gasiuk-Pihowicz.",,
Iran: Surowe wyroki za przestępstwa gospodarcze dla trzech osób,Państwowa telewizja irańska poinformowała w niedzielę o skazaniu trzech osób na karę śmierci za przestępstwa gospodarcze. Nie podano tożsamości skazanych i szczegółów ich czynów. Zapowiedziano natomiast kolejne surowe wyroki w ramach „wojny gospodarczej”.,"Rzecznik prasowy irańskiego wymiaru sprawiedliwości Gholamhosein Mohseni Edżei powiedział w irańskiej telewizji, że osoby te zostały skazane za „szerzenie zepsucia na Ziemi”. Według irańskiego prawa jest to jedno z najpoważniejszych przestępstw i grozi za nie najwyższy wymiar kary. Wyroki śmierci, przed ich wykonaniem, musi jeszcze zatwierdzić irański Sąd Najwyższy. Edżei poinformował również o skazaniu 32 osób na kary długoletniego więzienia za inne przestępstwa gospodarcze. Zagroził też zastosowaniem surowych kar w stosunku do strajkujących kierowców ciężarówek. Ma to grozić zwłaszcza tym protestującym, którzy blokują drogi. Strajkujący żądają podwyżek pensji i kontynuują protest mimo licznych aresztowań. Kilka dni wcześniej prokurator generalny Iranu Mohammad Dżafar Montazeri zagroził kierowcom karą śmierci za „rozbój na drogach”.",,
Gerard Depardieu przybył na obchody 70-lecia utworzenia Korei Północnej,Francuski aktor Gerard Depardieu przybył do stolicy Korei Północnej w przeddzień uroczystości z okazji 70. rocznicy utworzenia państwa socjalistycznego. W piątek został sfilmowany przez reporterów w holu hotelu w Pjongjang. Nie chciał rozmawiać z dziennikarzami.,"Informację o wizycie aktora w stolicy Korei Północnej podała w sobotę agencja Associated Press.AP przypomniała, że w sierpniu prokuratorzy w Paryżu rozpoczęli wstępne dochodzenie przeciwko Depardieu w sprawie o gwałt i seksualne napastowanie. Aktor zaprzecza tym zarzutom.Koreańska Republika Ludowo-Demokratyczna przygotowuje się do świętowania w niedzielę 70. rocznicy utworzenia nowego państwa. Jak podała AP, głównym wydarzeniem obchodów, podobnie jak w latach poprzednich, będzie parada wojskowa na placu Kim Ir Sena (Kim Il Sunga) w Pjongjangu.Korea Północna 9 września 1948 r. ogłosiła niepodległość. W nowo powstałym państwie północnokoreańskim władzę objął Demokratyczny Front na rzecz Zjednoczenia Ojczyzny na czele z Partią Pracy Korei i Kim Ir Senem. W skład bloku weszły też umiarkowane, choć sprzyjające komunistom Koreańska Partia Socjaldemokratyczna i Czundoistyczna Partia Czongu.",,
Komorowski: 500 plus to pozytywny dorobek PiS. Schetyna: to nie służy dzietności,"PO, Nowoczesna, Inicjatywa Polska i PSL podpisały „deklarację demograficzną”. – Tylko kobiety aktywne zawodowo są skłonne posiadać więcej dzieci – mówiła przy tej okazji Katarzyna Lubnauer.","W „deklaracji” PO, Nowoczesna, Inicjatywa Polska i PSL zobowiązały się do rozwijania polityki rodzinnej i zachowania „wszystkich istotnych elementów” tej polityki wprowadzanych przez kolejne rządy. Wprost zapowiedziano utrzymanie świadczenia wychowawczego (500 plus).– Dzisiejsza opozycja zamierza sięgnąć po władzę i chce niewątpliwie kontynuować wszystkie elementy pozytywnego dorobku obecnie rządzących. Mam na myśli m.in. tzw. 500 plus – zadeklarował były prezydent, Bronisław Komorowski, który jest jednym z sygnatariuszy deklaracji. W imieniu Nowoczesnej obietnicę utrzymania świadczenia wychowawczego podpisała Katarzyna Lubnauer, która wcześniej twierdziła, że poprzez 500 plus „za publiczne pieniądze kupiliśmy poparcie dla PiS”, a także że „nie ma pieniędzy” na ten program. – Ciągłość państwa jest jedną z większych wartości. W związku z tym każda następna ekipa powinna jednak kontynuować pewne rozwiązania zaproponowane przez poprzednie, jeżeli tylko widzi, że te rozwiązania dają określone skutki, i rozwijać je twórczo tak, żeby odnieść określone rezultaty – tłumaczyła Lubnauer.",,
Mosbacher: Relacje polsko-amerykańskie są bardzo dobre,"Relacje polsko-amerykańskie są bardzo dobre, a moim priorytetem jest pogłębianie tej przyjaźni; wśród podstawowych wartości niesamowicie ważnych dla USA i dla mnie jest wolność słowa, wolność mediów i wolność intelektualnego dyskursu – napisała na Twitterze ambasador USA w Polsce Georgette Mosbacher.","W poniedziałek tygodnik „Do Rzeczy” poinformował, że amerykańska ambasador przesłała na ręce premiera Mateusza Morawieckiego list komentujący śledztwo w sprawie środowisk neonazistowskich w Polsce oraz materiału telewizji TVN na ten temat. Mosbacher – jak relacjonowały media – wyraziła w nim „głębokie zaniepokojenie niedawnymi zarzutami wysuwanymi przez przedstawicieli polskiego rządu wobec dziennikarzy i kierownictwa TVN i Discovery”. Rzeczniczka rządu Joanna Kopcińska w oświadczeniu podkreśliła, że rząd nie zamierza się bezpośrednio odnosić do treści listu Mosbacher ani faktu jego opublikowania w mediach. Zaznaczyła przy tym, że Polska i Stany Zjednoczone pozostają w bardzo dobrych relacjach i nie zmieni tego jeden incydent. Śledztwo w sprawie prowadziła Prokuratura Okręgowa w Gliwicach; potawiła zarzuty w tej sprawie siedmiu osobom. To w gliwickiej prokuraturze miał zostać przesłuchany w charakterze podejrzanego operator TVN, który został sfotografowany, jak wykonuje gesty nazistowskiego pozdrowienia podczas „obchodów” w Wodzisławiu. Prokuratura Krajowa poinformowała jednak 25 listopada, że postawienie zarzutów dziennikarzowi uznaje za „przedwczesne” i wyznaczony termin przesłuchania dziennikarza odwołano. PK podała też, że zdecydowała o przekazaniu tej sprawy Prokuraturze Regionalnej w Katowicach. Toczy się w niej od niedawna już inne postępowanie związane ze spotkaniem w wodzisławskim lesie. Chodzi o zweryfikowanie wyjaśnień organizatora „obchodów” Mateusza S., który twierdzi, że cała impreza została zamówiona przez tajemniczych mężczyzn i była „maskaradą”. Organizatorowi zapłacono za nią 20 tys. zł. BTVN zapowiedział pozew przeciw portalowi wPolityce.pl i tygodnikowi „Sieci”, które napisały, że styczniowy reportaż telewizji pt. „Polscy neonaziści” był opłaconą inscenizacją. Telewizja broniła się twierdzeniem, że  „Odrzucamy wszelkie zarzuty zawarte w tych publikacjach, a w szczególności ten, że telewizja TVN zapłaciła osobom trzecim za zorganizowanie tego wydarzenia” – napisała stacja w oświadczeniu. Jednak zarzut, że to stacja zapłaciła, nigdzie w mediach się nie pojawił. Ambasador USA w liście do premiera, jak relacjonowały media, zwróciła uwagę na tweet szefa MSWiA Joachima Brudzińskiego dotyczący programu TVN. Chodzi prawdopodobnie o wpis z 16 listopada. „Kiedy w polskim Sejmie mówiłem o ludziach, którzy pod zdjęciem Hitlera i swastyką hajlują, to byłem przekonany, że to garstka idiotów i imbecyli. Byłem naiwny. Wygląda na to, że była to ohydna, odrażająca i dewastująca wizerunek Polski w świecie prowokacja. Co na to właściciele TVN?” – napisał wówczas szef MSWiA.„To zadziwiające, że publiczne osoby atakują dziennikarzy, którzy pełnią funkcję niezależnych mediów w tętniącej życiem polskiej demokracji, a członkowie rządu wydają się teraz bardziej zainteresowani podważaniem pobudek dziennikarzy i próbą powiązania TVN z ekstremizmem” – miała napisać w liście ambasador USA. Mosbacher miała też wyrazić nadzieję, że przedstawiciele polskiego rządu „przestaną atakować, nie mówiąc już o ściganiu, niezależnych dziennikarzy, którzy reprezentują interes publiczny i wzmacniają nasze społeczeństwa”. We wtorek rzecznik prezydenta Błażej Spychalski potwierdził, że kopia listu skierowanego do premiera Morawieckiego – do wiadomości prezydenta Andrzeja Dudy – wpłynęła do Kancelarii Prezydenta. Nie chciał komentować treści pisma.",,
Były wiceminister środowiska oskarżony o wzięcie łapówki od biznesmena,"Nawet osiem lat więzienia grozi Januszowi O., byłemu przewodniczącemu rady nadzorczej Narodowego Funduszu Ochrony Środowiska i Gospodarki Wodnej oraz wiceministrowi środowiska w rządzie PO-PSL, którego lubelskie „pezety” Prokuratury Krajowej oskarżyły o korupcję. Zdaniem śledczych urzędnik miał pomóc biznesmenowi Marcinowi M. w odbiorach robót na rzecz Wodociągów Kieleckich.","Lubelski Wydział Zamiejscowy Departamentu do Spraw Przestępczości Zorganizowanej i Korupcji Prokuratury Krajowej skierował do Sądu Rejonowego dla Warszawy - Śródmieścia w Warszawie akt oskarżenia przeciwko Januszowi O. i Marcinowi M.  Były urzędnik odpowie za „przyjęcie korzyści majątkowej oraz osobistej w związku z pełnieniem funkcji publicznej podsekretarza stanu w Ministerstwie Środowiska oraz przewodniczącego Narodowego Funduszu Ochrony Środowiska i Gospodarki Wodnej”.  Z kolei Marcina M. oskarżono o „złożenie obietnicy udzielenia, a następnie udzielenia korzyści majątkowej oraz osobistej osobie pełniącej funkcję publiczną. Obu mężczyznom grozi do 8 lat więzienia. Pensja za pomocJanusz O. pełnił w okresie od stycznia 2014 r. do listopada 2015 r. funkcję podsekretarza stanu w Ministerstwie Środowiska oraz przewodniczącego rady nadzorczej Narodowego Funduszu Ochrony Środowiska i Gospodarki Wodnej. Według lubelskich „pezetów”, urzędnik wszedł w komitywę z Marcinem M., którego spółka wykonywała prace budowlane dla spółki Wodociągi Kieleckie. Z uwagi na poważne opóźnienia w dokończeniu zleconych działań, na wykonawcę nałożono kary umowne. Dlatego Marcin M. miał obiecać Januszowi O. wynagrodzenie za rozwiązanie tego problemu. Z ustaleń prokuratury wynika, że łapówką miała być praca dla urzędnika w firmach z Chodcza i Włocławka, kontrolowanych przez biznesmena. Korupcyjna propozycja i działania na rzecz firmy M. miały się rozgrywać w okresie od września 2015 r. do stycznia 2016 r. Janusz O. nakłaniał zastępcę prezesa NFOŚiGW by Fundusz nie przedłużał terminów rozliczenia projektu kieleckiej spółki wodociągowej.W styczniu 2016 r., były urzędnik został wiceprezesem  spółki w Chodczu oraz dyrektorem ds. rozwoju w jednej z włocławskich spółek. W pierwszej otrzymywał 18 tys. zł miesięcznie, w drugiej „ledwie” 2 tys. zł. Po zatrzymaniu w sierpniu 2019 r. Janusz O. odmówił składania wyjaśnień, natomiast biznesmen złożył wyjaśnienia, sprzeczne z ustaleniami śledztwa.",,
RCB ws. rocznicy wyzwolenia Auschwitz: stopień alarmowy BRAVO i ALFA,"Z uwagi na obchody 75. rocznicy wyzwolenia obozu Auschwitz-Birkenau od 23 do 29 stycznia w Małopolsce obowiązywać będzie 2. stopień alarmowy BRAVO, a w całym kraju 1. stopień ALFA i ALFA-CRP – poinformowało Rządowe Centrum Bezpieczeństwa.","Stopnie alarmowe wprowadził zarządzeniem Prezes Rady Ministrów. W całym kraju będzie obowiązywał najniższy stopień w skali – ALFA oraz ALFA-CRP (dotyczący zagrożenia w cyberprzestrzeni). Wyższy stopień wprowadzono w woj. małopolskim, gdzie 27 stycznia w Miejscu Pamięci odbywać się będą centralne uroczystości z udziałem najwyższych władz państwowych Polski oraz przywódców i delegacji wielu państw. Jak przekazał zastępca dyrektora RCB, stopnie alarmowe obowiązywać będą od czwartku, 23 stycznia do środy 29 stycznia. Władze Muzeum Auschwitz poinformowały, że swój udział w uroczystościach 75. rocznicy wyzwolenia niemieckiego obozu potwierdziło 51 delegacji państwowych i reprezentujących organizacje międzynarodowe. Najważniejszymi gośćmi uroczystości będą byli więźniowie niemieckiego nazistowskiego obozu zagłady Auschwitz i ocaleni z Holokaustu, których z całego świata przyjedzie ponad 200. Stopnie alarmowe są przede wszystkim sygnałem dla służb i administracji publicznej do zachowania szczególnej czujności. Oprócz najniższych ALFA i BRAVO, istnieją także CHARLIE i DELTA. Wprowadza się je w razie zagrożenia zdarzeniem o charakterze terrorystycznym lub gdy dojdzie do takiego zdarzenia.",,
Błaszczak po spotkaniu z Boltonem: Rozmawialiśmy o kolejnej lokalizacji dla wojsk amerykańskich,"Rozmawialiśmy o kolejnej lokalizacji dla wojska amerykańskich, sześć mamy uzgodnionych, rozmawialiśmy o siódmej lokalizacji – powiedział w piątek szef MON Mariusz Błaszczak po spotkaniu z doradcą prezydenta USA ds. bezpieczeństwa Johnem Boltonem.","W piątek w Warszawie odbyło się spotkanie ministra obrony Mariusza Błaszczaka z doradcą prezydenta USA ds. bezpieczeństwa narodowego Johnem Boltonem. Po spotkaniu Błaszczak poinformował, że rozmowy dotyczyły relacji polsko-amerykańskich. – One są najlepsze w historii. Jest w tym duża zasługa osobista pana ambasadora Boltona. Dziękowałem zresztą panu ambasadorowi za zaangażowanie w proces wzmacniania relacji wojskowych polsko-amerykańskich, za osobiste zaangażowanie, ono było niezwykle istotne, żebyśmy osiągnęli wspólny sukces, tym sukcesem było podpisanie przez prezydentów Polski i Stanów Zjednoczonych wspólnej deklaracji 12 czerwca tego roku – mówił.– Ze względu na nadchodzący huragan pan prezydent Donald Trump przełożył swoją wizytę, w związku z tym kolejna deklaracja, która stanowi wykonanie tych zobowiązań, jakie zostały podjęte 12 czerwca, została przełożona na czas wizyty pana prezydenta Donalda Trumpa. Ale ja chciałem podkreślić, że w zasadzie mamy wynegocjowaną kolejną deklarację, która stanowi akt wykonawczy do deklaracji z 12 czerwca – podkreślał szef MON. Doradca prezydenta USA ds. bezpieczeństwa narodowego John Bolton przeprosił na konferencji prasowej za to, że prezydent USA nie będzie mógł przybyć do Polski na uroczystości w 80. rocznicę wybuchu II wojny światowej. – W jego miejsce przyleci wiceprezydent Pence, trwają w tym momencie prace nad tym, żeby dostosować program i uaktualnić go, na pewno wygłosi bardzo interesujące słowa, warto się wsłuchiwać w przemówienie, które będziemy wkrótce świadkami – powiedział.– W trakcie wizyty prezydenta Dudy w USA i podpisania deklaracji obiecaliśmy sobie, że wkrótce wypełnimy to bardziej konkretną treścią, temu będzie służyła kolejna deklaracja, której w prawdzie teraz nie podpisaliśmy, ze względu na to, że pan prezydent Trump nie przyjedzie, ale działamy tak, jakby ona już została zawarta, jakby już została podpisana, realizujemy ten plan, a w najbliższym czasie ona zostanie sfinalizowana – powiedział doradca amerykańskiego prezydenta. Jak podkreślił Bolton, Polska jest dla USA znakomitym partnerem, który wydaje 2 proc. PKB na obronność, z czego 20 proc. wydaje na modernizację sił zbrojnych. – Polska zadeklarowała chęć kupienia wielu systemów broni, w tym tak nowoczesnego jak chociażby samoloty F-35 i to jest bardzo dobra wiadomość, bo dzięki temu będziemy mogli jeszcze bardziej pogłębić i wzmocnić już teraz silne relacje obronne między USA a Polską – dodał.",,
Ukraińcy chcą rozmów Zełenski-Putin i dialogu z Polską,Większość Ukraińców popiera bezpośrednie rozmowy prezydenta Wołodymyra Zełenskiego z prezydentem Rosji Władimirem Putinem na temat uregulowania konfliktu w Donbasie. Opowiada się również za wznowieniem dialogu na temat historii z Polską.,"Takie wyniki przynosi opublikowany w poniedziałek sondaż, który przeprowadziła Fundacja Demokratyczni Inicjatywy im. Ilka Kuczeriwa i Kijowski Międzynarodowy Instytut Socjologii. Ideę bezpośrednich rozmów Zełenskiego z Putinem o Donbasie popiera 75 proc. respondentów, zaś 15,1 proc. jest temu przeciwna. Pozostali stwierdzili, że jest to im obojętne, bądź nie potrafią określić stanowiska. Pytanie o relacje z Polską dotyczyło wznowienia dialogu na temat „problematycznych kwestii historycznych”. Chce tego 63,1 proc. uczestników sondażu, a 17,3 proc. opowiada się przeciw. W badaniu pytano także o wycofanie wojsk z niektórych odcinków linii frontu w konflikcie w Donbasie. 59,2 proc. poparło te działania, zaś 25,6 proc. je skrytykowało.",,
98 lat temu urodził się Karol Wojtyła. Uroczystości w całym kraju,"18 maja 1920 r. przyszedł na świat Karol Wojtyła. Wiele miast, w tym Kraków i Wadowice, świętuje 98. rocznicę urodzin kanonizowanego polskiego papieża. W w rodzinnym mieście św. Jana Pawła II uroczystości potrwają kilka dni.","Obchody urodzin Karola Wojtyły w Krakowie rozpoczęły się mszą świętą, którą w Centrum Jana Pawła II na „Białych Morzach”odprawił arcybiskup senior archidiecezji krakowskiej, dawny wieloletni sekretarz Karola Wojtyły i Jana Pawła II, Stanisław Dziwisz. Kolejna msza w tym samym sanktuarium, której będzie przewodniczył metropolita abp Marek Jędraszewski, zainauguruje obchody 40-lecia pontyfikatu polskiego papieża. Młodzież z Fundacji Dzieło Nowego Tysiąclecia zbierze się pod bazyliką św. Floriana w Krakowie, gdzie ks. Karol Wojtyła od 1949 r. pracował jako wikary. Młodzi wierni ul. Floriańską, Rynkiem Głównym i ul. Grodzką przejdą pod słynne okno papieskie przy ul. Franciszkańskiej 3.",,
"„Martwiliśmy się, że oni jedzą ośmiorniczki, a powinniśmy się martwić, że chodzi o ośmiornicę”","– Kiedy rządziła Platforma rządziły trzy „d”: demoralizacja, deprawacja i demolka. Bo Sławomir Neumann jest kompletnie  zdemoralizowanym człowiekiem – powiedział w TVP Info publicysta Marek Król. – My się martwiliśmy, że oni jedzą ośmiorniczki, a powinniśmy się martwić, że chodzi o ośmiornicę – powiedział Miłosz Manasterski z Agencji Informacyjnej.","TVP Info opublikowało nagrania, które odsłaniają kulisy brutalnej politycznej gry wewnątrz PO. – Ja się zgadzam ze Sławomirem Neumannem, tylko czemu on tego publicznie nie mówi? Piękny opis działania mafii. Pan Neumann jest kwintesencją cynizmu – powiedział publicysta Marek Król. – My się martwiliśmy, że oni jedzą ośmiorniczki, a powinniśmy się martwić, że chodzi o ośmiornicę – Miłosz Manasterski z Agencji Informacyjnej. Zauważył, że ścieżką kariery w PO, według tego co mówi Sławomir Neumann, jest mieć zarzuty. – Bo wtedy taka osoba jest forowana na wysokie stanowiska, np. prezydentów miast i gwarantuje jej to jeszcze wysokie poparcie społeczne – powiedział i dodał, że jest tak, bo dla wyborców PO jest niewyobrażalne, że w jednej organizacji zgromadziło się aż tyle osób, które mają coś na sumieniu.",,
Frans Timmermans o decyzji TSUE ws. Polski: To orzeczenie sądu i musi być wdrożone,"Decyzja Trybunału Sprawiedliwości UE ws. ustawy o polskim Sądzie Najwyższym musi być wdrożona – oświadczył w poniedziałek wiceprzewodniczący KE Frans Timmermans, popierając interpretację sędzi Małgorzaty Gersdorf o przywróceniu do pracy sędziów tego sądu.","Timmermans zapewniał dziennikarzy po poniedziałkowym posiedzeniu unijnych ministrów ds. europejskich, że chce prowadzić dialog z władzami z Warszawy. – Oczywiście Komisja Europejska pozostaje do dyspozycji polskiego rządu, by kontynuować dialog. Mam nadzieję, że możemy go ponownie uruchomić – powiedział.Z wypowiedzi przedstawicieli polskich władz wynika, że do wdrożenia decyzji TSUE o środkach tymczasowych i zawieszenia stosowania przepisów ustawy o Sądzie Najwyższym potrzebna jest nowelizacja ustawy o SN. Unijni dyplomaci relacjonowali, że na poniedziałkowym posiedzeniu Rady ds. Ogólnych Timmermans mówił ministrom, że martwi go takie podejście polskiego rządu. Między sędziami SN i władzami w Warszawie trwa spór w tej sprawie. Wiceminister sprawiedliwości Michał Wójcik mówił w październiku, że Gersdorf nie jest I prezesem SN, a sędziowie, którzy wrócili do SN, pozostają cały czas w stanie spoczynku. Tymczasem Gersdorf w ubiegłym tygodniu jako I prezes SN poinformowała KE, że po wezwaniu do podjęcia obowiązków służbowych w SN sędziów odesłanych na emeryturę do końca października 22 z nich stawiło się w pracy. Części z nich już przydzielono sprawy do rozpoznania. Timmermans pytany, czy ma pewność, że decyzja o środkach tymczasowych zawieszająca przepisy ustawy o SN jest realizowana, powiedział, że przekazał ministrom, co w tej sprawie oznajmiła Krajowa Rada Sądownictwa i przedstawiciele polskiego rządu. Według relacji dyplomatów wiceszef Komisji zauważył na posiedzeniu, że 22 sędziów wróciło do pracy w SN, ale w ocenie KRS są oni nadal na emeryturze i nie powinni pracować (orzekać). – Jeśli chodzi o podejście Komisji, jest jasne, że orzeczenie sądu to orzeczenie sądu i musi być wdrożone. Decyzja sądu musi i może być wdrożona, tak jak prezes Gersdorf wskazała, że wszyscy sędziowie wrócili do pracy – powiedział dziennikarzom wiceszef KE. Timmermans relacjonował, że przekazał ministrom najnowsze informacje w sprawie Polski. – Niewiele się zmieniło, więc nie było za wiele do dyskusji na tym etapie – podkreślił. Poniedziałkowy punkt dotyczący Polski trwał niespełna kwadrans; poza wiceszefem KE wypowiedział się jedynie polski ambasador przy UE Andrzej Sadoś. Brał on udział w posiedzeniu Rady ds. Ogólnych w zastępstwie ministra ds. europejskich Konrada Szymańskiego, który jest chory. Sadoś podkreślał, że polski rząd przygotowuje odpowiedź na kwestie podnoszone przez Komisję i TSUE. Jego zdaniem to, że dyskusja była krótka, wynika z wystąpienia premiera Mateusza Morawieckiego. W niedzielę szef rządu zapowiedział, że do 19 listopada przedstawione zostaną konkretne kroki, jakie zamierzają poczynić w tej sprawie polskie władze. Tego dnia listopada mija miesiąc od wydania przez TSUE decyzji o środkach tymczasowych, zgodnie z którą Polska ma co miesiąc raportować do KE, jak realizuje to postanowienie. – Przedstawiłem informacje, że polski rząd przygotowuje odpowiedź, i zostanie ona przekazana w terminie Trybunałowi – zaznaczył Sadoś. Trybunał Sprawiedliwości UE w swojej październikowej decyzji zobowiązał Polskę do bezzwłocznego przywrócenia wysłanych na emeryturę sędziów. Zgodnie z postanowieniem TSUE Polska ma też powstrzymać się od wszelkich środków, mających na celu powołanie nowego I prezesa czy osoby pełniącej jego obowiązki. Prezydent Andrzej Duda mówił po tej decyzji, że postanowienie Trybunału w sprawie wieku sędziów SN samo w sobie nie zmienia polskiego prawa, a jedynie zobowiązuje do podjęcia określonych działań. Ocenił, że potrzebna jest nowelizacja ustawy o SN.",,
Miller: Andrzej Duda może mieć sojusznika w Sojuszu Lewicy Demokratycznej,"– Nie głosowałem na prezydenta Dudę, więc w tym sensie on nie jest moim prezydentem, ale jest prezydentem mojego kraju, co jest jeszcze ważniejsze – powiedział Leszek Miller, przewodniczący SLD w programie „Po przecinku” w TVP Info. Dodał, że oczywiście będzie obecny na zaprzysiężeniu Andrzeja Dudy, które odbędzie się 6 sierpnia.","Przewodniczący SLD wyraził nadzieję, że Andrzej Duda będzie potrafił wynieść się ponad własny obóz polityczny i jego prezydentura będzie otwarta także na inne poglądy. Wtedy SLD mogłoby być sojusznikiem Andrzeja Dudy. – Wszyscy będziemy w uwagą słuchali jego wystąpienia, które wygłosi w Sejmie. Jeżeli pan prezydent Duda będzie chciał dostrzegać także inne poglądy (…) i budować państwo świeckie, gdzie konstytucja jest ważniejsza niż prawo kościelne i ewangelia, to będzie miał sojusznika w Sojuszu Lewicy Demokratycznej – wymieniał Miller. Przewodniczący SLD wymienił także inne warunki poparcia przez SLD. Według Millera Duda powinien także chcieć współpracować z Rosją i „odmrozić ten lód, który jest w relacjach Polska-Rosja”. Ponadto, jak mówił szef SLD, Andrzej Duda powinien otworzyć się na opozycję i współpracować z nią „w walce z różnymi patologiami i nierównościami społecznymi”. – Początek prezydentury jest obiecujący. Andrzej Duda wchodzi triumfalnie na urząd prezydenta. Widziałem już takie przypadki. Rozczarowanie przychodziło bardzo szybko. Ale każdemu na początku trzeba dać kredyt zaufania – dodał Miller.",,
"Były kanclerz Niemiec: Podejrzenia, że Rosjanie zagrażają Polsce, to absurd","Były kanclerz Niemiec Gerhard Schroeder w wywiadzie dla najnowszego wydania tygodnika „Die Zeit” uznał za absurdalne podejrzenia, że Rosjanie zagrażają krajom bałtyckim czy Polsce. Jego zdaniem Niemcy popełniły błąd wysyłając wojsko w pobliże granicy z Rosją.","– Absurdalne jest podejrzenie, że Rosjanie mają chrapkę na kraje bałtyckie czy wręcz Polskę – powiedział Schroeder.Zdaniem byłego kanclerza Stany Zjednoczone od czasów George'a W. Busha prowadzą politykę izolacji i okrążania Rosji. – Nie chcą silnej Rosji. Ale czy my - Niemcy i Europejczycy - chcemy słabej Rosji? – pytał w rozmowie z „Die Zeit” polityk SPD.  – Rosjanie są naszym sąsiadem. Potrzebujemy ich rynków i energii. Potrzebujemy ich politycznego wsparcia w sprawach dotyczących Bliskiego i Środkowego Wschodu, irańskiego programu atomowego czy Kaukazu – tłumaczył Schroeder. Niemieckie wojsko na Litwie to błądJego zdaniem wysłanie przez Niemcy batalionu Bundeswehry na Litwę było historycznym błędem. – Berlin powinien był powiedzieć (sojusznikom): możecie to zrobić, ale bez nas – uważa socjaldemokrata.Schroeder powiedział też, że w przeciwieństwie do Donalda Trumpa przywódca Rosji, Władimir Putin wyróżnia się „wysokim stopniem racjonalności”. – Porównując go z prezydentem USA, możemy być zadowoleni, że mamy Putina – ocenił Schroeder, którego łączy z Putinem wieloletnia przyjaźń.Broniąc projektu gazociągu Nord Stream2, Schroeder zaprzeczył, jakoby jego realizacja oznaczała uzależnienie od rosyjskiego gazu. – Rosjanie potrzebują naszych rynków. To oni są uzależnieni od nas. My zaś potrzebujemy ich gazu – wyjaśnił. ",,
"Szef MSWiA: Policja zatrzymała trzy osoby, które wzywały do kolejnych morderstw","Minister spraw wewnętrznych i administracji poinformował we wtorek, że policja zatrzymała trzy osoby, które po ataku na Pawła Adamowicza wzywały do „kolejnych morderstw”. Joachim Brudziński zaapelował o rozsądek i odpowiedzialność za słowa.","„Wczoraj @PolskaPolicja zatrzymała trzy osoby które wzywały do kolejnych morderstw. Jedni to pewno zwykle internetowe trolle, naiwnie liczący na anonimowość. Inni to niezrównoważeni psychicznie. Apeluję do wszystkich »podgrzewających« emocje o rozsądek, rozwagę i odpowiedzialność” – poinformował na Twitterze Joachim Brudziński.We wtorek nadkom. Krzysztof Zaporowski z Komendy Wojewódzkiej Policji we Wrocławiu poinformował w komunikacie opublikowanym na stronie internetowej, że „dolnośląscy policjanci namierzyli i zatrzymali mężczyznę, który nawoływał do popełnienia przestępstw z nienawiści. Zatrzymany wzywał poprzez jeden z portali społecznościowych do zbrodni i zbiorowych samobójstw. Trafił już do policyjnego aresztu” – podał policjant.Zatrzymany to 36-letni mieszkaniec Legnicy. Podczas przeszukania jego mieszkania policja ujawniła nośniki pamięci, których zawartość będzie teraz badana. Z kolei w poniedziałek około południa rzecznik Komendy Wojewódzkiej Policji w Poznaniu poinformował na Twitterze, że „mężczyzna, który na Twitterze groził Prezydentowi Poznania i Wrocławia został dzisiaj zatrzymany przez policjantów z KWP Poznań. Będzie także odpowiadał za nawoływanie do nienawiści. Jest to 41-latek, mieszkaniec podpoznańskiej miejscowości” – napisał.Internauta, nawiązując do ataku na Adamowicza, napisał : „Jeszcze Jaśkowiaka (prezydenta Poznania) i prezydenta Wrocławia... stają się ofiarą swojego lewackiego i bezbożnego podejścia do swoich stanowisk”.Screen tego wpisu opublikował na Twitterze poseł Jacek Protasiewicz, apelując o zatrzymanie jego autora. „Zgadzam się z Panem i dlatego przekazałem pański wpis @PolskaPolicja. Najwyższy czas zatrzymać to szaleństwo nienawiści. Tam, gdzie nie pomaga apel o powstrzymanie głosów nienawiści, powinno bezwzględnie wkraczać surowe prawo i konsekwencje” – napisał Brudziński.W niedzielę wieczorem Paweł Adamowicz został zaatakowany nożem w Gdańsku przez 27-letniego Stefana W., który podczas finału WOŚP wtargnął na scenę. Prezydent Gdańska trafił do Uniwersyteckiego Centrum Klinicznego w Gdańsku, gdzie w poniedziałek po południu zmarł. Paweł Adamowicz miał 53 lata, prezydentem Gdańska był od 20 lat.",,
Kredyt pod przyszły najem. KNF kręci nosem,"Polskie banki chcą rozwinąć hipoteki dla zarabiających na najmie. KNF uważa, że może to być ryzykowne – informuje „Rzeczpospolita”.","Polskie banki pracują nad wprowadzeniem do oferty kredytów mieszkaniowych, w których zdolność kredytowa klienta uwzględniałaby oczekiwane przychody z najmu nabywanych lokali.– Zdolność kredytowa klientów mających dwa, trzy mieszkania jest już mocno ograniczona, więc uwzględnianie dochodów z najmu pozwoliłoby im na zaciągnięcie hipotek na kolejne. To pozwoliłoby na finansowanie i napędzenie rynku mieszkaniowego – ocenia Jacek Furga, prezes Centrum AMRON przy Związku Banków Polskich.Prace są na wstępnym etapie, we wtorek ma się odbyć spotkanie przedstawicieli banków. Zanim hipoteki te trafią na rynek, trzeba przekonać Komisję Nadzoru Finansowego. Ze stanowiska Urzędu KNF wynika jednak, że może to być trudne.Problemem jest to, że System Analiz i Monitorowania Rynku Obrotu Nieruchomościami (AMRON) dopiero od dwóch lat gromadzi niezbędne do oceny zdolności klienta dane rynkowe, takie jak stawki czynszów czy liczba pustostanów. Włączenie takich kredytów do oferty banków w oparciu o informacje z baz danych na obecnym etapie rozpoznania rynku należy uznać za przedwczesne.",,
Kliczko przekona Niemcy do sankcji?,"Lider ukraińskiej opozycji Witalij Kliczko chce przekonać Niemcy do poparcia sankcji przeciwko
władzom w Kijowie. Kliczko pisze o tym w gościnnym artykule opublikowanym w dzienniku „Bild"".
Opozycjonista będzie dziś rozmawiał w Berlinie z kanclerz Angelą Merkel.","Witalij Kliczko przypomina, że ukraińska opozycja od miesięcy domaga się od Zachodu sankcji dlapolityków rządowej administracji. Głównie zakazu wjazdu na teren Unii Europejskich i zamrożenia kontw zachodnich bankach. Kliczko pisze, że mimo ustępstw ze strony prezydenta Wiktora Janukowycza,opozycja wciąż obawia się podstępu. Dlatego chciałby, aby Niemcy podjęły się roli mediatora międzystronami konfliktu. Tymczasem przed radykalizacją nastrojów na Ukrainie ostrzega w wywiadzie dla „Bilda"" AleksanderKwaśniewski. Były prezydent mówi, że aby pomóc w rozwiązaniu konfliktu w Kijowie, Unia Europejskamusi działać w bliższym porozumieniu ze Stanami Zjednoczonymi. O sytuacji na UkrainieKwaśniewski będzie dziś rozmawiał z prezydentem Niemiec Joachimem Gauckiem.",,
PKO BP sponsorem Ekstraklasy. Premier: Ważny krok w kierunku profesjonalizacji polskiej piłki klubowej,"PKO BP został nowym partnerem głównym i oficjalnym bankiem Ekstraklasy. Umowa wiąże bank z Ekstraklasą na trzy lata, ale zdaniem prezesa PKO BP Zbigniewa Jagiełły to okres zbyt krótki i dopiero w trzecim roku spodziewa się on osiągnięcia pewnych profitów przez bank.","– Ta trzyletnia umowa, którą zawarliśmy, to z mojej perspektywy rozumienia procesów jest za krótka. W pierwszym roku będziemy się uczyli. To będzie rok pokory i uczenia się relacji. W drugim roku będziemy robili pierwsze rzeczy. Jedne będą lepsze, drugie gorsze. Trzeci rok, okres kiedy powinniśmy osiągać pierwsze zauważalne profity z naszej perspektywy – powiedział dziennikarzom Jagiełło.Jagiełło powiedział, że piłka nożna to nie jest tylko sport, to nie jest tylko biznes, to coś więcej.– To jest pewnego rodzaju element kultury masowej. PKO BP jest bankiem, który poszukuje relacji z klientem masowym. Jesteśmy bankiem uniwersalnym, od dziecka do seniora. W związku z tym piłka nożna, tak jak widzimy na stadionach, to są dzieci, młodzież, dorośli i seniorzy – stwierdził.Jak dodał, PKO BP stawia sobie cel, „żeby za cztery, osiem lat piłkarzy młodych na tych boiskach Ekstraklasy było coraz więcej”. – W perspektywie 5-10 lat chciałbym, żeby polska Ekstraklasa była wśród 10 najważniejszych lig w Europie – stwierdził Jagiełło. – Jestem szczęśliwy, że mamy narodowych czempionów, polskie firmy, które zdecydowały się wspierać Ekstraklasę istotnymi kwotami, żeby to właśnie z młodych chłopaków wyrastały największe światowe talenty, które w przyszłości będą dawały nam radość ze zwycięstw – powiedział.W ramach podpisanej umowy logotyp PKO BP będzie obecny na koszulkach 16 drużyn, na wszystkich stadionach oraz w transmisjach z meczów. Bank wśród celów wieloletniego projektu sponsorskiego wskazuje przede wszystkim na pomoc w rozwoju ligi i młodych piłkarskich talentów w Polsce.W dniu inauguracji sezonu 2018/19 Ekstraklasa SA ogłosiła, że sponsorem tytularnym rozgrywek będzie nadal Totalizator Sportowy z marką Lotto.",,
"„Kiedy lumpy palą tęczę, trzeba jej bronić”","– Kiedy przestępcy czy lumpy palą tęczę, trzeba jej bronić. Powinna zostać tam gdzie jest, bo nie będą lumpy budowały Warszawy – mówił Stefan Niesiołowski, gość programu „Dziś wieczorem” w TVP Info. Polityk przekonywał też, że popiera premiera Donalda Tuska, którego uważa za  największy „skarb Platformy, i jeśli ktoś wchodzi w konflikt z premierem, to szkodzi Platformie i szkodzi Polsce”.","Stefan Niesiołowski przekonywał, że afera z niewpisaniem przez Sławomira Nowaka zegarka do oświadczenia majątkowego została sztucznie rozdmuchana przez media. –   Rząd wyprowadza Polskę z kryzysu, jesteśmy w czołówce europejskiej i czy nie warto o tym mówić, a nie znęcać się nad ministrem Nowakiem, który niczego nie zrobił. Nowak ma honor w przeciwieństwie do Macierewicza i sam zrezygnuje z immunitetu. I zobaczymy, jak to się skończy dla pana Seremeta, czy będzie wyrok skazujący i co wtedy powie pan Seremet? Prokuratura może i funkcjonuje niezależnie od polityków, ale nie niezależnie od mediów  – mówił Niesiołowski.   Polityk przekonywał, że nie widzi potrzeby rekonstrukcji rządu. Oberwało się ekspertom wypowiadającym się o sytuacji w PO.  – Czy ja mam przytaczać pana Kika, pana Jabłońskiego, tych pseudosocjologów, którzy nieustannie wieszczą koniec Platformy? Wypowiedzi takich osób, jak Smolar czy Żakowski, od których można było oczekiwać umiaru w tej nieprzytomnej krytyce Platformy? Ta opinia jest taka, że jak się ich słucha, to ma się wrażenie, że marzeniem tych ludzi jest, żeby jak najszybciej zobaczyć Kaczyńskiego i Macierewicza w roli zbawców ojczyzny. Do tego prowadzą, ja tego nie rozumiem – grzmiał Niesiołowski.  Jego zdaniem PO ma się dobrze, tak samo jak stojący na czele partii premier Donald Tusk. Przyznał, że bardzo mu się podobają jako kandydatki na ministrów Joanna Kluzik-Rostkowska i Lena Kolarska-Bobińska. Dodał, że szkoda mu Krystyny Szumilas, która „padła ofiarą nagonki”.  Niesiołowski sugerował, że według dochodzących do niego sygnałów Grzegorz Schetyna raczej nie zostanie szefem zarządu Platformy.  – Ma bezpieczne  miejsce w Platformie i  nie ma zagrożenia dla pozycji Grzegorza Schetyny w Platformie. Uważam jednak premiera Donalda Tuska za skarb Platformy i jeśli ktoś wchodzi w konflikt z premierem, to szkodzi Platformie i szkodzi Polsce. To jest najlepszy premier po 1989 r. I stąd ta wściekła, histeryczna i nienawistna kampania wrogów takich jak katoprawica, PiS, Rydzyk. Nie ma innej partii, która zapewni modernizację Polski i obroni przed tymi, którzy ryczeli 11 listopada – mówił.",,
Boris Johnson wygwizdany w Szkocji. Poszło o brexit,"Premier Wielkiej Brytanii Boris Johnson został wygwizdany w Edynburgu przed spotkaniem z pierwszą minister Szkocji i szefową Szkockiej Partii Narodowej Nicolą Sturgeon. Szkotom nie podoba się, że szef brytyjskiego rządu zmierza do brexitu bez umowy z UE.","Wizyta Johnsona w Szkocji miała być wyrazem troski gabinetu o jedność państwa. Zbiegła się w czasie z ogłoszeniem nowego, wycenianego na 300 mln funtów pakietu inwestycji, mających na celu pobudzenie rozwoju gospodarczego w Szkocji, Walii i Irlandii Północnej. Podczas wizyty w bazie marynarki wojennej w Faslane premier przekonywał, że jego zamiarem jest wypracowanie nowego porozumienia z Unią Europejską, ale zastrzegł, że rządowa strategia zakłada także „przygotowanie się na brak umowy” dotyczącej brexitu. W Edynburgu Johnson rozmawiał z szefową autonomicznego rządu Szkocji. Po spotkaniu Sturgeon stwierdziła, że brytyjski premier publicznie mówi, iż chciałby wypracować porozumienie z Unią, a w rzeczywistości „podąża drogą prowadzącą do brexitu bez umowy, bo taka jest logika jego bezkompromisowego stanowiska w tej sprawie”. Wcześniej, w chwili przyjazdu do siedziby pierwszej minister w Bute House, Johnson został wygwizdany przez zgromadzonych tam demonstrantów, a po zakończeniu rozmów zdecydował się na opuszczenie budynku tylnym wyjściem. Dodatkowym źródłem sporów między nową administracją w Londynie a rządem w Edynburgu jest kwestia drugiego referendum niepodległościowego dla Szkocji. Sturgeon argumentuje od miesięcy, że skoro po wyjściu Wielkiej Brytanii z UE sytuacja radykalnie się zmieni, Szkoci powinni dostać prawo do ponownego głosowania w sprawie niepodległości, aby mogli „obrać swój kurs i wybrać swoją przyszłość”. Johnson jednak odrzucił w piątek takie argumenty, mówiąc, że głosowanie z 2014 roku rozwiązało tę kwestię na najbliższe pokolenie i nie ma powodu, aby je powtórzyć. Na marginesie pobytu w Szkocji, nowy premier spotkał się także z liderką szkockiej Partii Konserwatywnej Ruth Davidson, która również wyraziła obawy dotyczące brexitu bez umowy z Unią. Po spotkaniu powiedziała jednak, że rozmowa z nowym szefem rządu była „niebywale konstruktywna”. Downing Street zapowiedziało tymczasem, że Johnson nie planuje wznowienia rozmów dwustronnych w sprawie brexitu, o ile Bruksela nie ustąpi w kwestii kontrowersyjnego mechanizmu awaryjnego dotyczącego Irlandii Północnej, tzw. backstopu. Takie zaostrzenie stanowiska Londynu nasiliło obawy biznesu oraz opozycji o to, że premier może świadomie dążyć do nieuporządkowanego wyjścia ze Wspólnoty. Niepewność towarzysząca wyjściu Wielkiej Brytanii z UE, które obecnie planowane jest na 31 października, miała także przełożenie na rynki finansowe. Funt spadł w poniedziałek do najniższego poziomu od dwóch lat – poniżej 1,1 euro i około 1,22 dolara.",,
Wiceszefowa KE „siedziała w więzieniu pod zarzutami korupcyjnymi”,"Nie zdarza się, żeby unijni komisarze zabierali głos w sprawie, która nie ma jeszcze finalnego efektu – powiedział europoseł PiS Ryszard Czarnecki, komentując list wiceszefowej KE Viery Jourovej, w którym zaapelowała o zatrzymanie prac nad ustawą o apolityczności sędziów. Czarnecki dodał, że Jourova jako wiceminister rządu Republiki Czeskiej została aresztowana pod zarzutami korupcyjnymi i przez miesiąc była w więzieniu.","Rzecznik KE Christian Wigand poinformował w piątek, że Komisja Europejska zwróciła się w liście do: prezydenta, premiera, marszałków Sejmu i Senatu o wstrzymanie prac nad projektem ustawy dotyczącym sądów do czasu przeprowadzenia konsultacji.   W liście wiceszefowa KE Viera Jourova zachęciła mocno polskie władze do skonsultowania z Komisją Wenecką Rady Europy tego projektu i zachęciła wszystkie organy państwa do wstrzymania procedowania nad projektem do czasu przeprowadzenia wszystkich niezbędnych konsultacji. Sejm uchwalił nowelizację w piątek po południu.  Europoseł PiS Ryszard Czarnecki w rozmowie z portalem wPolityce.pl powiedział, że komisarz Jourova „powinna zmienić urzędników, którzy piszą jej przemówienia. Proces legislacyjny w Polsce jeszcze się nie zakończył”.  Polityk dodał, że Jourova była w poprzedniej kadencji Komisji Europejskiej komisarzem ds. sprawiedliwości, spraw konsumenckich i równości płci. – Pamiętam, jak była przesłuchiwana przez Parlament Europejski jeszcze w lipcu 2014 r. Miała wówczas dużo szczęścia, że przeszła w głosowaniu, bo koordynatorzy grup politycznych podkreślali, że nie wypadła najlepiej. Jest osobą, która na własnej skórze odczuła co to znaczy wymiar niesprawiedliwości – tłumaczy.  Jak tłumaczy, chodzi o to, że polityk została jako wiceminister rządu Republiki Czeskiej „aresztowana pod zarzutami korupcyjnymi”. – Przez miesiąc siedziała przez w więzieniu. Została zwolniona, przeproszona i wypłacono jej odszkodowanie. Poprzez pryzmat własnego życiorysu, powinna rozumieć, że wymiar niesprawiedliwości należy zastąpić wymiarem sprawiedliwości. Pani Věra Jourová powinna mieć więcej empatii do Polski niż pan Frans Timmermans – stwierdził Czarnecki.",,
Biejat: krzyż powinien zostać zdjęty z sejmowej sali posiedzeń,"W Sejmie są osoby różnych wyznań, także niewierzące. Sejm jest przestrzenią publiczną, miejscem stanowienia prawa dla wszystkich obywateli. Krzyża w takim miejscu być nie powinno – oceniła szefowa Komisji Polityki Społecznej i Rodziny Magdalena Biejat (Lewica).","Posłanka była pytana przez Gazeta.pl, czy „kłuje ją w oczy krzyż w Sejmie”. – Nie uważam, że to jest dobre miejsce na krzyż. W Sejmie mamy osoby różnych wyznań; mamy osoby, które są niewierzące. Sejm jest przestrzenią publiczną, miejscem stanowienia prawa dla wszystkich obywateli. Uważam, że krzyża w takim miejscu być nie powinno – powiedziała. Odnosząc się do pytania, czy skoro jest, to powinien zostać, czy być zdjęty, Biejat odparła, że powinno się go zdjąć. – Żyjemy w państwie prawa, mamy zapisany rozdział Kościoła od państwa w konstytucji i powinniśmy tego przestrzegać. To są dobre standardy demokratyczne – stwierdziła. Dodała jednocześnie, że na razie Lewica nie planuje projektu w sprawie symboli religijnych w miejscach publicznych.",,
Kidawa-Błońska mówi o zgodzie i współpracy. A w mediach obraża prezesa TVP,"Stworzymy media publiczne, w których będą pracować ludzie spełniający standardy dziennikarskie i mający kwalifikacje – powiedziała „Dziennikowi Gazeta Prawna” kandydatka Koalicji Obywatelskiej na premiera Małgorzata Kidawa-Błońska. Jej zdaniem TVP nie jest wiarygodna, a prezesa Jacka Kurskiego porównała z Jerzym Urbanem.","„Współpraca, a nie kłótnie” to hasło kandydatki Koalicji Obywatelskiej na premiera Małgorzaty Kidawy-Błońskiej. W spocie i na bilbordach polityk jest uśmiechnięta i odnosi się życzliwie do spotykanych na drodze  wyborców. Hasło kandydatki KO kłóci się jednak z jej niektórymi medialnymi wypowiedziami. W rozmowie z „Dziennikiem Gazetą Prawną” Kidawa-Błońska stwierdziła, że dziennikarze TVP są „wiarygodni w robieniu propagandy”. Jej zdaniem po dojściu KO do władzy pracownicy telewizji publicznej nie będą zainteresowani pracą w mediach, w których trzeba będzie zachować obiektywizm. – Teraz nie ma informacji. Są komentarze okraszone dużą porcją kłamstw i pomówień. A propaganda to przestępstwo, za które trzeba ponieść odpowiedzialność  – powiedziała polityk. Porównała  również prezesa TVP Jacka Kurskiego do Jerzego Urbana – byłego rzecznika rządu PRL, redaktora naczelnego lewicowego tygodnika „Nie”. – Jak oglądam archiwalne wypowiedzi Urbana, to on przy Jacku Kurskim wypada jak amator – powiedziała Kidawa-Błońska. Jej wypowiedź skomentowała na Twitterze zasiadająca w zarządzie TVP Marzena Paczuska. „Wiele w kampanii można zrozumieć, ale Urban ma krew reżimu na rękach. Pani się zagalopowała...” – napisała.",,
Emisja dwutlenku węgla wzrosła w ostatnich latach o 10 mld ton,"O 10 mld ton wzrosła emisja dwutlenku węgla przez ostatnie 22 lata – informują naukowcy. Ostrzegają, że jeśli najwięksi emitenci CO2, na przykład Chiny, nie podejmą konkretnych działań na rzecz ochrony środowiska, nie będzie można już powstrzymać globalnego ocieplenia.","W 1995 r. globalna emisja dwutlenku węgla wynosiła 25 mld ton, natomiast w 2017 r. już 35 mld ton. Jak mówi profesor Tomasz Żylicz z Uniwersytetu Kardynała Stefana Wyszyńskiego w Warszawie, do tego wzrostu przyczyniły się kraje, które nie zredukowały emisji gazów cieplarnianych w ostatnich latach. – Chodzi o kraje, które nie zostały objęte Protokołem z Kioto, na przykład Chiny, Stany Zjednoczone, Brazylia, Indie i Indonezja – wymienia prof. Tomasz Żylicz.  Te państwa nie ograniczyły emisji w latach 2008-12 o 5 proc. w stosunku do poziomu z 1990 r.  – Chiny są od 2007 r. największym światowym emitentem i w tej chwili paroletnia emisja chińska jest porównywalna z całą emisją angielską z XIX wieku, zatem to, co obecnie robi Europa, nijak się ma do ochrony klimatu – zauważa prof. Żylicz.",,
Poranny przegląd prasy w TVP Info,"Donald Trump przyjedzie z wizytą do Polski; pijani kierowcy – reaktywacja; za trzy lata zrezygnujemy z rosyjskiego gazu – to tylko niektóre z informacji, które w poniedziałek z samego rana redaktor Antoni Trzmiel przedstawił w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
Nie tylko petardy. W Święta szczególnie niebezpieczne dla dzieci są baterie,"W okresie świątecznym i noworocznym szczególnie często dochodzi do połknięcia przez małe dzieci guzikowych baterii, co może stanowić zagrożenie dla życia – ostrzegają brytyjscy lekarze.","Świecące, grające i piszczące zabawki, reagujące na dźwięk breloczki do kluczy, grające kartki świąteczne, maskotki, ozdoby i dekoracje – wyjątkowo wiele zasilanych małymi bateryjkami litowymi przedmiotów pojawia się w okresie świątecznym i noworocznym w otoczeniu dzieci. Podobne kształtem i wielkością do guzików lub monet, błyszczące baterie przyciągają uwagę małych dzieci, które często wkładają je do ust i połykają. Połknięta bateryjka jest znacznie niebezpieczniejsza od monety – nie tylko może utknąć w przewodzie pokarmowym czy wpaść do tchawicy (co grozi uduszeniem), ale pod wpływem śliny czy soków żołądkowych dochodzi do przepływu prądu o natężeniu zdolnym zniszczyć tkanki. Ponadto z wnętrza baterii może wydostać się silnie żrący elektrolit, pod którego wpływem tkanki po prostu się rozpływają. Nawet zużyte baterie stanowią istotne zagrożenie. Jak powiedział BBC prof. Stephen Powis, dyrektor medyczny brytyjskiej krajowej służby zdrowia NHS, niemowlętom baterie przypominają cukierki. Co roku w Wielkiej Brytanii z powodu połknięcia baterii umiera przeciętnie dwoje dzieci. Według The Royal Society for the Prevention of Accidents opiekunowie dzieci powinni się upewnić, że zabawki, małe urządzenia elektroniczne i inne produkty wykorzystujące baterie guzikowe mają zamykane komory na baterie. Zwłaszcza muzyczne kartki z życzeniami, bezpłomieniowe świece i piloty mogą mieć niezabezpieczone przegródki na baterie. Zapasowe baterie trzeba przechowywać poza zasięgiem dzieci, a zużyte baterie odpowiednio usuwać.",,
"Trump: Mam nadzieję, że Polska dołączy do programu bezwizowego bardzo szybko","Mamy nadzieję, że Polska dołączy do programu bezwizowego bardzo szybko, być może nastąpi to w ciągu najbliższych 90 dni – ocenił prezydent USA Donald Trump po spotkaniu z polskim prezydentem Andrzejem Dudą.","Amerykański prezydent był pytany na konferencji prasowej, kiedy Polska dołączy do programu bezwizowego.– Mamy nadzieję, że bardzo szybko. Wiemy, że sytuacja jest dosyć złożona. Niewiele krajów należy do tej elitarnej grupy, chcemy, aby Polska do tej elitarnej grupy należała. Być może nastąpi to w ciągu najbliższych 90 dni – oświadczył Trump. Zaznaczył jednak, że pewna praca musi jeszcze zostać wykonana.Dopytywany, czy podczas swojej wrześniowej wizyty w Polsce będzie mógł ogłosić tę decyzję, prezydent USA stwierdził, że to „świetny pomysł”.Prezydent Andrzej Duda powiedział, że jest optymistą. – Myślę, że jest to pierwsza amerykańska administracja, która podeszła do tego problemu w sposób poważny i kompleksowy – ocenił. Wyraził przy tym nadzieję, że sprawa zostanie załatwiona do końca pierwszej kadencji Trumpa, czyli w praktyce do końca przyszłego roku.",,
Trzej imigranci z Afryki zatrzymani na granicy z Ukrainą,"Trzech Afrykańczyków, którzy pieszo przekroczyli granicę z Ukrainy do Polski, zatrzymali funkcjonariusze Bieszczadzkiego Oddziału Straży Granicznej. Celem mężczyzn była Holandia – podała rzeczniczka BiOSG mjr Elżbieta Pikor.","Imigranci to obywatele Senagalu, Gambii i Mali w wieku od 20 do 25 lat. Zostali zatrzymani w środę przez pograniczników z placówek: Wojtkowa, Hermanowice i Huwniki. – Afrykańczycy poznali się w Kijowie na Ukrainie, gdzie jeden z nich studiował. Tam wspólnie zaplanowali nielegalne przekroczenie granicy. Z Ukrainy do Polski przeszli pieszo. Zostali zatrzymani w okolicy Przemyśla. Celem ich podróży miała być Holandia – poinformowała Pikor. Dodała, że mężczyźni nie mieli przy sobie żadnych dokumentów, dlatego nie mogli przekroczyć granicy legalnie, mieli natomiast przy sobie przedmioty pomocne przy nielegalnym przekroczeniu granicy, takie jak GPS, mapy, pieniądze, odzież i obuwie na zmianę oraz żywność. Trwają czynności zmierzające do przekazania ich służbom granicznym Ukrainy. Mjr Pikor podała statystyki, według których od stycznia do listopada tego roku na odcinku podkarpackiej granicy państwowej odnotowano łącznie 43 przypadki nielegalnego przekroczenia granicy dokonanych przez 105 cudzoziemców. Było to: 14 obywateli Bangladeszu, 11 Rosji, po 10 Indii i Turcji, po 8 obywateli Ukrainy i Pakistanu, 7 Armenii, a także z Iraku, Syrii, Maroka, Mongolii, Tadżykistanu, Afganistanu, Wietnamu, Mołdawii i Palestyny.",,
Adam Struzik udostępnił skandaliczną grafikę porównującą prezesa PiS do Hitlera,"Marszałek województwa mazowieckiego, wiceprezes PSL Adam Struzik, udostępnił na Twitterze grafikę porównującą Jarosława Kaczyńskiego do Adolfa Hitlera. Na animowanym obrazku widać prezesa PiS z dorobionym charakterystycznym wąsem. „Nie da się spać” – napisał polityk. W rozmowie z portalem tvp.info poseł PSL Eugeniusz Kłopotek stwierdził, że nie widział tej grafiki. Zaznaczył jednak, że „jeśli jest to prawda, to jest to niesmaczne”. Dodał, że taka sytuacja nie powinna mieć miejsca.
Wpis został usunięty po kilkunastu godzinach.",,,
"Trela: Byliśmy zgodni, że połączenie SLD i Wiosny  powinno rozpocząć się już w sobotę","Zarząd SLD był zgodny, że integracja lewicy poprzez połączenie SLD i Wiosny powinna rozpocząć się w sobotę 14 grudnia – powiedział wiceszef Sojuszu Tomasz Trela. – Mamy ustalenie z Wiosną, że na szczeblu krajowym i wojewódzkim będą współprzewodniczący, jedna osoba z Sojuszu i jedna z Wiosny – zdradził polityk.","W sobotę zbiorą się władze statutowe SLD i Wiosny. Zapadną wówczas decyzje, które mają umożliwić konsolidację obu partii w jeden nowy projekt polityczny. W Warszawie obradował w tej sprawie zarząd Sojuszu Lewicy Demokratycznej. Trela powiedział, że zarząd SLD wnikliwie przeanalizował propozycje statutowe przed sobotnią konwencją. – Była dyskusja, ale wszyscy byliśmy zgodni, że integracja lewicy poprzez połączenie SLD i Wiosny powinna rozpocząć się 14 grudnia. Są drobne korekty, jeżeli chodzi o statut, ale zespoły Wiosny i SLD mają jeszcze o tym rozmawiać. Natomiast liczę na to, że 14 grudnia delegatki i delegaci SLD podejmą decyzję o zmianie statutu partii. Później mamy wspólne spotkanie z przedstawicielami Wiosny – powiedział.– Jeszcze przed sobotą, albo w ścisłym kierownictwie SLD, czyli przewodniczący, sekretarz i wiceprzewodniczący, będziemy o tym rozmawiać, albo dopiero ta nazwa będzie zaprezentowana podczas konwencji w sobotę – powiedział wiceszef Sojuszu.",,
Niemcy: Walki uliczne pomiędzy imigrantami. Kilkanaście osób zostało rannych,"W Chociebużu, we wschodnich Niemczech, doszło do starć ulicznych pomiędzy grupami imigrantów z Czeczenii i Afganistanu. Do szpitala trafiło kilkunastu rannych mężczyzn. Policja zatrzymała 26 najbardziej agresywnych.","Do bijatyki doszło wczoraj późnym wieczorem przed obozem dla uchodźców. Jak poinformowała dziś lokalna policja – w awanturze przed domem pobytu dla migrantów brały udział dwie kilkudziesięcioosobowe, uzbrojone w noże i inne niebezpieczne narzędzia grupy młodych mężczyzn z Afganistanu i Czeczenii. Interweniowała policja. Kilkunastu mężczyzn z ranami kłutymi klatki piersiowej i głowy przewieziono do miejscowego szpitala. W szpitalu doszło do ponownej walki między imigrantami. Według lokalnych mediów w mieście panuje napięta atmosfera. Władze Chociebuża rozważają możliwość przyznania zwaśnionym emigrantom osobnych miejsc pobytu. W Chociebużu, który liczy około 100 tysięcy mieszkańców, przebywa prawie 4 tysiące zarejestrowanych uchodźców. Mieszkańcy od miesięcy protestują przeciw coraz bardziej agresywnym zachowaniom imigrantów.",,
Kobieca piłka coraz bardziej popularna. Mecz w Wielkiej Brytanii obejrzy prawie 100 tys. osób,"Na stadionie Wembley ma zasiąść podczas towarzyskiego meczu piłki nożnej kobiet Anglia – Niemcy 90 tys. fanów. Bilety zostały wyprzedane – poinformowała angielska federacja futbolu. Oznacza to, że najpewniej zostanie pobity rekord frekwencji w Wielkiej Brytanii.","Spotkanie odbędzie się na Wembley 9 listopada.Do tej pory rekord pod względem publiczności na meczu kobiet w Wielkiej Brytanii należał do finału olimpijskiego z 2012 r., rozegranego także na Wembley, który obejrzało 80 203. Mecz zakończył się zwycięstwem USA nad Japonią 2:1.– Moje przesłanie do wszystkich, którzy kupili bilety, jest jasne: przyjdźcie na mecz, by stać się częścią historii. To właśnie wasza obecność jest tym, co sprawi, że mecz będzie jeszcze bardziej wyjątkowy. Będę czekała na każdego, kto kupił bilet, aby pomógł w pobiciu rekordu wszech czasów na angielskiej ziemi – powiedziała Sue Campbell z angielskiej federacji dyrektor ds. piłki nożnej kobiet.",,
Żona dyplomaty oskarżona o śmierć nastolatka. Wielka Brytania chce jej ekstradycji z USA,"Wielka Brytania wysłała do USA formalny wniosek o ekstradycję żony amerykańskiego dyplomaty, oskarżonej o to, że niebezpieczną jazdą samochodem spowodowała śmiertelny wypadek drogowy, w którym zginął nastoletni motocyklista.","– Po podjęciu przez Prokuraturę Koronną decyzji o postawieniu zarzutów, ministerstwo spraw wewnętrznych wysłało do Stanów Zjednoczonych wniosek o ekstradycję Anne Sacoolas pod zarzutem spowodowania śmierci wskutek niebezpiecznej jazdy. Teraz decyzja należy do władz Stanów Zjednoczonych –  poinformował w piątek wieczorem rzecznik ministerstwa.  Wypadek miał miejsce pod koniec sierpnia zeszłego roku w pobliżu używanej przez Amerykanów bazy lotniczej RAF Croughton, w hrabstwie Northamptonshire. Jadący motocyklem 19-letni Harry Dunn zginął po zderzeniu z prowadzonym przez Anne Sacoolas SUV-em.   42-letnia kobieta jechała po niewłaściwej stronie drogi, a krótko po wypadku opuściła Wielką Brytanię zasłaniając się immunitetem dyplomatycznym. O cofnięcie przez USA immunitetu i dobrowolny powrót kobiety do Wielkiej Brytanii apelowali brytyjski premier Boris Johnson i minister spraw zagranicznych Dominic Raab. W drugiej połowie grudnia brytyjska Prokuratura Koronna (CPS) formalnie oskarżyła Sacoolas o to, iż w rezultacie niebezpiecznej jazdy samochodem spowodowała śmiertelny wypadek - za co grozi do 14 lat więzienia. Poinformowała też o wszczęciu postępowania przed sądem.   Sacoolas nie zamierza stawać przed sądem. – Anne nie wróci dobrowolnie do Wielkiej Brytanii by stanąć w obliczu grożącej jej kary więzienia za to, co było strasznym, ale niezamierzonym wypadkiem – mówiła jej prawniczka Amy Jeffress po postawieniu zarzutów przez CPS. Z kolei amerykański Departament Stanu wyraził „rozczarowanie” działaniem brytyjskiej prokuratury.   Zgodnie z konwencją wiedeńską z 1961 r. o stosunkach dyplomatycznych, dyplomaci i ich rodziny nie mogą być pociągani do odpowiedzialności za swoje czyny przez państwo przyjmujące, o ile nie są jego obywatelami. Jednak państwo wysyłające może zdecydować o wyłączeniu ich z objęcia immunitetem, co pozwala na postawienie zarzutów.",,
"Beata Szydło: Wierzę, że dojdzie do porozumienia z nauczycielami","– Wierzę, że dojdzie do porozumienia rządu z nauczycielami. Jako dorośli powinniśmy wykazać odpowiedzialność za uczniów; nie warto „grać” ich przyszłością – powiedziała w niedzielę wicepremier Beata Szydło. W jej ocenie obecny system edukacji w Polsce „wyczerpał swoje możliwości” i wymaga zmiany.","W niedzielę o godz. 19 w Centrum Partnerstwa Społecznego „Dialog” w Warszawie będą kontynuowane rozmowy strony rządowej z nauczycielskimi związkami zawodowymi dot. sytuacji w oświacie. Jeśli strony nie osiągną porozumienia, w poniedziałek może rozpocząć się strajk nauczycieli w szkołach w całej Polsce. – Wierzę w to, że do porozumienia dojdzie. Chodzi o uczniów, o to, żeby mogli w spokoju napisać egzaminy, żeby nie była podgrzewana atmosfera – powiedziała dziennikarzom Szydło w Krakowie. Jak dodała, „dorośli powinni wykazać odpowiedzialność za uczniów”. – Naprawdę nie warto »grać« młodzieżą, ich przyszłością, ich losem – zaznaczyła. Według wicepremier, obecny system edukacji w Polsce „wyczerpał swoje możliwości” i wymaga zmiany. – Jeżeli tylko i wyłącznie mielibyśmy dokładać dodatkowe miliardy złotych do wynagrodzeń nauczycieli to nauczyciele i tak tych wzrostów nie odczują w taki sposób, jak pewnie by chcieli – oceniła. „Niepotrzebnymi” nazwała też wypowiedzi szefa ZNP Sławomira Broniarza, które – jej zdaniem – „przesądzały możliwość porozumienia”.   – Ja uważam, że to porozumienie jest możliwe do podpisania – dodała.  Rządowe propozycje dla nauczycieli to w sumie prawie 15 proc. podwyżki w 2019 r. (9,6 proc. podwyżki we wrześniu plus wypłacona już 5-procentowa podwyżka od stycznia), skrócenie stażu, ustalenie kwoty dodatku za wychowawstwo na poziomie nie mniejszym niż 300 zł, zmiana w systemie oceniania nauczycieli i zmniejszenie biurokracji.  Rząd przedstawił także nowy kontrakt społeczny dla grupy zawodowej nauczycieli, obejmujący podwyżki i zmianę warunków pracy. Nauczyciel dyplomowany po wprowadzeniu zmian otrzymałby w kolejnych latach, w wariancie pensum 22 h w 2020 – 6128 zł, 2021 – 6653 zł, 2022 – 7179 zł, 2023 – 7704 zł. W przypadku ustalenia pensum na poziomie 24 h (poziom średniej OECD) nauczyciel dyplomowany mógłby liczyć średnio na następujący wzrost wynagrodzenia 2020 – 6335 zł, 2021 – 7434 zł, 2022 – 7800 zł, 2023 – 8100 zł. Zwiększenie pensum byłoby kroczące i obejmowało cykliczne jego podnoszenie co roku, wraz z przyznaną podwyżką, aż do osiągnięcia pułapu 22 (lub 24) godzin przy tablicy w 2023 roku. Założenia obejmują także prognozę naturalnych odejść nauczycieli z zawodu (m.in. w związku z emeryturą). Średnia odejść z lat 2010-2018 wynosi w granicach 25-30 tys. rocznie, a 80 proc. odchodzących nauczycieli nie jest zastępowana. Rząd ocenia, że szacunki sugerują, że pozwala to na wprowadzenie zmian bez jakiejkolwiek dodatkowej redukcji kadry. FZZ i ZNP w trakcie negocjacji zmodyfikowały oczekiwania (początkowo upominały się o tysiąc zł podwyżki) i obecnie postulują 30 proc. podwyżki rozłożonej na dwie tury – 15 proc. od 1 stycznia i 15 proc. od 1 września br. Krajowa Sekcja Oświaty i Wychowania NSZZ „Solidarność” negocjowała: podwyżkę wynagrodzeń w wysokości 15 proc. od stycznia 2019 r.; zmianę systemu wynagradzania (według którego pensje nauczycieli byłyby bezpośrednio powiązane z przeciętnym wynagrodzeniem w gospodarce narodowej; nowy system powinien obowiązywać już od przyszłego roku), a także wycofanie się z niekorzystnych przepisów dotyczących awansu zawodowego i oceny pracy nauczycieli. ZNP i FZZ od stycznia prowadzą procedury sporu zbiorowego, przeprowadziły referenda strajkowe. Jeżeli nie dojdzie do porozumienia z rządem, to 8 kwietnia rozpocznie się bezterminowy strajk. Termin zapowiedzianego protestu zbiega się z zaplanowanymi na kwiecień egzaminami zewnętrznymi: 10, 11 i 12 kwietnia ma odbyć się egzamin gimnazjalny, 15, 16 i 17 kwietnia – egzamin ósmoklasisty, a 6 maja powinny rozpocząć się matury.",,
Sędzia porównał prezesa PiS do Hitlera. Zajmie się nim Sąd Najwyższy,"Sędzia, który we wpisie na Twitterze porównał prezesa Prawa i Sprawiedliwości Jarosława Kaczyńskiego do Adolfa Hitlera, będzie odpowiadał za swój czyn przed Sądem Najwyższym – informuje dzisiejsza „Gazeta Polska Codziennie”.","Sprawa swój początek miała we wrześniu 2016 r., kiedy poseł PiS Marek Suski powiedział, że Jarosław Kaczyński nie ożenił się, „bo nie chciał unieszczęśliwiać jakiejś kobiety, którą by pozostawiał, służąc Polsce”. W reakcji na te słowa sędzia Cezary Skwara na Twitterze zamieścił wpis: „Niczym Führer. Też wszystko poświęcił dla narodu. Ein Volk, ein Reich, ein Fuehrer. To nawet nie jest już zabawne”. Wybuchł skandal. Wpis został bardzo szybko usunięty, a sędzia Skwara oświadczył, że był to „wyłącznie komentarz do wypowiedzi polityka, a nie ocena pana Kaczyńskiego”. Z wnioskiem do sądu dyscyplinarnego wobec Skwary wystąpił zastępca Rzecznika Dyscyplinarnego w Sądzie Apelacyjnym w Warszawie. Uzasadniał, że zachowanie Skwary naruszało powagę stanowiska sędziowskiego. Sąd Apelacyjny umorzył postępowanie dyscyplinarne wobec sędziego. Wszystko wskazuje jednak na to, że na tym sprawa się nie zakończy. Według ustaleń „Gazety Polskiej Codziennie”, odwołanie od tej decyzji złożył minister sprawiedliwości Zbigniew Ziobro. Oznacza to, że sprawą sędziego zajmie się teraz Sąd Najwyższy.",,
W Nowym Jorku otwarto muzeum lodów,"Pastelowe wnętrza, wielka zjeżdżalnia, basen wypełniony kolorową posypką i lody – w Nowym Jorku otwarto muzeum, które wygląda jak sceneria bajki. Może nie wyniesiemy z niego bogatej wiedzy na temat ulubionego deseru, ale z pewnością będziemy bogatsi o galerię zdjęć, którą z dużym powodzeniem możemy udostępnić w mediach społecznościowych.","To miejsce jest bowiem wymarzoną scenerią do robienia zdjęć na Instagrama. Muzeum lodów nie jest zwykłą placówką. W niczym nie przypomina typowej przestrzeni z eksponatami w gablotach. To raczej wielka sala zabaw, z różnymi interaktywnymi instalacjami. „Tworzymy instalacje, które łączą ludzi i dają radość. Dla nas lody to coś więcej niż słodka uczta. To uniwersalny symbol szczęścia. Tu każdy dzień zaczyna się od kąpieli w basenie z posypką” – czytamy na stronie muzeum. Ale muzeum to słowo bardzo mylące; bardziej odpowiednią nazwą jest plac zabaw dla dorosłych. Albo skąpana w różu, wacie cukrowej i najsłodszych polewach kraina Willy'ego Wonka dla millenialsów. Podkreśla to sama założycielka tej placówki. – Patrząc na to przedsięwzięcie z perspektywy czasu, nie nazwałabym tego muzeum lodów, bo to nie jest muzeum. Często spotykam odwiedzających, którzy oczekują lekcji historii, ale nie na tym nam zależy – mówi Maryellis Bunn.",,
"Politycy o wycieczce Petru. „Zamiast protestować, poleciał na wycieczkę za granicę”","Politycy nie pozostawiają suchej nitki na Ryszardzie Petru. Jego sylwestrowy lot na portugalską Maderę, w trakcie protestu opozycji w Sejmie, wywołał wiele emocji i komentarzy. Zdaniem szefa MSWiA Mariusza Błaszczaka „wczorajsza kompromitacja Ryszarda Petru pokazuje, że kolejna granica śmieszności została przekroczona”.
Z kolei były premier Leszek Miller jest zdania, że ta „sytuacja będzie towarzyszyć Ryszardowi Petru jeszcze bardzo długo”.","Minister pracy i polityki społecznej Elżbieta Rafalska, zapytana, co może teraz zrobić Ryszard Petru, żeby nie dopuścić do rozpoczęcia XXXIV posiedzenia Sejmu, odpowiedziała żartobliwie, że najpierw „musi wrócić do Polski, żeby cokolwiek zrobić”.– Nie znajduję najmniejszych powodów, żeby dalej usprawiedliwiać ten kabaretowy protest – dodała.",,
"Papież: Życzę, by naród polski mógł żyć darem wolności w pokoju","Papież Franciszek w związku ze zbliżającą się setną rocznicą odzyskania niepodległości przez Polskę życzył narodowi polskiemu, by mógł żyć darem wolności w pokoju i budował przyszłość kraju w jedności. Życzenia złożył w czasie audiencji generalnej w Watykanie.","Zwracając się do Polaków podczas spotkania na placu Świętego Piotra w środę, papież powiedział: „Drodzy bracia i siostry, w przyszłą niedzielę przypada setna rocznica niepodległości Polski. Z tej okazji jednoczę się w dziękczynnej modlitwie z wami i z wszystkimi waszymi rodakami”. – Życzę, by naród polski mógł żyć darem wolności w pokoju i pomyślności, budując szczęśliwą przyszłość ojczyzny w jedności, osadzonej na duchowym dziedzictwie przodków i na bratniej miłości. Niech zawsze wam towarzyszy opieka Maryi Królowej Polski i Boże błogosławieństwo – dodał Franciszek.",,
Park jurajski po rosyjsku. Są plany sklonowania mamutów,"Niemal 6 mln dolarów planuje wydać Rosja na budowę ośrodka, w którym zostanie sklonowany mamut oraz inne zwierzęta, które dawno temu wyginęły podczas epoki lodowcowej, m.in. nosorożec włochaty. Inwestycję ma przedstawić prezydent Władimir Putin podczas wrześniowego forum ekonomicznego.","Nad sposobem sklonowania mamutów pracują rosyjscy naukowcy we współpracy z zespołem z Korei Południowej. Laboratorium, w którym zwierzęta mają być przywrócone, powstanie w Jakucku. Około 80 proc. zachowanych szczątków zwierząt z plejstocenu i holocenu odkryto właśnie w wiecznej zmarzlinie w Jakucji.Wieczna zmarzlina potrafi zachować materiał genetyczny w stanie niemal nienaruszonym przez dziesiątki tysięcy lat. Naukowcy liczą, że dzięki temu uda się sklonować dawno wymarłe zwierzęta.Mamuty żyły równolegle z naszymi przodkami, którzy na nie polowali – żywili się ich mięsem, zaś z ich skóry robili stroje, a z kości – narzędzia i ozdoby. Zwierzęta, które osiągały wagę nawet 6 ton, wyginęły około 10 tys. lat temu w wyniku ocieplenia się klimatu. Naukowcy uważają, że mamuty przetrwały na Wyspie św. Pawła na Alasce do okresu około 3,2 tys. lat p.n.e., zaś na Wyspie Wrangla miały żyć jeszcze 2 tys. lat p.n.e.Serwis „The Siberian Times” ujawnia, że w laboratorium, które ma powstać w Jakucku, naukowcy mają pracować nad wydzieleniem DNA z zachowanych komórek i wyhodowaniem z nich mamutów, nosorożców włochatych, lwów jaskiniowych i pradawnych ras koni. Unikalne materiały– Tak unikalnych materiałów nie ma w żadnym miejscu na świecie – zachwala dr Lena Grigoriewa. – Dzięki tym badaniom naukowcy będą mogli również odkrywać metody walki z rzadkimi chorobami genetycznymi ludzi – przekonuje.Plany budowy laboratorium ma oficjalnie ogłosić prezydent Putin podczas 4. Wschodniego Forum Ekonomicznego, które rozpocznie się 11 września we Władywostoku. Ośrodek ma powstać w ramach Północno-Wschodniego Federalnego Uniwersytetu im. Ammosowa.Placówka współpracuje z południowokoreańską Fundacją Badań Biotechnologicznych SOOAM kierowaną przez eksperta od klonowania prof. Hwanga Woo-Suka. Ma także pozostawać w kontakcie z prof. George’em Churchem z Uniwersytetu Harvarda, który do 2020 roku planuje zaaplikować geny mamuta do embrionu słonia azjatyckiego. Jeżeli mu się to powiedzie, powstanie hybryda mamuta i słonia.W ramach ośrodka na Syberii ma powstać Park Plejstoceński, w którym przedstawiciele ożywionych gatunków mają żyć jak w czasach zlodowacenia.",,
Prezydent chce być całodobowo informowany przez własną służbę,"Prezydent będzie informowany przez własną służbę 24 godziny na dobę. Opozycja uważa, że w ten sposób chce się uniezależnić m.in. od resortu obrony – informuje poniedziałkowa „Rzeczpospolita”.","„1,047 mln zł – takie będą roczne koszty etatów służby informacyjnej, która ma powstać w prezydenckim Biurze Bezpieczeństwa Narodowego” – czytamy w „Rzeczpospolitej”. Jak podano, taka pozycja znalazła się w projekcie budżetu BBN na przyszły rok, do którego dotarła gazeta.Jak pisze gazeta, z dokumentu wynika, że cele nowej komórki to „monitorowanie i ocena wydarzeń, w tym zagrożeń, pod kątem zasadności reagowania na nie przez prezydenta RP”, „sporządzanie raportów sytuacyjnych” oraz „informowanie BBN w przypadku zagrożeń”.Projekt zakłada też, że „służba pełniona będzie całodobowo, w systemie ciągłym (weekendy i dni świąteczne)”. W BBN ma powstać nawet „ściana wizyjno-graficzna” na użytek nowej komórki.„Może to zaskakiwać, bo dotąd BBN zajmowało się zadaniami o charakterze strategicznym. Pracowało np. nad kierunkami rozwoju bezpieczeństwa narodowego, monitorowało zaangażowanie wojska za granicą i przygotowywało projekty ustaw dotyczących obronności” – podkreśla dziennik.",,
Radni PO blokowali inwestycję Srebrnej? Kierwiński: Nie pamiętam żadnej takiej rozmowy,– Nie rozmawiałem z żadnym radnym PiS - przynajmniej żadnej takiej rozmowy nie pamiętam - o budowie wieżowców przez spółkę Srebrna – powiedział poseł PO-KO Marcin Kierwiński.,"„GW” opublikowała stenogramy nagrań rozmów z 2018 r. m.in. prezesa PiS Jarosława Kaczyńskiego z austriackim biznesmenem Geraldem Birgfellnerem. Pierwsza rozmowa dotyczyła planów budowy w Warszawie dwóch 190-metrowych wieżowców przez powiązaną ze środowiskiem PiS spółkę Srebrna. Budowa – jak podawała „Wyborcza” – miała być sfinansowana z kredytu udzielonego przez bank Pekao SA w wysokości do 300 mln euro (1,3 mld zł). W biurowcu miałyby się mieścić m.in. apartamenty, hotel i siedziba fundacji Instytutu im. Lecha Kaczyńskiego. W środę „GW” pisała zaś, że Jarosław Kaczyński 20 razy spotykał się w centrali partii z austriackim biznesmenem, który miał w imieniu spółki Srebrna zbudować biurowiec.Kaczyński w opublikowanym w poniedziałek wywiadzie dla „Sieci” odnosząc się do sprawy, przytoczył słowa posła PO-KO Marcina Kierwińskiego (przez lata radnego Warszawy), który miał powiedzieć jednemu z radnych PiS: „Wasz prezes nic nie wybuduje”.Kierwiński pytany w TOK FM o te słowa odparł: „Jeżeli pan prezes Kaczyński chce usprawiedliwić to, że oszukał swojego krewnego, to niech szuka kogo innego jako wymówki do tego”. – Nie rozmawiałem z radnym. Przynajmniej żadnej takiej rozmowy nie pamiętam, abym z jakimkolwiek radnym (PiS) rozmawiał – oświadczył poseł PO-KO.– Natomiast od kilku lat rzeczywiście zajmuję się kwestiami spółki Srebrnej, interesami Srebrnej od strony pełnienia mandatu poselskiego – podkreślił.",,
Wałęsa: jeśli nie „odstawimy” rządu – spotkamy się na ulicy; Fogiel: Wałęsa wzywa do obalenia rządu w zamieszkach,"Musimy zrobić wszystko, aby jak najszybciej odstawić obecne władze, jeśli nie, to spotkamy się na kryterium ulicznym – zapowiedział w niedzielę b. prezydent Lech Wałęsa. W ocenie wicerzecznika PiS Radosława Fogla, to wezwanie do obalenia demokratycznie wybranego rządu w ulicznych zamieszkach. „Można jedynie wziąć poprawkę na to, że nikt już Lecha Wałęsy nie traktuje poważanie” - przyznał.","Wałęsa w opublikowanym na Facebooku wpisie oświadczył: „Ja, Lech Wałęsa, proszę wszystkich ludzi walczących i budujących w 1980 roku Solidarność, patriotów Polskich, musimy zrobić wszystko, by jak najszybciej odstawić obecnie urzędujących w obrębie władz”. Jak dodał, „to, co wyprawiają i jak to wyprawiają, to jest niszczenie naszych osiągnięć, to jest przeciw interesowi Ojczyzny”.  „Chcą przejąć sądy, by nie dać się rozliczyć za nadużycia w każdej możliwej dziedzinie. To, co głosi prezydent (Andrzej) Duda, to, co głosi premier (Mateusz) Morawiecki, (Zbigniew) Ziobro (minister sprawiedliwości – red.) i polityk Rydzyk (dyrektor Radia Maryja – red.) w wielu dziedzinach, to perfidna manipulacja i kłamstwa” – napisał były prezydent. Dodał, iż ma nadzieję, że „rodacy nie nabiorą się i kartką wyborczą to załatwimy”. „I o to Was proszę, jeśli nie, to spotkamy się na kryterium ulicznym” – napisał Wałęsa. Wicerzecznik PiS Radosław Fogiel ocenił, że Wałęsa nie po raz pierwszy wzywa do zanegowania demokratycznego wyboru Polaków. – Wałęsa chciałby, aby rząd, który mu się nie podoba m.in. z powodu prowadzonej polityki historycznej i rozliczeń z czasami komunizmu, obalić w ulicznych zamieszkach – podkreślił. Ocenił, że takie wezwanie ze strony byłego prezydenta jest „oburzające i kompletnie nie do przyjęcia”. „Można jedynie wziąć poprawkę na to, że nikt już Lecha Wałęsy nie traktuje poważanie” –dodał.",,
"Zima skokami się toczy. Kto wygra, kto zaskoczy?","Minęły aż 244 dni, odkąd śnieg po raz ostatni prószył się pod wdzięcznym ciężarem telemarku. Zanim jednak inauguracyjne skoki w Wiśle, sprawdzamy – z pomocą ekspertów – co czeka kibiców w nadchodzącym sezonie. A działo się będzie wiele...","Z kronikarskiego obowiązku odnotować warto, że trenerem reprezentantów Polski nie jest już Stefan Horngacher. Austriaka „podkupili” Niemcy, biało-czerwoną flagą podczas zawodów machał będzie teraz Czech Michal Doleżal. Do małej roszady doszło w reprezentacji Japonii. Z Ryoyu Kobayashim, który przed kilkoma miesiącami cieszył się ze zdobycia Kryształowej Kuli, nie współpracuje już Fin Janne Vaatainen. Zastąpił go Austriak Richard Schallert, który do treningów młodego mistrza wprowadził nieco więcej rygoru i dyscypliny. Pierwsze efekty już są – czwarte miejsce w traktowanym nieco „piknikowo” Letnim Grand Prix to niewątpliwie dobry omen.Zmagania na igielicie wygrał w tym roku Dawid Kubacki, mistrz świata, który - wiele na to wskazuje – wreszcie złapał pewność siebie, niezbędną do tego, by w pełni wykorzystywać drzemiący w nim potencjał. Zdaniem bukmacherów, 29-letni Polak to jeden z największych faworytów tegorocznych zmagań – tuż za Kobayashim, Stochem, Kraftem i Johanssonem.Imprezą sezonu będą mistrzostwa świata w lotach, które rozegrane zostaną tuż po ostatnich zawodach Pucharu Świata. Do kalendarza wracają konkursy na mamucie w Kulm, jako gospodarz zadebiutuje natomiast Rumunia (K90). Są też, niestety, wiadomości mniej sympatyczne. Największym problemem skoczków w nadchodzącym sezonie mogą być... kontuzje. Zagadnienie opisał szerzej Michał Chmielewski z „Przeglądu Sportowego”, zwracając uwagę, że z powodu mniej lub bardziej poważnych urazów nie zobaczymy w akcji m.in. Andreasa Wellingera, Severina Freunda, Davida Siegela, Daniela-Andre Tande czy Andersa Fannemela. Zdaniem Łukasza Kruczka, cytowanego przez portal sport.pl, to prawdopodobnie dopiero początek plagi... – W taką stronę to poszło, że zawodnicy nie są w stanie ustawać dalekich skoków, bo mają słabsze nogi. Mają je jednak szybsze, dlatego skaczą dalej. To błędne koło. Zaczęło brakować im bazy siłowej. Tylko jeśli ktoś ją zacznie robić, postawi się w sytuacji, że nie będzie w stanie rywalizować z najlepszymi, bo nie będzie miał odpowiedniej dynamiki – mówił były trener Polaków. Na całe szczęście, podobnych problemów nie mają nasi skoczkowie. Poważniejszych kontuzji nie było w kadrze od lat, co zawdzięczamy nie tylko sprzyjającej fortunie, ale i dużej odpowiedzialności sztabu oraz samych zawodników. Oby i tej zimy nie wydarzyło się nic niepożądanego... Michał Chmielewski, ""Przegląd Sportowy"":Kandydatów do podium jest w tym roku sporo. Świetnych skoczków, którzy mogą zdobyć Kryształową Kulę, nie brakuje, ale do podium cyklu potrzeba stabilności na przestrzeni czterech miesięcy. Stać na to Kobayashiego, Krafta, Johanssona, a u nas - sądzę, że najbardziej Kamila Stocha i Dawida Kubackiego. Powiem więc nietypowo: proszę sobie wybrać kogoś z tej piątki.Mateusz Leleń, TVP Sport:Ryoyu Kobayashi osiągnął poprzedniej zimy poziom niedostępny dla rywali. Naprawdę wielka forma zwykle nie ucieka szybko. Sądzę, że Japończyk przynajmniej na początku sezonu będzie bardzo mocny. Być może nawet - jako pierwszy skoczek od piętnastu lat - obroni Kryształową Kulę. Wysoko będzie też Stefan Kraft. Austriak ma 26 lat i 56 miejsc na podium w konkursach. Kto wie, czy kiedyś nie przegoni samego Janne Ahonena (108 razy w TOP 3). Liczę, że wysoko skończy też jeden z Polaków.Adam Bucholz, SkiJumping.pl:Przed obecnym sezonem trudno wytypować czołową trójkę faworytów Pucharu Świata. Z pewnością mocny będzie Ryoyu Kobayashi, który ma predyspozycje do obrony Kryształowej Kuli. Groźni będą także Stefan Kraft i Robert Johansson, być może odrodzi się Peter Prevc. Polacy mogą liczyć szczególnie na Dawida Kubackiego i Kamila Stocha. Adam Bucholz, SkiJumping.pl:Jest kilku zawodników, na których warto zwracać uwagę. U Norwegów coraz śmielej poczynia sobie Marius Lindvik. Austriacy mają w swoim zespole Jana Hoerla, który ostatnio postraszył lotem na 144 metr w Innsbrucku. Na młodzież chce stawiać także nowy trener Niemców, Stefan Horngacher, który liczy szczególnie na Moritza Baera i Martina Hamanna. Michał Chmielewski, ""Przegląd Sportowy"":Proszę przypomnieć sobie, co potrafi na mamutach Piotr Żyła, jak opowiada o lataniu na nartach i jak się tym cieszy. A do tego dodać niemal oficjalną deklarację w jednym z wywiadów, że to dla niego niezwykle ważna impreza tej zimy. Sercem jestem za Polakiem, choć takich, którzy w Planicy czują się jak w domu, nie brakuje. Loty to też często zawody z dość nieprzewidywalnymi rozstrzygnięciami. ",,
30-40 „smoleńskich ateistów” w klubie PiS,"W PiS rośnie ruch oporu wobec polityka za wypowiedź o trzech uratowanych w katastrofie smoleńskiej – informuje „Rzeczpospolita”. Według szacunków dziennika w klubie parlamentarnym PiS jest ok. 30-40 „smoleńskich ateistów”, którzy nie wierzą w głoszoną przez Macierewicza tezę o zamachu.","Tak otwartej krytyki Antoniego Macierewicza nigdy dotąd w PiS nie było. Część posłów, którzy  dotychczas publicznie musieli bronić jego teorii, się zbuntowała. „Smoleńscy ateiści”, którzy nie wierzą w głoszoną przez Macierewicza tezę o zamachu, wypowiadają się coraz bardziej otwarcie.W antymacierewiczowskim ruchu oporu najpoważniejszą grupę stanowi tzw. zakon PC, czyli najbardziej oddani druhowie Kaczyńskiego z jego pierwszej partii (np. Adam Lipiński). Dołączają do nich też młodzi, bardziej liberalni posłowie PiS, jak b. wiceszef MSZ Krzysztof Szczerski czy b. wiceszef MSWiA Arkadiusz Czartoryski. Wątpi nawet część bywalców mediów ojca Rydzyka: Mariusz Orion-Jędrysek czy inny smoleński adwokat Bartosz Kownacki.Kaczyński na razie publicznie broni Macierewicza. Ale – według rozmówców „Rzeczpospolitej” – w ostatnim czasie między nim a Macierewiczem kilkakrotniedochodziło do scysji.",,
Niemcy: nowe prawo imigracyjne otwiera rynek pracy dla Ukraińców,"Rząd w Berlinie zatwierdził projekt nowej ustawy, która m.in. ogranicza przeszkody formalne utrudniające imigrację z państw, które nie są członkami Unii Europejskiej. Jeśli Bundestag przyjmie projekt, Ukraińcom łatwiej będzie podjąć pracę w Niemczech.","Projekt znosi obowiązek sprawdzania przy zatrudnianiu obcokrajowca spoza UE, czy pracy na danym stanowisku nie mógł podjąć Niemiec lub obywatel kraju członkowskiego. Do pracy wystarczy umowa i kwalifikacje uznane w Niemczech.  Drugi warunek nie jest łatwy do spełnienia, ponieważ  Niemcy mają specyficzny system kształcenia zawodowego, znacznie odbiegającego od systemów funkcjonujących w innych krajach. Jednak, jak twierdzi „Deutsche Welle”, powołując się na agencję pracy Work Service, nowe przepisy i tak mogą przyciągnąć Ukraińców, co oznacza spore zwiększenie luki kadrowej na polskim rynku pracy.  Zdaniem prezesa Work Service Macieja Wituckiego bliskość geograficzna i językowa Polski nie będzie ogromnym atutem w ewentualnej konkurencji z niemieckim rynkiem pracy, ponieważ nie te kryteria są najistotniejsze dla Ukraińców. – Kluczową rolę ogrywają wyższe zarobki, a te w Niemczech są nadal kilkukrotnie wyższe niż na naszym rynku – twierdzi Witucki.",,
Syryjska armia obrała kurs na tureckie wojska. Za zgodą Kurdów,"Syryjska armia wkroczyła do miasta Tel Tamer w północno-wschodniej Syrii, żeby odeprzeć atak Turcji. Wcześniej Damaszek osiągnął porozumienie z kontrolującymi ten region siłami dowodzonymi przez Kurdów – podały w poniedziałek syryjskie media państwowe.","Tel Tamer (Tall Tamer) znajduje się przy strategicznej drodze M4, która biegnie ze wschodu na zachód. Siły tureckie poinformowały, że zajęły drogę w niedzielę. Tel Tamer leży 35 km na południowy wschód od Ras al-Ain, jednego z głównych punktów tureckiej ofensywy, rozpoczętej w minioną środę.Kurdyjska Autonomiczna Administracja Syrii Północnej i Wschodniej poinformowała w niedzielę w komunikacie, że armia syryjska ma „wyzwolić tereny”, nad którymi kontrolę przejęli Turcy i wspierane przez nich syryjskie formacje opozycyjne.Tymczasem przedstawiciel syryjskich Kurdów Badran Jia Kurd powiedział w poniedziałek agencji Reutera, że „wstępna wojskowa” umowa z władzami w Damaszku dotyczy rozmieszczenia sił wzdłuż granicy Syrii z Turcją, a kwestie polityczne strony omówią później.Sprecyzował, że umowa dotyczy wkroczenia sił rządowych z obszarów granicznych z miasta Manbidż do Dajrik, znanego również jako Al-Malikijja, na północnym wschodzie Syrii. Powiedział, że kurdyjskie władze w północno-wschodniej Syrii były zmuszone szukać sposobów na ochronę regionu po tym, gdy USA „dały tam zielone światło” ofensywie tureckiej.",,
100 lat temu zakończyła się I wojna światowa,"100 lat temu, 11 listopada 1918 r., w wagonie sztabowym w Compiegne, gdzie mieściła się kwatera marszałka Francji Ferdynanda Focha, podpisano zawieszenie broni pomiędzy aliantami a Niemcami, kończące I wojnę światową. Światowy konflikt, który pochłonął życie prawie 10 mln żołnierzy, radykalnie zmienił oblicze świata.","I wojna światowa - konflikt zbrojny z lat 1914-1918 toczący się w Europie, Azji i Afryce – radykalnie zmieniła oblicze ówczesnego świata. „Wojna przyniosła kres epoki królów. Skończyło się wielowiekowe panowanie Hohenzollernów, Habsburgów, Romanowów, dynastii osmańskiej. Niemcy, Turcja, Austria i Rosji stały się republikami, podobnie jak większość krajów Nowej Europy” – pisze prof. Andrzej Chwalba w książce „Samobójstwo Europy. Wielka Wojna 1914-1918”.  Wybuch wojny oznaczał kres XIX-wiecznego porządku politycznego w Europie, ustalonego w 1815 r. na Kongresie Wiedeńskim, kończącym okres wojen napoleońskich. System ten zasadzał się na koncepcji równowagi sił, którą zaburzyły zakrojone na szeroką skalę zbrojenia, wywołane wzmożoną rywalizacją mocarstw na kontynencie europejskim przed 1914 r.  28 czerwca 1919 r. w Sali Lustrzanej pałacu wersalskiego państwa zwycięskiej koalicji podpisały traktat pokojowy z Niemcami. Jego uzupełnieniem były traktaty z Austrią w Saint-Germain-en-Laye (10 września 1919 r.), Bułgarią w Neuilly-sur-Seine (27 października 1919 r.), Węgrami w Trianon (4 czerwca 1920 r.) i Turcją w Sevres (10 sierpnia 1920 r.).  Jednym z politycznych skutków wojny było powstanie w Europie niepodległych państw: Czechosłowacji, Polski, Litwy, Łotwy, Estonii, Finlandii oraz Królestwa Serbów, Chorwatów i Słoweńców.  Bilans wojny był zatrważający - w ciągu 52 miesięcy walk zginęło, zmarło z ran lub zaginęło (i zostało uznanych za zabitych) około: 1,8-2,1 mln Niemców, 1,3-1,7 mln Rosjan (według innych szacunków nawet 2,2 mln), 1,4 mln Francuzów, 1,1-1,3 mln obywateli Austro-Węgier, 750 tys. Brytyjczyków, 600 tys. Włochów. Łącznie poległo lub zmarło z ran ok. 9,5 mln żołnierzy (szacunki wahają się od 8,4 do 11,8 mln); ok. 20 mln odniosło rany. Wśród ofiar (poległych i zaginionych bez wieści) było ok. 500 tys. Polaków, żołnierzy różnych armii zaborczych.",,
PO ujawniła dane agenta Tomka,W jednym z ostatnich numerów gazetki partyjnej Platformy Obywatelskiej „POgłos” opublikowano wizytówkę agenta CBA o pseudonimie Tomasz Małecki – ustalił portal tvp.info. – To dekonspiracja agenta. Powinna się tym zająć prokuratura – komentuje poseł Marek Suski z PiS.,,,
Przeciwko „islamizacji Zachodu” demonstrowało w Dreźnie 10 tys. osób,Ok. 10 tys. osób protestowało na ulicach Drezna w Saksonii przeciwko napływowi do Niemiec wyznawców islamu. Demonstrację zorganizował po raz ósmy prawicowo-populistyczny sojusz „Patriotyczni Europejczycy przeciwko islamizacji Zachodu” (Pegida).,"Uczestnicy protestu domagali się zaostrzenia przepisów o przyznawaniu azylu uchodźcom z krajów arabskich. W wypowiedziach dla telewizji publicznej ARD tłumaczyli udział w manifestacji obawami przed utratą pracy i lękiem przed religijnym fanatyzmem wyznawców islamu.Zapewniali równocześnie, że nie mają nic wspólnego ze skrajną prawicą. – Niech wracają tam, skąd przyjechali i niech pracują w swoich zacofanych krajach – powiedziała ARD jedna z uczestniczek demonstracji. Kontrmarsz pod hasłem „Drezno dla wszystkich”W tym samym czasie ok. 9 tys. osób uczestniczyło w zorganizowanym przez Kościoły chrześcijańskie i związki wyznaniowe kontrmarszu pod hasłem „Drezno dla wszystkich”. W tej demonstracji wzięło udział kilku ministrów saksońskiego rządu oraz przedstawiciele gminy żydowskiej. Antyislamski wiec odbył się wieczorem także w Dusseldorfie na zachodzie Niemiec. Zamiast zgłoszonych 2 tys. osób pojawiło się tylko 400 osób. Wzrost liczby uciekinierów z Syrii i IrakuProtesty przeciwko napływowi uchodźców z krajów islamskich organizowane są także w innych miastach Niemiec, a ich liczba stale rośnie. Jednym z powodów jest znaczny wzrost liczby uciekinierów z Syrii i Iraku starających się o azyl polityczny w Niemczech.W tym roku liczba uchodźców ma przekroczyć 200 tys. Byłby to najwyższy poziom azylantów od połowy lat 90. Władze lokalne nie radzą sobie z opieką nad przybyszami. W Berlinie i innych miastach powstają prowizoryczne kwatery w namiotach lub w kontenerach.",,
Papież do dziennikarzy: rzetelna informacja bez szkalowania,"- Macie zadanie, czy raczej misję należącą do najważniejszych
w dzisiejszym świecie: dawać prawdziwe informacje, aby
przekazywać ludziom wersję wydarzeń możliwie jak najbardziej
odpowiadającą faktom - powiedział papież Franciszek
do dziennikarzy zrzeszonych we Włoskiej Unii Periodyków i Włoskiej Federacji Tygodników Katolickich.","– W czasach, w których żyjemy, często zdominowanych lękiem przed uciekającym czasem, pogonią za sensacją kosztem dokładności i kompetencji, rozgrzanymi emocjami w miejsce rozważnej refleksji, pilnie odczuwa się konieczność rzetelnej informacji, ze sprawdzonymi szczegółami, która nie dąży do zaskoczenia i wzbudzania emocji, ale jej celem jest raczej rozwijanie w czytających zdrowego krytycyzmu, który pozwoli zadawać słusznepytania i dojść do umotywowanych konkluzji. W ten sposób uniknie się ciągłego popadania w łatwe slogany czy zaimprowizowane kampanie dezinformacyjne, w których wyraźnie można dostrzec zamiar manipulowania rzeczywistością, opiniami i samymi ludźmi, a często powodują one niepotrzebnie medialne tumany kurzu – powiedział Ojciec Święty.Zwracając się do dziennikarzy z tygodników katolickich Franciszekzauważył, że mogą się one stać pożytecznym narzędziem ewangelizacji, miejscem, gdzie będzie ukazywane życie wspólnoty lokalnej. Praca w tygodniku diecezjalnym oznacza bowiem „czucie” z Kościołem lokalnym, w bliskości z mieszkańcami miasteczek i wsi.– Odczuwa się pilną potrzebę, aby wiadomości podawać w sposób spokojny, precyzyjny i kompletny, językiem zrównoważonym, zachęcając do refleksji.  Aby używać słów rozważnych i jasnych, które nie są aluzyjne, rozkrzyczane czy dwuznaczne. Ważną rzeczą jest, aby z cierpliwością i w sposób metodyczny proponować kryteria oceny tak, aby opinia publiczna potrafiła zrozumieć i rozeznać, a nie była oszołomiona i zdezorientowana–  stwierdził Papież.Ojciec Święty wezwał także dziennikarzy, aby nie popadaliw „grzechy komunikacji”. Wymienił tu dezinformację, kiedy mówi się tylko część prawdy, oszczerstwo związane z szukaniem sensacji, obmowę, która odwołuje się do dawnych, już nieaktualnych spraw, wyciągając je dziś na światło dzienne. – To są bardzo ciężkie grzechy, które psują serca dziennikarzy i szkodzą ludziom – zaznaczył Ojciec Święty.",,
„Hołd pruski” i „Hołd ruski”. Nowe monety kolekcjonerskie NBP,W środę Narodowy Bank Polski wprowadzi do obiegu monety kolekcjonerskie „Hołd pruski” i „Hołd ruski” – zapowiedział bank centralny. Nowe monety mają być przypomnieniem wizji historii malarza Jana Matejki oraz ważnych wydarzeń z dziejów Polski.,"– W twórczości Mistrza Jana motyw polskich zwycięstw nad państwami, które potem dokonały zaborów, był obecny od pierwszych, młodzieńczych jeszcze dzieł. Już w 1853 r. stworzył niewielki obraz sztalugowy „Carowie Szujscy przed Zygmuntem III”, który przypominał o klęsce Moskwy w wojnie z Polską na początku XVII wieku – pisze Henryk Litwin w folderze emisyjnym NBP. Przypomniał, że jeszcze później Matejko zaplanował dwa obrazy, których wspólnym motywem było przedstawienie obcego władcy na klęczkach, w geście hołdu składanego polskiemu królowi. W 1882 r. został ukończony „Hołd pruski”, przedstawiający przysięgę lenną księcia pruskiego Albrechta Hohenzollerna składaną Zygmuntowi Staremu w Krakowie w 1525 r. „Dziesięć lat później Matejko zaplanował stworzenie kolejnego wielkiego malowidła historycznego, przedstawiającego hołd złożony Zygmuntowi III przez wziętego do niewoli cara moskiewskiego Wasyla Szujskiego i jego dwóch braci, co miało miejsce w Warszawie w 1611 r.” – czytamy w folderze. Na rewersie monety „Hołd pruski” widnieje wizerunek fragmentu obrazu Jana Matejki pod tym samym tytułem ze zbiorów Zamku Królewskiego na Wawelu. Natomiast na rewersie monety „Hołd ruski” znajduje się wizerunek fragmentu obrazu Jana Matejki Carowie Szujscy na sejmie warszawskim ze zbiorów Muzeum Narodowego w Krakowie. Monety wchodzące w skład zestawu zostaną wyemitowane w nakładzie do 10 tys. sztuk. Cena sprzedaży zestawu będzie wynosić 500 zł brutto. Zestawy będzie można kupić w Oddziałach Okręgowych NBP i sklepie internetowym Kolekcjoner. Wszystkie monety i banknoty kolekcjonerskie NBP są sprzedawane w opakowaniu handlowym wraz z certyfikatem. Narodowy Bank Polski ma wyłączne prawo do emitowania monet i banknotów w Polsce. Wszystkie znaki pieniężne emitowane przez NBP – w tym kolekcjonerskie – są prawnym środkiem płatniczym w naszym kraju. NBP podkreśla, że emisja wartości kolekcjonerskich jest okazją do upamiętniania ważnych historycznych rocznic i postaci, a także do rozwijania zainteresowań polską kulturą, nauką i tradycją. Kolejna emisja zaplanowana jest na 12 grudnia 2019 r. Tego dnia bank centralny wprowadzi do obiegu srebrną monetę o nominale 10 zł: 100–lecie polskiego lotnictwa wojskowego.",,
Kliniki w Kalifornii nie muszą już proponować aborcji i antykoncepcji,"Amerykański Sąd Najwyższy uchylił obowiązujące w Kalifornii prawo, które nakazywało klinikom położniczym informować pacjentki o możliwości dokonania aborcji lub stosowania środków antykoncepcyjnych. – Takie przepisy są sprzeczne z konstytucją – orzekli sędziowie większością pięciu głosów do czterech.","Obowiązujące od 2016 r. przepisy zaskarżyli konserwatywni i chrześcijańscy właściciele klinik, których zdaniem jest ono sprzeczne z wolnością sumienia, chronioną pierwszą poprawką do konstytucji.  Kliniki otaczające troską kobiety w ciąży twierdziły, że prawny przymus reklamowania praktyk, z którymi się nie zgadzają, narusza ich prawo do wolności słowa. Ich zdaniem prawny przymus do mówienia o czymś jest na ogół niekonstytucyjny, chyba że rząd chce w ten sposób zapobiec jakimś poważnym szkodom.  Kontrowersyjna ustawa nakładała na państwowe placówki medyczne dla kobiet ciężarnych obowiązek informowania o dostępności antykoncepcji, aborcji i opieki prenatalnej za darmo lub po niewielkich kosztach. Władze Kalifornii przekonywały, że ubogie kobiety powinny być poinformowane o wszystkich możliwościach zachowań po zajściu w ciążę.",,
„Niepokojący brak orientacji Niemców. Ignorują rocznicę rozszerzenia NATO”,"20 lat temu Europa stała się bardziej pokojowa i bardziej stabilna dzięki przyjęciu do NATO Polski, Czech i Węgier – czytamy w piątkowym „Tagesspiegel”. Zdaniem komentatora Christopha von Marschalla, Niemcy ignorują ten ważny jubileusz.","20 lat temu w szeregi NATO wstąpiła Polska, Czechy i Węgry. W piątkowym „Tagesspiegell” czytamy, że dzięki temu „Europa stała się bardziej pokojowa i bardziej stabilna”. „W połowie marca nowa architektura bezpieczeństwa po upadku muru (berlińskiego) stała się faktem” – napisał Christoph von Marschall. Komentator dziennika podkreślił, że „wielkimi wygranymi” zmian byli mieszkańcy Europy Środkowej. Marschall zauważył, że „wygraną była również Republika Federalna, która przestała być państwem sojuszu najbardziej wysuniętym na wschód„. Dzięki rozszerzeniu NATO Niemcy zostały otoczone przez sojuszników.Marschall zastanawia się, dlaczego Niemcy nie świętują tego ważnego wydarzenia razem z nimi. „Polacy, Czesi i Węgrzy świętują ten szczęśliwy zwrot w ich historii, natomiast Niemcy ignorują jubileusz. Nie świadczy to dobrze o stanie ducha mocarstwa w sercu Europy. W polityce bezpieczeństwa panuje niepokojący brak orientacji” – napisał.Komentator jest zdania, że Niemcy są pewni tego, że sojusznicy zaryzykują swoje życie, aby ich bronić. Nie chcą jednak podobnej solidarności zapewnić sojusznikom ze wschodu – twierdzi Marschall.",,
„Wypowiadacie wojnę demokracji”. Trump oskarża Demokratów,"W przeddzień kluczowego głosowania w Izbie Reprezentantów w sprawie impeachmentu, prezydent Donald Trump oskarżył Demokratów o „próbę nielegalnego, partyjnego zamachu stanu” oraz o wypowiedzenie „otwartej wojny” amerykańskiej demokracji.","Trump zawarł oskarżenia w liście do demokratycznej przewodniczącej Izby Nancy Pelosi, opublikowanym, kiedy kongresmeni zebrali się, aby ustalić zasady debaty przed środowym głosowaniem.Głosowanie będzie dotyczyć dwóch tzw. artykułów – czyli zarzutów – pod adresem republikańskiego prezydenta: próby uzyskania pomocy obcego państwa (Ukrainy) w zdyskredytowaniu jego czołowego rywala do prezydentury w przyszłorocznych wyborach, Demokraty Joe Bidena oraz utrudnianie postępowania Kongresu zmierzającego do wyjaśnienia tej sprawy.Jak informuje agencja Reutera, sześciostronicowy list Trumpa do Pelosi zawiera w zasadzie jego znane stanowisko w sprawie impeachmentu, które określał wielokrotnie jako „pozbawione podstaw polowanie na czarownice”. Jednak tym razem prezydent użył wyjątkowo ostrych sformułowań utrzymanych w oskarżycielskim tonie i momentami wręcz obraźliwych.Atak również na FBIWedług mediów Trump zaatakował osobiście Pelosi, demokratycznych deputowanych do Izby, jego rywala Joe Bidena, a nawet instytucje federalne, takie jak FBI. Prezydent oskarżył m.in. przewodniczącą Izby, że „z trudem ukrywa nienawiść” do jego osoby. „Procedując wasz nieważny impeachment gwałcicie waszą przysięgę, waszą wierność Konstytucji i wypowiadacie otwartą wojnę amerykańskiej demokracji. Patrzycie na demokrację jak na wroga!” – napisał Trump.Agencja Associated Press zwraca uwagę, że w Izbie Reprezentantów Demokraci mają wystarczającą przewagę, aby przegłosować wniosek o impeachment, nawet jeśli kilku Demokratów głosowałoby przeciwko. Do uchwalenia wniosku wystarczy zwykła większość głosów.",,
Rekordowa amnestia. „Druga szansa” dla ponad 400 więźniów,"Dzięki amnestii ogłoszonej przez Kevina Stitta, republikańskiego gubernatora stanu Oklahoma, na wolność wyszły 462 osoby, więcej niż kiedykolwiek w ciągu jednego dnia w historii USA. Jak powiedział gubernator, ułaskawieni „otrzymali drugą szansę”. Obecnie w amerykańskich więzieniach przebywa ponad 1,5 mln osób.","Poprzedni rekord liczby ułaskawionych jednego dnia ustanowił prezydent Barack Obama, który 20 stycznia 2017 r., ostatniego dnia sprawowania urzędu, ułaskawił 330 osób odsiadujących w więzieniach federalnych wyroki ze przestępstwa związane z posiadaniem narkotyków.Amnestia ogłoszona przez gubernatora Stitta, przy poparciu stanowych ustawodawców z obu partii – Demokratycznej I Republikańskiej, objęła głównie osoby skazane za niegroźne dla otoczenia przestępstwa związane z narkotykami.Ułaskawienie 462 odsiadujących wyroki więźniów nie poprawi jednak zasadniczo miejsca Oklahomy na liście stanów z największym odsetkiem osadzonych. Jak wynika z danych Departamentu Sprawiedliwości z grudnia 2016 roku, z ostatniego roku z którego pochodzą miarodajne dane tego resortu, Oklahoma z 673 osobami odsiadujących wyroki na 100 tys. mieszkańców przegrywa tylko ze stanem Luizjana, gdzie na 100 tys. mieszkańców w grudniu 2016 r. przypadało 760 takich osób.Decyzja gubernatora Stitta pozwoli Oklahomie na zaoszczędzenie w budżecie stanowym prawie 12 mln dolarów oraz rozładuje trochę przepełnione więzienia. Podobne kroki w celu zmniejszenia liczby więźniów, w tym zmianę klasyfikacji niektórych czynów z „przestępstw” na „wykroczenia”, rozważają inne stany, w tym znany z surowych kar Teksas.Zdaniem ekspertów takie poczynania władz stanowych są kolejnymi przykładami stopniowej ewolucji obecnej, stawiającej nacisk na surowe kary, filozofii amerykańskiego systemu karnego i zwrócenia większej uwagi na działania zmierzające do zmniejszenia przypadków recydywy i do rehabilitacji skazanych. Ustawa pierwszego kroku Ważnym elementem tej ewolucji myślenia było przyjęcie w ubiegłym roku przez Kongres, przy poparciu ustawodawców z obu partii, Ustawy pierwszego kroku (First Step Act), która podobnie jak poczynania władz stanowych, zmierza do rozładowania przepełnionych federalnych więzień.Zdaniem krytyków amerykańskiego systemu penitencjarnego, przepełnienie amerykańskich więzień jest rezultatem prowadzonej od lat 80. ubiegłego stulecia „wojny z narkotykami” rozpoczętej w czasach administracji prezydenta Ronalda Reagana (1981–1989). W ramach tej „wojny” zaostrzone zostały kary nawet za drobne przestępstwa związane z narkotykami, jak posiadanie niewielkiej ilości marihuany. Wprowadzono zasadę „do trzech razy sztuka”. Ustawę zawierającą tę zasadę podpisał i wprowadził w życie w marcu 1994 roku demokratyczny prezydent Bill Clinton.Zasada ta zobowiązuje sędziów federalnych do automatycznego skazania na karę dożywotniego więzienia każdej osoby, która po raz trzeci została uznaną winną popełnienia poważnego przestępstwa. Za takie uważane są wszystkie przestępstwa związane z posiadaniem, przemytem i handlem narkotykami, nawet jeśli nie zostały popełnione z użyciem przemocy.",,
„Film Sekielskiego to dobry trop”. Nożownik z Wrocławia o motywach ataku na kapłana,"– To jest dobry trop – powiedział dziennikarzom Zygmunt W. – nożownik, który zaatakował księdza przed wrocławskim kościołem, pytany o to, czy film Tomasza Sekielskiego o pedofilii w Kościele miał związek z jego działaniem. Mężczyzna dodał, że niczego nie żałuje.","Sąd zadecydował o trzymiesięcznym aresztowaniu W. Podczas wyprowadzania z posiedzenia mężczyzna powiedział dziennikarzom, że nie znał ranionego księdza.Pytany, czy jego działanie ma związek z filmem braci Sekielskich „Tylko nie mów nikomu” o przypadkach pedofilii wśród polskich księży, mężczyzna odparł: „To jest dobry trop”.Jak ustalił portal tvp.info, przed atakiem mężczyzna chwilę rozmawiał z kapłanem m.in. o pedofilii i problemach Kościoła.Do napaści na księdza doszło w poniedziałek rano na Ostrowie Tumskim w centrum Wrocławia.",,
USA: ubezpieczenia zgodne z konstytucją,"Amerykanie mogą być zmuszani przez państwo do wykupienia ubezpieczenia zdrowotnego. Sąd Najwyższy USA uznał za legalną reformę ubezpieczeń zdrowotnych Baracka Obamy. Takiego obowiązku nigdy w historii USA nie było, co sprawiało, że ponad 50 mln Amerykanów nie miało ubezpieczeń zdrowotnych.","Sąd Najwyższy USA uznał, że wprowadzony dwa lata temu obowiązek ubezpieczenia zdrowotnego nie narusza amerykańskiej konstytucji. Obowiązek ubezpieczeń zdrowotnych jest istotą reformy zdrowia przeforsowanej przez  Baracka Obamę w 2010 roku. Zakłada ona, że każdy Amerykanin musi wykupić ubezpieczenie zdrowotne albo zapłacić karę. Jednak firmy ubezpieczeniowe nie mają już prawa odmawiania sprzedaży ubezpieczenia osobom poważnie chorym, co w przeszłości było powszechne. Reformie Obamy sprzeciwiała się amerykańska prawica twierdząc, że państwo powinno pozostawić obywatelowi decyzję czy chce się ubezpieczać czy nie. Sąd Najwyższy odrzucił jednak ten argument uznając, że władza ma prawo żądać wykupienia ubezpieczenia zdrowotnego tak samo jak ma prawo nakładać podatki.",,
Spotkanie kierownictwa PiS. Wśród tematów sprawa marszałka Kuchcińskiego,"W środę późnym wieczorem zakończyło się spotkanie kierownictwa PiS. Poświęcone było m.in. sytuacji związanej z marszałkiem Sejmu Markiem Kuchcińskim. Zastępca rzecznika partii Radosław Fogiel przekazał, że w czwartek o godz. 12.30 prezes PiS Jarosław Kaczyński wygłosi oświadczenie.","Spotkanie kierownictwa PiS rozpoczęło się około godz. 20. W spotkaniu wzięli udział członkowie kierownictwa partii, m.in. prezes Kaczyński, premier Mateusz Morawiecki, minister obrony Mariusz Błaszczak i marszałek Senatu Stanisław Karczewski.Pod koniec lipca Radio Zet podało, że marszałek Sejmu latał rządowymi samolotami wraz z rodziną. Po tych informacjach dyrektor Centrum Informacyjnego Sejmu poinformował, że Kuchciński wpłacił 5 tys. zł na Klinikę Budzik działającą przy Centrum Zdrowia Dziecka i 10 tys. zł na Caritas Polska za 23 loty samolotem rządowym, w których towarzyszyli mu członkowie rodziny.W poniedziałek Kuchciński, przepraszając za loty z rodziną flotą rządową, poinformował, że zdarzyła się raz sytuacja, kiedy rządowym samolotem podróżowała tylko jego żona. Kuchciński przekonywał, że w związku z przelotami, kiedy na pokładzie samolotu towarzyszyli mu bliscy, nie doszło do złamania prawa. Zadeklarował też wpłatę 28 tys. zł na modernizację sił zbrojnych za lot żony. W środę Prokuratora Okręgowa w Warszawie poinformowała, że trwa postępowanie sprawdzające ws. ewentualnych nieprawidłowości w związku z lotami marszałka Marka Kuchcińskiego.",,
"Są ręce, głowa, nogi? Czarzasty: Kobiety mają prawo do wolności, w tym aborcji do 12. tygodnia","– Uważamy, że kobiety mają prawo do wolności. W ramach tej wolności jest również prawo do swojego ciała – powiedział na antenie Radia Plus Włodzimierz Czarzasty, przewodniczący Sojuszu Lewicy Demokratycznej.  Zadeklarował, że politycy jego ugrupowania będą głosowali w Sejmie za projektem ustawy zezwalającej na dokonanie aborcji do 12. tygodnia ciąży.","Czarzasty pytany w Radiu Plus o to, czy wie, kiedy zaczyna bić serce dziecka, udzielił wymijającej odpowiedzi. – Dyskusja na temat tego, jakie kto ma poglądy w tej sprawie odbyła się milion razy. Uważamy, że kobieta ma prawo do wolności – powiedział szef SLD. Gdy prowadzący audycję pokazał mu zdjęcie USG dziecka w 12. tygodniu ciąży, polityk powtórzył, że jego ugrupowanie będzie głosowało za projektem ustawy legalizującej dokonywanie aborcji do tego czasu.  – Widzi pan to zdjęcie. Są ręce, głowa, nogi.  Uważa pan, że to dziecko nie ma  prawa do życia? – dopytywał dziennikarz. – Uważamy, że kobieta ma prawo do 12. tygodnia dokonać aborcji – podkreślił wtedy Czarzasty. Polityk pytany, czy zaprezentowane zdjęcie nie robi na nim wrażenia odparł, że na nim  „wszystko robi wrażenie, ale wrażenie robią na nim również prawa wolnościowe kobiet”.  – A prawa wolnościowe tego dziecka? – chciał wiedzieć prowadzący audycję.  – Każdy ma prawo w tej sprawie mieć swoje poglądy.  Moja formacja, lewica, ma właśnie takie poglądy i będziemy tego bronili. Formacje, które uważają inaczej, niech bronią swojego zdania – odpowiedział  Czarzasty deklarując, że w takich sprawach „nie będzie w jego przemówieniach żadnej agresji”.",,
Premier: Poprawa bezpieczeństwa na drogach jednym z priorytetów rządu,Kompleksowy plan radykalnej poprawy bezpieczeństwa na drogach będzie jednym z priorytetów rządu w nowej kadencji – poinformował premier Mateusz Morawiecki.,"„Rozwój infrastruktury drogowej w Polsce jest faktem. Tysiące kilometrów nowych i wyremontowanych dróg pozwala nam wszystkim jeździć wygodniej. Niestety nie zawsze i nie wszystkich skłania to do bezpiecznej jazdy...” – napisał na Facebook premier Mateusz Morawiecki. W swoim wpisie zaznaczył, że „ostatni śmiertelny wypadek na przejściu dla pieszych w Warszawie poruszył opinię publiczną w całej Polsce. Statystyki dotyczące liczby kolizji na polskich drogach, a przede wszystkim ofiar tych wypadków budzą sprzeciw wszystkich Polaków”.Jednocześnie Morawiecki podkreślił, że „potrzebne są zmiany w przepisach i poważna wynikająca z nich polityczna deklaracja: koniec z piractwem drogowym” – zapowiedział premier. „Bezpieczeństwo naszych rodzin, a szczególnie dzieci w drodze do szkół oraz w miejscach, gdzie najczęściej przechodzą przez ulice, wymaga naszej szczególnej troski i wprowadzenia pragmatycznych regulacji. Polska Policja powinna też otrzymać dodatkowe środki na odpowiedni sprzęt, by eliminować z ruchu drogowego tych, którzy stanowią zagrożenia dla życia i zdrowia innych ludzi. Kompleksowy plan radykalnej poprawy bezpieczeństwa na drogach będzie jednym z priorytetów rządu w nowej kadencji” – zapowiedział Morawiecki.",,
PiS wyprzedza PO o 9 punktów,"Gdyby wybory parlamentarne odbyły się w dniach 11-12 września, na PiS głosowałoby 39 proc. badanych,  a na PO – 30 proc. – wynika z sondażu TNS Polska dla Wiadomości TVP1.","Sojusz Lewicy Demokratycznej mógłby liczyć na 14 proc. głosów, na PSL i Ruch Palikota  głosowałoby po 6 proc. ankietowanych.  Nowa Prawica uzyskałaby 2 proc. głosów, zaś PJN i Solidarna Polska – po 1 proc. głosów.",,
Donosy na rodziców Grety Thunberg. „Sprawą powinny zająć się władze”,Do szwedzkich służb socjalnych napłynęły donosy od osób zaniepokojonych możliwością wykorzystywania 16-letniej Grety z zespołem Aspergera przez jej rodziców celebrytów. Szczegóły postępowania pozostają niejawne.,"Rodzice Grety, aktor Svante Thunberg oraz śpiewaczka operowa i piosenkarka Malena Ernman twierdzą, że „Greta o swoich protestach zdecydowała sama”, jednak intensywnie ją wspierają. Ojciec towarzyszy nastolatce w podróżach po świecie.              To rodzice Thunberg zdecydowali, że od września tego roku Greta przez rok nie będzie uczęszczać do szkoły. Stało się tak, gdy ich córka ukończyła 16 lat, czyli osiągnęła wiek, w którym już nie istnieje w Szwecji obowiązek szkolny.              Według autorów zgłoszeń, jakie – jak dowiedziała się PAP – napłynęły do służb socjalnych sztokholmskiej dzielnicy Kungsholmen, gdzie zameldowana jest rodzina Grety, jej rodzice wykorzystują nastolatkę dla własnej kariery. Zwracają też uwagę na to, że rodzina wspólnie wydała książkę, której premiera zbiegła się z rozpoczęciem przez Gretę jesienią 2018 roku strajku szkolnego. Jedną z autorek donosu na rodziców Grety jest Yvsa Haeggstroem z miasta Karlstad na zachodzie Szwecji. – Ja nie mam nic osobiście do Grety, ale uważam, że jest wykorzystywana. Tą sprawą powinny zająć się władze – oceniła w rozmowie z PAP Haeggstroem.   Władze zasłaniają się tajemnicą    O sprawie donosów na rodziców Grety nie chce mówić, zasłaniając się tajemnicą, przewodniczący dzielnicy Kungsholmen, której podlegają służby socjalne. – To jest kwestia prywatności. Takie sprawy z uwagi na dobro dziecka nie są nigdy komentowane – wyjaśnił Rasmus Jonlund z partii Liberałowie.              W czerwcu nastolatka ukończyła szkołę podstawową. Jak ujawniła wówczas na zdjęciu w mediach społecznościowych, uczęszczała do szkoły w odległym o 35 km od Sztokholmu mieście Soedertaelje. Podczas licznych strajków przed szwedzkim parlamentem twierdziła, że ma na to pozwolenie od nauczycieli.              We wspólnym programie telewizyjnym “Skavlan"", szwedzkiego nadawcy publicznego SVT oraz norweskiego NRK, Greta wyjaśniała, że poprzez swoje działania na rzecz klimatu “czuje się dobrze"".              U Grety Thunbergg lęk przed zmianami klimatycznymi pojawił się u w wieku ośmiu lat, gdy po obejrzeniu w szkole filmu edukacyjnego o Wielkiej Pacyficznej Plamie Śmieci. Nastolatka na skutek szoku popadła w depresję, przestała jeść i chodzić do szkoły. Wiadomo, że zaniepokojeni rodzice długo szukali pomocy, odwiedzając dziesiątki gabinetów lekarskich.",,
Nowy sondaż przed wyborami do PE: PiS z wyraźną przewagą nad KE,"Prawo i Sprawiedliwość z 29 mandatami w Parlamencie Europejskim, Koalicja Europejska z 18, z kolei Wiosna uzyskałaby 5 mandatów – wynika z sondażu Kantar. Gdyby wybory do Parlamentu Europejskiego odbyły się w pierwszej połowie maja, wygrałoby PiS z poparciem 43 proc. Oznacza to piętnastopunktową przewagę nad Koalicją Europejską.","Druga na podium Koalicja Europejska uzyskała 28 proc., a trzecie zajmuje Wiosna Roberta Biedronia z 8 proc. poparciem – wynika z sondażu. Pozostałe partie znajdują się poniżej progu wyborczego: Konfederacja (4 proc.), Kukiz'15 (3 proc.), Lewica Razem (3 proc.)W porównaniu do wyników z poprzedniego miesiąca, PiS uzyskuje wynik wyższy o 7 punktów procentowych. Koalicja Europejska oraz Wiosna odnotowują wzrost (po 1 punkcie procentowym). Wynik gorszy niż przed miesiącem (o 1 punkt procentowy) otrzymują ugrupowania Kukiz'15 oraz Lewica Razem.11 proc. Polaków nie potrafi zdecydować, na kogo oddałoby głos (mniej o 9 punktów procentowych w porównaniu do kwietnia).Zamiar wzięcia udziału w wyborach deklaruje 60 proc. badanych, przy czym 25 proc. jest zdecydowana w tej kwestii, a 35 proc. raczej oddałaby swój głos.27 proc. badanych deklaruje przeciwne stanowisko – 13 proc. twierdzi, że raczej by nie zagłosowało, a 14 proc. zdecydowanie nie zagłosowałoby. 13 proc. Polaków jeszcze nie wie, czy odda swój głos w tych wyborach.Badanie Omnibus zostało przeprowadzone w dniach 10-15 maja 2019 r. techniką wywiadów bezpośrednich wspomaganych komputerowo (CAPI) na ogólnopolskiej, reprezentatywnej próbie 967 mieszkańców Polski w wieku 18 i więcej lat. Preferencje do wyborów europejskich: N=554 osób deklarujących „zdecydowanie” lub „raczej” zamiar uczestniczenia w wyborach. Na kogo głosowaliby wyborcy w wyborach do krajowego parlamentu?Gdyby wybory do Sejmu odbyły się między 10 a 15 maja wśród Polaków, którzy zadeklarowali gotowość wzięcia w nich udziału, największe poparcie uzyskuje Prawo i Sprawiedliwość razem z Solidarną Polską i Porozumieniem (40 proc.). Na drugim miejscu, z 21 proc. poparciem, uplasowała się Platforma Obywatelska. Do Sejmu dostałyby się jeszcze trzy ugrupowania: Wiosna Roberta Biedronia (6 proc.), Sojusz Lewicy Demokratycznej (5 proc.) oraz Polskie Stronnictwo Ludowe (5 proc.).W porównaniu do wyników z poprzedniego miesiąca, w maju partia rządząca odnotowuje wzrost o 5 punktów procentowych. Wynik PO również jest nieznacznie wyższy (o 1 punkt procentowy). Nie zmieniły się natomiast rezultaty Wiosny i SLD; Polskie Stronnictwo Ludowe, po jednoprocentowym wzroście, przekroczyłoby próg wyborczy.Do Sejmu nie dostałyby się: Kukiz'15 (4 proc.), Wolność (2 proc.), Nowoczesna (2 proc.), Razem (1 proc.) oraz Ruch Narodowy, Teraz! i Zieloni, które uzyskały poparcie poniżej 1 proc.Chęć udziału w wyborach parlamentarnych zadeklarowało 61 proc. badanych, przy czym 28 proc. jest zdecydowana w tej kwestii, a 33 proc. raczej przystąpiłaby do głosowania.Przeciwne stanowisko wyraża 28 proc. respondentów - 16 proc. zapowiada, że zdecydowanie nie pójdzie głosować, a 12 proc. - raczej nie zagłosuje. 11 proc. Polaków jeszcze nie wie, czy odda swój głos w wyborach.W porównaniu do wyników z kwietnia, w maju spadł odsetek badanych, którzy chcą zagłosować w wyborach do Sejmu (o 2 punkty procentowe), jaki i odsetek Polaków, którzy nie zamierzają przystąpić do głosowania (o 1 punkt procentowy). Niezdecydowanych Polaków jest o 3 punkty procentowe więcej niż przed miesiącem.",,
Zagrali Niemcom na  nosie. Niezwykła historia szkockich żołnierzy,"Szeregowiec William Kemp,  kapral  Sandy MacDonald  i starszy szeregowy James „Ginger”  Wilson wsławili się brawurową ucieczką z niemieckiej niewoli podczas II wojny światowej. Oszukali Niemców, że są Ukraińcami, choć żaden z nich nie znał słowa po ukraińsku. Mówili za to po gaelicku. Teraz o dzielnych Szkotach powstanie film fabularny.","W czerwcu 1940 r. szkoccy żołnierze zostali we Francji schwytani przez Niemców. Groziła im egzekucja jako szpiegom. Sprytni Szkoci postanowili przechytrzyć wrogów. Powiedzieli, że są Ukraińcami i na wszystkie pytania odpowiadali w swoich rodzinnym języku, czyli gaelickim.    Oznajmili m.in., że pochodzą z miejscowości Ardnamurchan. Niemcy nie mogli znaleźć tłumacza, który mógłby się z nimi dogadać. A ponieważ Ukraina należała do Rosji, która jeszcze z Hitlerem nie walczyła, Niemcy puścili swoich jeńców wolno.",,
"Były ordynator, 72-letni chirurg dziecięcy ma pójść do więzienia za łapówki","Znany krakowski chirurg dziecięcy skazany za przyjmowanie łapówek na 2 lata i 8 miesięcy bezwzględnego pozbawienia wolności będzie musiał stawić się w zakładzie karnym do odbycia kary. Sąd nie zgodził się w czwartek na dalsze jej odroczenie, o co wnosili w zażaleniu obrońcy 72-letniego Jana S.","Skazany lekarz zostanie wezwany do stawienia się w zakładzie karnym do odbycia kary – poinformowano w czwartek w biurze prasowym Sądu Okręgowego w Krakowie.  72-letni prof. Jan S. to były pracownik Uniwersyteckiego Szpitala Dziecięcego w Krakowie-Prokocimiu. W ciągu kilkudziesięciu lat pracy pełnił tam m.in. funkcję ordynatora oddziału chirurgii plastycznej, rekonstrukcyjnej i oparzeń.  Wg świadków lekarz wymuszał łapówki Prokuratura oskarżyła go o to, że w ciągu 11 lat 27 razy przyjął pieniądze od rodziców pacjentów i uzyskał w ten sposób około 15 tys. zł. W marcu 2016 r. Sąd Rejonowy dla Krakowa-Podgórza uznał Jana S. winnym brania łapówek od rodzin pacjentów, w sumie kilkudziesięciu osób, i skazał nieprawomocnym wyrokiem na 4 lata bezwzględnego więzienia i 30 tys. zł grzywny. Nakazał także zwrot 15 tys. zł i nałożył pięcioletni zakaz pełnienia kierowniczych funkcji w służbie zdrowia.  Według obrońców, którzy złożyli apelację od wyroku, był to pierwszy przypadek w Polsce orzeczenia kary bezwzględnego więzienia dla lekarza za korupcję. Obrońcy argumentowali, że wyrok bezwzględnego więzienia jest ich zdaniem rażąco surowy. Po uprawomocnieniu się wyroku obrońcy skazanego lekarza składali wnioski o kasację, ułaskawienie i odroczenie wykonania kary. Powoływali się m.in. na pogarszający się stan zdrowia Jana S., stres wywołany skazaniem oraz bardzo dobrą opinię, jaką cieszy się zarówno w środowisku medycznym, jak i wśród sąsiadów. W lipcu br. przy kolejnym wniosku o ułaskawienie przedstawili także dokument z parafii, że lekarz angażuje się w organizację wielu wydarzeń na jej terenie, oraz informację, że jako wolontariusz od wiosny tego roku współpracuje z Caritas Archidiecezji Krakowskiej. Sąd negatywnie opiniował wnioski o ułaskawienie. Jak wskazał w lipcu br., dolegliwości zdrowotne skazanego nie są przeszkodą w odbywaniu kary. Podkreślił, że w przypadku Jana S. cele kary nie zostały osiągnięte, lekarz nie wyraził skruchy i nadal kwestionuje wyrok i jego surowość, a obecnie –  w ocenie sądu – próbuje jedynie uniknąć odpowiedzialności za popełnione czyny i konieczności odbycia kary. – Ułaskawienie mogłoby utwierdzać skazanego w poczuciu bezkarności, jakie byłoby niezrozumiałe w odbiorze społecznym. Nie po to sąd orzekł karę po prawie czteroletnim procesie, aby w ogóle jej nie wykonywać –  uzasadniał sąd.",,
O dobrej i złej pedofilii [OPINIA],"„Gazeta Wyborcza” ogłosiła newsa. I, jak to zazwyczaj bywa u nich, news w godzinę okazał się fejkiem. Tym razem chodziło o tajną zmowę PiS i Kościoła, mającą na celu wykreślenie z rejestru pedofilów księży. Kłamstwo? Tak. Ale udało się „GW” sprowokować kilkugodzinny wylew najbardziej prymitywnego antyklerykalizmu. Zapewne tylko o to chodziło. Warto jednak zauważyć, że temat pedofili w Kościele regularnie wraca. I warto się nad tym pochylić.","Rzeczywistość nigdy nie jest idealna. Zło zawsze znajdzie dla siebie miejsce. Czy Kościół jest wolny od pedofilii? Niestety nie. Tak jak nie jest wolny od korupcji, złodziei itd. Dokładnie tak jak każda instytucja tego świata. Warto tylko znać proporcje. Niegdyś pewien kapłan dobrze to skomentował. Księża są jak samoloty – mówi się głównie o tych kilku, co upadli, a nie o tych dziesiątkach tysięcy, którzy nadal wykonują swoje zadania. Oczywiście konsekwencją tego jest też powinność Kościoła, bezpardonowa walka z „czarnymi owcami”. Ale cokolwiek by mówić o księżach potworach – krzywdzili oni dzieci nie w zgodzie ze swoją wiarą, ale łamiąc jej najważniejsze zasady.  Tymczasem lewa strona, dziś tak ochoczo strojąca się w moralizujące szaty, ma w tej materii dużo więcej na sumieniu. To lewa strona potrafi nieść na swoich sztandarach postulaty, których realizacja de facto ułatwiłaby pedofilom życie. I nie chodzi tu o znane z naszego podwórka ostentacyjne przykłady hipokryzji – jak wielbiony przez „GW” Daniel Cohn Bendit, rozpisujący się swego czasu o tym, jak lubi erotyczne zaloty kilkuletnich dziewczynek, czy Jan Hartman, nawołujący do zmiany kryteriów oceny kazirodztwa. Mowa raczej o stale obecnym (chociaż najsilniej widocznym w czasie tzw. rewolucji seksualnej) nurcie detabuizacji kolejnych przestrzeni życia ludzkiego i rozpatrywaniu ich właśnie w kontekście seksualnym - oczywiście w imię rozbicia zniewalających naszą wolność przestarzałych norm obyczajowych. I pal licho, póki ten bełkot tyczy się dorosłych – niestety jak bumerang powraca temat seksualności dzieci, tejże seksualności uwolnienia. Ponieważ postulowana rewolucja, zmiana świata, ma być wszechogarniająca. Niezależnie także od wieku człowieka. I wszystko co było wcześniej – było złe i jest do wymiany. Tyle że rewolucjoniści nie widzą lub nie chcą widzieć, że w ich nowej, wspaniałej rzeczywistości znikną bariery, które przez wieki chroniły ludzi – w tym dzieci. Ci sami, którzy tak piętnują Kościół, już nie chcą pamiętać, jakie były konsekwencje lewicowej rewolucji seksualnej – jak chociażby usankcjonowanie wśród wielu środowisk zachowań seksualnych względem dzieci. Oczywiście, z czasem powrócił zdrowy rozsądek i nawet zachodnie społeczeństwa, na szczęście, okazały się niegotowe na zmiany postulowane przez lewicę. A Cohn Bendit przestał rozpisywać się o tym, jak lubi, gdy małe dziewczynki głaszczą go po różnych częściach ciała. Ale warto pamiętać, do czego, gdy miała okazję, doprowadziła ta obyczajowa rewolta. Bo nasi rewolucjoniści, w swoim szale destrukcji, zamknięci w intelektualnych banałach albo po prostu fałszach – wykorzystują prawdziwe przypadki okrucieństwa i niesprawiedliwości jako argument za światem, w którym to zło, z którym walczą, będzie miało jeszcze łatwiej.Ta sytuacja tyczy się nielicznych, tych, którzy – czy z powodu głupoty, braku refleksji (często połączonego z realną krzywdą jakiej niegdyś doświadczyli), czy nienawiści – naprawdę w to wierzą. Ale za nimi kroczy armia zwykłych koniunkturalistów, chcących być odpowiednio modnymi, oraz banda cyników, którzy wiedzą, że w postulowanym świecie z płynnymi zasadami będą mogli rozszerzyć swoją władzę. Którzy, jak wspomniana tu „GW”(chociaż to tylko przykład, de facto nieistotna na skalę opisywanych tu zmian banda głupców), będą wykorzystywać to rozbicie granic, by dowolnie okładać swoich przeciwników politycznych inwektywami. Wyzywając ich raz od faszystów a raz od pedofilii, powoli tworząc świat, w którym te słowa nic nie znaczą. A więc rzeczywistość, w której prawdziwym faszystom i pedofilom będzie bardzo łatwo się ukryć oraz zachować nawet status autorytetów, jak przytaczany już tym tekście myśliciel.",,
Poseł Misiło kandyduje w wyborach. „To skandal”,"To jest skandaliczna kandydatura z prostego powodu: kiedy sprofanował symbol Polski Walczącej, kiedy Platforma wyraziła oburzenie, kiedy większość środowisk kombatanckich wyraziło oburzenie to teraz Platforma pokazuje jaki jest jej prawdziwy stosunek do historii Armii Krajowej, do Polski Walczącej – ocenił w Radiu Szczecin politolog dr Piotr Chrobak. Pod koniec lipca, kiedy Misiło zamieścił skandaliczną grafikę ze znakiem Polski Walczącej na tęczowym tle europoseł PO Andrzej Halicki oświadczył, że Misiły „nie powinno być na listach Platformy”.","W poniedziałek Rada Krajowa głosowała nad listą 920 kandydatów w wyborach do Sejmu i 80 kandydatów w wyborach do Senatu. Poseł Piotr Misiło znalazł się na 10 miejscu listy w Koszalinie.W Radiu Szczecin politolog Piotr Robak ocenił kandydaturę Misiły jako „skandaliczną”. Odniósł się w ten sposób do profanacji, jakiej polityk dokonał; symbol Polski Walczącej umieścił na tle tęczowej flagi.– Ja to odbieram jako stosunek lekceważący dlatego, że skoro ten człowiek wraca na listę, a nie został ukarany tym, że już nie będzie na tej liście, to pokazuje, że Platforma lekceważy sobie profanację symboli Polski Walczącej – mówił politolog.Piotr Misiło jest obecnie posłem PO-Koalicji Obywatelskiej, w 2015 roku wybrany został z list Nowoczesnej. W mediach społecznościowych walczy o przyznanie szerokich praw osobom ze środowiska LGBT. Przed 75. rocznicą Powstania Warszawskiego opublikował na Twitterze symbol Polski Walczącej na tle tęczowej flagi. Gdy ten jego gest wywołał falę potępiających komentarzy, Misiło również na Twitterze przeprosił wszystkich, którzy mogli poczuć się w jakikolwiek sposób urażeni jego „interpretacją hołdu dla ofiar Powstania”.Europoseł PO Andrzej Halicki – poproszony wówczas o komentarz do wpisu Piotra Misiły – ocenił, że dla niego był on skandaliczny. – Skandal, który nie powinien mieć miejsca i nie powinno być pana Misiło na listach Platformy – powiedział pod koniec lipca reporterowi TVP Info.",,
"„Bieda, cierpienie, przestępczość”. Trump nie wyklucza wysłania wojsk do Wenezueli","Prezydent Donald Trump powiedział w wywiadzie dla telewizji CBS News, że „opcją jest” wysłanie amerykańskich wojsk do pogrążonej w kryzysie politycznym Wenezueli. Poinformował również, że odrzucił prośbę wenezuelskiego prezydenta Nicolasa Maduro o spotkanie.","Przywódca USA poinformował, że otrzymał propozycję spotkania z Maduro „kilka miesięcy temu”. Swoją decyzję o odrzuceniu zaproszenia argumentował „okropnymi rzeczami, które dzieją się w Wenezueli”.  Trump podkreślił, że Wenezuela była „najbogatszym państwem w regionie”, a teraz zmaga się z problemem „biedy, cierpienia i przestępczości”.  Treść przeprowadzonego w piątek wywiadu została opublikowana w niedzielę na portalu telewizji CBS News. Stacja wyemituje tego dnia rozmowę z Trumpem dwukrotnie, w tym raz tuż przed popularnym wśród Amerykanów finałowym meczem futbolowej ligi NFL, Super Bowl.",,
15-latek z Olsztyna usłyszał prawie 300 zarzutów. Okradał rodzinę,"15-letniemu gimnazjaliście z Olsztyna śledczy postawili 272 zarzuty karne. Chłopak podczas rodzinnych imprez fotografował karty płatnicze członków rodziny, a następnie wykorzystując zawarte na nich dane dokonywał transakcji. Teraz oszust będzie musiał wytłumaczyć się przez sądem rodzinnym i nieletnich.","Jak informuje olsztyńska policja nastolatek został zatrzymany po żmudnych, dwutygodniowych działaniach policjantów z Wydziału do Walki z Przestępczością Gospodarczą Komendy Miejskiej Policji w Olsztynie.Funkcjonariusze, którzy pracowali nad sprawą oszusta internetowego ustalili, że sprawcą jest 15-letni uczeń jednego z olsztyńskich gimnazjów.Jak podaje policja, ustalono, że nastolatek wykorzystując dane z kart płatniczych dokonywał transakcji przelewowych w sieci. „W trakcie policyjnych ustaleń okazało się, że 15-latek podczas rodzinnych imprez fotografował karty bankomatowe, następnie wykorzystując dane członków swojej rodziny dokonywał transakcji internetowych. W kilku przypadkach wpłacał pieniądze w postaci darowizn m.in. dla twórców muzyki. 15-latek interesował się również płatnymi programami komputerowymi, jak również grami, na które łącznie przekazał kilkadziesiąt tysięcy złotych” – poinformowano.Działając w ten sposób 15-latek wykorzystał dane z kart bankomatowych dziewięciu osób przeprowadzając w sumie 272 transakcje, za co usłyszał tyle samo, bo 272 zarzuty oszustwa i usiłowania oszustwa internetowego. „Nastolatek nie negował swojego przestępczego działania i przyznał się do zarzucanych mu czynów. Ze swojego zachowania będzie musiał wytłumaczyć się przed sądem rodzinnym i nieletnich” – informuje olsztyńska policja.",,
"Marszałkowskie życzenia, marszałkowskie zmartwienia","Nie kłóćcie się (z nami), będzie fajnie i miło – tak w skrócie można odpowiedzieć na pytanie, co w swoim orędziu przekazał narodowi marszałek Senatu prof. Tomasz Grodzki. W tym, że Grodzki, będąc najwyżej w oficjalnej państwowej hierarchii umocowanym przedstawicielem opozycji, korzysta chętnie z prawa do wygłaszania telewizyjnych przemówień, nie ma niczego niestosownego. Gorzej, jeśli po kilku minutach z marszałkiem zdezorientowani widzowie wymieniają się pytaniami: „O 
czym to było?” i „Po co to było?”. Taki jednak przywilej polityka, zwłaszcza jeśli mamy do czynienia z orędziem świątecznym.","Dlatego też trudno się tak naprawdę do czegoś przyczepić. Apel o zgodę, pytanie, czy podziały nie są inspirowane z zewnątrz (które jest sprytne, bo zwolennik każdej strony konfliktu powie, że oczywiście, po czym wskaże „tych drugich” jako inspirowanych, najpewniej ze Wschodu), nawet miłe dla każdego ucha odwołanie do wielkości i historii Polski. Nie wiem, czy przemówienia marszałek pisze sobie sam, czy robi to dla niego fachowiec, może sztab fachowców; niemniej robi to na tyle sprawnie, by zastanawiać się, czy faktycznie nie byłby on dla opozycji lepszym kandydatem w wyborach prezydenckich. Ktoś postanowił jednak inaczej i Tomasz Grodzki następne lata będzie kierować Senatem, wygłaszając do nas co jakiś czas zbiory politycznych frazesów, do których trudno się nawet przyczepić. Bo nawet, gdy marszałek schodzi na tematy kontrowersyjne, takie jak reforma sądownictwa – dalej mówi właściwie miękko, bardzo naokoło i na wysokim poziomie ogólności. Nie słyszałem nic o stanie wojennym w sądownictwie, o represjach i kagańcach; ot, „Senat będzie pracował najstaranniej, jak to jest możliwe, dbając o nienaruszalność konstytucyjnej zasady współpracy, ale i wzajemnej niezależności władzy sądowniczej, wykonawczej i ustawodawczej, gdyż jest to fundament demokratycznego ustroju państwa”. Ba, marszałek zgadza się, że sądownictwo trzeba zreformować, choć CHYBA inaczej, niż robiono to przez ostatnie cztery lata. Słowo „chyba” podkreśliłem celowo – bo to zostawienie jakiegoś marginesu na wątpliwości, to coś wyjątkowego w opozycyjnym przekazie. W kontekście Grodzkiego „wątpliwości” są jednak ostatnio słowem-kluczem i nie dotyczą one bynajmniej słów marszałka o reformie wymiaru sprawiedliwości. Kolejne osoby przypominają sobie, jakoby dawały Grodzkiemu pieniądze na leczenie i operacje swoich bliskich. Nie mam wystarczająco wielu danych czy kompetencji, by rozstrzygać o winie lub niewinności trzeciej osoby w państwie. Rzecz jasna, można wejść na równie ogólny co w orędziu poziom i zadumać się: „wszyscy wiemy, jaka jest polska służba zdrowia…”. Ano, wiemy wszyscy i pewne rzeczy przyjmujemy za oczywiste, uprawnione, za zło konieczne, a czasem już nawet za normalność; gdy zaś w grę wchodzi zdrowie i życie naszych najbliższych, rzadko kiedy zastanawiamy się nad niuansami – a w pewnych sytuacjach niuansem jest właściwie wszystko. I wszystko zrobimy, by ratować dziecko, ojca, matkę… Nie mamy żadnych pretensji, zwłaszcza, jeśli nasze oczekiwania zostały spełnione, a modlitwy wysłuchane. Jednak pytania mogą wracać, kiedy osoba, która wykorzystała naszą sytuację, pojawia się w nowej roli, choćby ostatniego sprawiedliwego, subtelnego moralisty, zbawcy narodu i demokracji. Stąd to przerywanie milczenia i „odzyskana” pamięć świadków, krewnych, pacjentów. Tomasz Grodzki sprawę będzie musiał zapewne wyjaśnić, ponieważ coraz więcej osób nie kojarzy go, jak zapewne by sobie tego życzył, jako wygłaszającego koncyliacyjne przemówienia marszałka Senatu, aspirującego do roli męża stanu, lub przynajmniej męża opatrznościowego opozycji. Na tę drugą rolę cały czas ma szansę, zwłaszcza przy odrzucających wyborców przepychankach we władzach Platformy i lawirowaniu Donalda Tuska. Z drugiej strony, marszałek może w swoim orędziu mówić pięknie, bo od innych mów ma prawnika, który zarzuci mediom prowadzenie „zmasowanej akcji, będącej próbą egzekucji polityka, który chce w tej chwili uratować demokrację w Polsce i dostał dziejową misję”. Przyznam, że choć nie jestem fanem wystąpień zbyt okrągłych i przesadnie wygładzonych, wolę już wersję przekazu z telewizyjnego orędzia. Wesołych Świąt!",,
B. premier miał zlecić zabójstwo tłumaczki. Oskarżył go ochroniarz,"Były malezyjski premier Najib Razak złożył tradycyjną muzułmańską przysięgę, w której zaprzeczył, że miał związek z zabójstwem mongolskiej tłumaczki w 2006 roku. Były ochroniarz premiera wydał wcześniej oświadczenie, w którym twierdzi, że Najib polecił mu zabić kobietę i pozbyć się ciała.","– Nie znałem ani nie spotkałem zmarłej. Jeśli kłamię, niech Bóg mnie przeklnie. Jeśli jednak mówię prawdę, niech Bóg przeklnie tych, którzy mnie oczerniają – powiedział po piątkowych modłach w jednym z meczetów w Kuala Lumpur. W poniedziałek były ochroniarz Najiba, Azilah Hadri – skazany już na śmierć za zabójstwo 28-letniej Altantuyi Shaariibuu – poinformował w oświadczeniu, że jego dawny pracodawca miał określić kobietę jako „obcego szpiega” i „zagrożenie dla bezpieczeństwa narodowego”. Hadri twierdzi, że wierzył, iż Najib ochroni go później przed wymiarem sprawiedliwości.Szczątki kobiety znaleziono jesienią 2006 roku, wiele tygodni po jej zabójstwie; ich stan wskazywał na to, że zostały zniszczone materiałami wybuchowymi. Według malezyjskich organizacji pozarządowych kobieta miała towarzyszyć Najibowi, wówczas wicepremierowi i ministrowi obrony, podczas oficjalnych podróży biznesowych i posiadać wiedzę na temat kontraktu obejmującego zakup od Francji dwóch okrętów podwodnych Scorpene w 2002 roku. Nie znaleziono jednak na to wystarczających dowodów.Shaariibuu, która wcześniej mieszkała w Rosji, Chinach i Mongolii, pracowała jako tłumaczka bliskiego współpracownika Najiba, Abdula Razaka Bagindy. Przyznał on później, że był z nią w związku. W 2008 roku został oczyszczony z zarzutów nakłaniania do jej zabójstwa. Wyrok śmierciW 2015 roku malezyjski sąd skazał prawomocnym wyrokiem na karę śmierci Azilaha i innego byłego ochroniarza Najiba, Sirula Azhara Omara. Ten ostatni wyjechał jednak wcześniej do Australii, która nie zgodziła się na ekstradycję.Najibowi Razakowi, który kierował rządem w latach 2009-2018, nigdy nie postawiono zarzutów w sprawie Altantuyi Shaariibuu, ale sprawa pozostała ważnym elementem malezyjskich rozgrywek politycznych.Najib mierzy się obecnie z 40 zarzutami związanymi z korupcją i nadużywaniem władzy w związku z globalnym skandalem finansowym 1Malaysia Development Berhad (1MDB). Między 2009 a 2014 rokiem z tego państwowego funduszu rozwoju wyprowadzono miliardy dolarów, a kilkaset milionów znalazło się na prywatnych kontach byłego premiera.",,
"Putin o Obamie: czasem było trudno, ale szanowaliśmy się","– Bez względu na to, iż dialog bywał czasami niełatwy, a czasami było wręcz trudno współpracować, to odnosiliśmy się z szacunkiem do siebie i do stanowiska, jakie zajmowaliśmy – powiedział w Limie prezydent Rosji Władimir Putin o prezydencie USA Baracku Obamie.","Występując podczas konferencji prasowej w kuluarach szczytu APEC, kończącego się w niedzielę w stolicy Peru, prezydent Putin podziękował Obamie za lata współpracy.– Powiedziałem mu podczas dzisiejszej rozmowy, że będziemy radzi ujrzeć go w Rosji, jeśli tylko będzie chciał, mógł czy pragnął przybyć – wyznał dziennikarzom.Krótka rozmowaDo spotkania obu liderów doszło na szczycie APEC wcześniej w niedzielę. Według Białego Domu rozmowa trwała około czterech minut. Prezydenci Rosji i USA mieli rozmawiać o Ukrainie i Syrii. Po wymianie uprzejmości Obama zwrócił się do Putina, by podtrzymał zobowiązania swego kraju w ramach porozumień mińskich mających na celu zakończenie konfliktu na Ukrainie. Powtórzył, że USA i ich sojusznicy są zaangażowani na rzecz suwerenności Ukrainy - podała strona amerykańska.Kontynuacja inicjatyw Obama zaapelował także do ministrów spraw zagranicznych USA i Rosji o „kontynuowanie inicjatyw, wspólnie z szerszą społecznością międzynarodową, w celu zminimalizowania przemocy i ulżenia cierpieniom Syryjczyków” - relacjonował Biały Dom.– Na początku posiedzenia (prezydenci) przywitali się i krótko porozmawiali – oświadczył z kolei rzecznik Kremla Dmitrij Pieskow. Jak przekazał, Putin i Obama „wyrazili żal z powodu braku postępu na Ukrainie”.Obaj politycy zapowiedzieli także kontynuowanie do końca kadencji obecnej amerykańskiej administracji współpracy na rzecz uregulowania sytuacji w Syrii. – Podkreślono, że pozostałe dwa miesiące muszą być wykorzystane dla kontynuowania poszukiwań uregulowania w Syrii. W tym kontekście uzgodniono dalsze kontakty (rosyjskiego ministra spraw zagranicznych Siergieja) Ławrowa i (sekretarza stanu USA Johna) Kerry'ego – powiadomił Pieskow.",,
„Wykazuje cechy myślenia totalitarnego”. Jest apel o zawieszenie Hartmana,"„Obrzydliwy i niedopuszczalny atak prof. Hartmana na tych członków naszego społeczeństwa, którzy wyznają inne poglądy niż jego własne, jest złamaniem nie tylko dobrych obyczajów i norm społecznych, ale także Akademickiego Kodeksu Wartości” – czytamy w liście Fundacji im. Zygmunta Starego, adresowanym do rektora UJ, na którym pracuje Hartman. List odnosi się do tekstu, który Hartman zamieścił na swoim blogu przed kilkoma dniami. Nazwał tam wyborców PiS m.in. „psychopatami” i „ograniczonymi umysłowo prymitywami”. Fundacja apeluje o zawieszenie Hartmana.","„Prof. Hartman złamał podstawowe zasady obowiązujące w Uniwersytecie Jagiellońskim i dopuścił się zachowania niegodnego profesora poprzez atak mową nienawiści na tych obywateli naszego kraju, którzy mają inne poglądy niż prof. Hartman” – napisano w liście fundacji, podpisanym przez jej prezesa Krzysztofa Budziakowskiego. Prezes odniósł się do artykułu, który Hartman zamieścił na swoim blogu przed kilkoma dniami. Tekst wypełniony był inwektywami pod adresem PiS-u i jego elektoratu oraz pod adresem kleru. Tym razem Hartman nazwał Jarosława Kaczyńskiego „straszno-żałosnym despotkiem”, a Kościół oskarżył o sprzyjanie nazistom. „Paranoicy, psychopaci, patologiczni Narcyzowie i ograniczone umysłowo prymitywy mogą się czuć bezpiecznie. To ich czas. Ich Polska. Ich racja i ich triumf. A co sobie do skarpety odłożą, to też ich. Nikt im już tego nie odbierze – tak jak zadowolenia z siebie” – pisał z kolei o wyborcach PiS. „Obrzydliwy i niedopuszczalny atak prof. Hartmana na tych członków naszego społeczeństwa, którzy wyznają inne poglądy niż jego własne, jest złamaniem, nie tylko dobrych obyczajów i norm społecznych, ale także Akademickiego Kodeksu Wartości przyjętego 25 czerwca 2003 roku na posiedzeniu Senatu Uniwersytetu Jagiellońskiego. Powstanie tego dokumentu – jak czytamy - wynikło z potrzeby zdecydowanego zamanifestowania i podkreślenia zasad oraz wartości, którymi kieruje się wspólnota akademicka UJ” – pisze fundacja. Jak uważają autorzy listu, postawa Hartmana jest krańcowo odległa od propagowanych przez kodeks wartości. „Prof. Hartman dyskryminuje ludzi ze względu na ich poglądy polityczne i światopoglądowe. Wykazuje kompletny brak poszanowania i pogardę wobec ludzi wierzących w Boga i wyznających religię katolicką. Jego postawa jest antydemokratyczna, antyliberalna z cechami myślenia totalitarnego” – czytamy. W dokumencie przypomniano również fakt, że przed kilkoma laty Hartman niejednoznacznie wypowiadał się na temat kazirodztwa, które – jak zauważono – „nie jest w Polsce dopuszczone prawem”. Autorzy listu wspominają, że w dzisiejszych czasach dużo mówi się o mowie nienawiści i próbach jej przeciwdziałania. Sposób wyrażania poglądów, jakiego dopuszcza się Hartman, prowadzić ma do „rozbudzenia, rozpowszechniania i usprawiedliwiania nienawiści oraz dyskryminacji, jak również przemocy słownej wobec osób będących »na celowniku« takiej wypowiedzi. Godzi w wolność i godność drugiego człowieka”. „Budzące niesmak i wręcz niedowierzanie” obelgi i insynuacje, jakie znalazły się na blogu Hartmana, nie przyczyniają się do pogłębiania dialogu, mają za to inny cel, jakim jest obrażanie i poniżanie, prof. Hartman „nie ma więc kwalifikacji do prowadzenia zajęć kształtujących umysły młodych Polaków” – czytamy. „W związku z powyższym, proszę Pana Rektora oraz władze Uniwersytetu Jagiellońskiego o natychmiastowe zawieszenie prof. Jana Hartmana w obowiązkach nauczyciela akademickiego oraz podjęcie innych stosownych działań w tej sprawie” – kończy list Budziakowski.",,
Decyzja greckiego sądu rozwścieczyła Ankarę,"Grecki rząd złożył wniosek o anulowanie azylu, przyznanego przez sąd tureckiemu żołnierzowi, który uciekł z kraju po nieudanym puczu z lipca 2016 roku. Turcja domaga się ekstradycji żołnierza i grozi ochłodzeniem wzajemnych stosunków.","O azyl w Grecji ubiegało się ośmiu tureckich żołnierzy. Prośba siedmiu z nich została odrzucona, do jednego z wniosków sąd ustosunkował się przychylnie. Ten krok wywołał oburzenie Ankary. W oświadczeniu tureckiego MSZ napisało, że udzielając żołnierzowi azylu „Grecja ponownie pokazała, że chroni spiskowców”. W odpowiedzi władze w Atenach poinformowały, że złożyły wniosek o odwołanie azylu.  Już w styczniu grecki Sąd Najwyższy odrzucił wniosek o ekstradycję wszystkich ośmiu żołnierzy. Wówczas Turcja zażądała ponownego procesu, a szef tamtejszego MSZ Mevlut Cavusoglu ostrzegał, że rząd jego kraju podejmie w odpowiedzi niezbędne kroki, w tym o unieważnieniu dwustronnej umowy o readmisji uchodźców obowiązującej z Grecją. Ośmiu wojskowych – dwóch majorów, czterech kapitanów i dwóch sierżantów – wylądowało 16 lipca 2016 roku wojskowym śmigłowcem w Aleksandrupolis w Grecji kilka godzin po ogłoszeniu przez władze w Ankarze, że podjęta przez część armii próba zamachu stanu zakończyła się niepowodzeniem.",,
Raport Deloitte: ile wydamy na święta,"Polska rodzina przeznaczy na najbliższe święta Bożego Narodzenia 1168 zł (272 euro), o 6 proc. więcej niż wydała rok wcześniej. Drugi rok z rzędu pozytywnie oceniamy obecną sytuację gospodarczą – wynika z badań firmy doradczej Deloitte.","Z  badania „Zakupy świąteczne 2018”, przeprowadzonego ostatnio przez znaną firmę doradczą, wynika, że kupujemy coraz więcej. „Ten sześcioprocentowy wzrost jest najwyższym w analizowanych krajach. Podobny wynik zanotowała Rosja. Największym budżetem na świąteczne wydatki dysponują jednak Brytyjczycy z 587 euro i Hiszpanie z blisko 495 euro. W porównaniu tym należy brać pod uwagę sytuację ekonomiczną i siłę nabywczą w danym kraju” –  poinformował  na stronie firmy dyrektor i lider zespołu ds. sektora dóbr konsumenckich Deloitte Wojciech Górniak. Średnia dla wszystkich ankietowanych państw wyniosła 377,4 euro.Według ankiety firmy w  tym roku Polacy deklarują, że na prezenty przeznaczą nieco więcej niż na żywność. Pierwsza kategoria pochłonie 45 proc. (532 zł) świątecznego budżetu, druga – 44 proc. (511 zł), natomiast na spotkania towarzyskie planujemy przeznaczyć 11 proc. (125 zł). Na tle Europy byliśmy najbardziej skłonni przekroczyć założony na wydatki świąteczne budżet – 53 proc. przyznaje, że w 2017 r. wydało więcej o ponad 200 zł niż zakładał pierwotny budżet (średnia dla analizowanych krajów to 32 proc.) – podano również. Z badań wynika że Polacy drugi rok z rzędu pozytywnie oceniają obecną sytuację gospodarczą. Jesteśmy pod tym względem największymi optymistami w Europie.  Aż 34 proc. tak psotrzega sytuację. Średnia dla wszystkich analizowanych krajów wynosi 23 proc. Pod tym względem dorównują nam tylko Portugalczycy (32 proc.). Optymizm ten wynika przede wszystkim z tego, że w ocenie Polaków mają oni coraz większe możliwości finansowe. Ponad jedna czwarta ankietowanych (28 proc.) deklaruje, że w tym roku dysponuje większym budżetem na konsumpcję. To najwyższy wynik wśród badanych krajów.Co ciekawe, choć wysoki wskaźnik optymizmu w ocenie przyszłorocznej sytuacji gospodarczej także plasuje Polaków na podium, to zwiększa się odsetek pesymistów. Ponad jedna trzecia (35 proc.) respondentów obawia się złej sytuacji gospodarczej. Takie obawy mają przede wszystkim osoby starsze niż 55-letnie i najlepiej zarabiający .",,
Prezydent o Antonim  Zambrowskim: odszedł odważny i mądry patriota,"Zamilkł głos ważnego świadka polskiej historii najnowszej, niestrudzonego obrońcy wolności i prawdy, a także suwerenności, tożsamości i dobrego imienia naszej Ojczyzny – napisał prezydent Andrzej Duda w liście odczytanym podczas uroczystości pogrzebowych  Antoniego Zambrowskiego , działacza opozycji antykomunistycznej, dziennikarza i społecznika.","Rodzina, przyjaciele i dziennikarze pożegnali Antoniego Zambrowskiego, działacza opozycji antykomunistycznej, publicystę i dziennikarza współpracującego z „Gazetą Polską”. Odszedł Antoni Zambrowski – odważny i mądry patriota, znakomity dziennikarz o wielkiej wiedzy i kulturze, były działacz opozycji demokratycznej i więzień polityczny reżimu komunistycznego. Zamilkł głos ważnego świadka polskiej historii najnowszej, niestrudzonego obrońcy wolności i prawdy, a także suwerenności, tożsamości i dobrego imienia naszej Ojczyzny – napisał prezydent.Jak zauważył, „uwarunkowania rodzinne sprawiły, że od najmłodszych lat kształtowali Go ludzie wyznający wartości biegunowo przeciwne”.  „ Jego światopogląd wydawał się jednoznacznie uformowany, a dalsze koleje życia i moralne wybory w ogólnym zarysie przesądzone, związane z zaangażowaniem w sprawę komunizmu. Jednak Antoni Zambrowski był także człowiekiem w najlepszym znaczeniu tego słowa wolnym. Człowiekiem sumienia niegodzącym się na fałsz i niesprawiedliwość”  – podkreślił Andrzej Duda.",,
Podział resortów Zjednoczonej Prawicy. „Trzech ministrów pożegna się z rządem”,"Lider Solidarnej Polski Zbigniew Ziobro dostał do wyboru jeden z trzech resortów, którym pokieruje jego człowiek – twierdzi „Rzeczpospolita”.","„Ministerstwo Cyfryzacji, Infrastruktury albo Energii – jeden z tych resortów obejmie w nowym rządzie Solidarna Polska. Wciąż szefem Ministerstwa Sprawiedliwości będzie Zbigniew Ziobro” – czytamy.  Jak ustaliła gazeta, taką ofertę Solidarna Polska otrzymała od władz PiS. Dziennik przypomina, że dotąd partia Zbigniewa Ziobry miała jeden resort – sprawiedliwości.  „Objęcie kolejnego jest skutkiem wprowadzenia do Sejmu większej grupy posłów. W mijającej kadencji Solidarna Polska miała sześciu posłów i dwóch senatorów. Do Sejmu nowej kadencji wprowadziła 17 posłów i dwóch senatorów, a w dodatku tuż po wyborach dołączył do niej poseł PiS Norbert Kaczmarczyk” – podaje „Rz”.  Według gazety na stole są trzy ministerstwa, których szefowie mają się pożegnać z rządem. Chodzi o Marka Zagórskiego (cyfryzacja), Andrzeja Adamczyka (infrastruktura) i Krzysztofa Tchórzewskiego (energia).  Informacje o tym, że w grze są wspomniane resorty, potwierdza dziennikowi poseł Solidarnej Polski Tadeusz Cymański. „Te przecieki są prawdziwe” – nie ukrywa. Dodaje, że rzeczywiście wcześniej rozmowy dotyczyły Ministerstwa Sportu – czytamy.",,
Podpalili kościół. Chilijczycy wzburzeni aferą pedofilską,Nieznani sprawcy podpalili kościół katolicki w chilijskiej miejscowości. Na miejscu pozostawili afisz dotyczący afer na tle seksualnym. Krytyka i bunt wobec Kościoła w Chile narasta.,"Do ataku na kościół doszło w chilijskiej miejscowości Conchal. Anonimowi sprawcy  obrzucili trzema koktajlami Mołotowa miejscowy kościół katolicki. Oprócz strat zostawili wiadomość pełną krytyki dla duchownych, którzy dopuścili się nadużyć seksualnych. Straty wynikłe z wybuchu koktajli Mołotowa są niewielkie. Napis na pozostawionym afiszu głosi: „Podnieśmy bunt! Świnie-gwałciciele! Nie chcemy waszych kazań!”. Kościół w Chile przeżywa obecnie kryzys w związku z ujawnionymi nadużyciami seksualnymi duchownych, a szczególnie ks. Fernando Karadimy. Wśród jego ofiar byli także księża. Jeden z jego wychowanków, bp Juan Barros jest oskarżany o krycie nadużyć ks. Karadimy, czemu zaprzecza. Po spotkaniu episkopatu Chile z papieżem Franciszkiem, wszyscy biskupi tego kraju złożyli 18 maja rezygnację. Ich dalszy los zależy od Ojca Świętego.",,
Rozmowy prezydent-premier o propozycjach do Deklaracji Rzymskiej,"Treść polskich propozycji do Deklaracji Rzymskiej – była jednym z tematów rozmowy prezydenta Andrzeja Dudy i premier Beaty Szydło. Prezydentowi zależy, by Polska była „aktywnym i pozytywnym współtwórcą dokumentu odnoszącego się do głównych wyzwań stojących przed UE” – poinformowała KPRP.","Jak poinformowała PAP prezydencka kancelaria, podczas roboczego spotkania – które odbyło się we wtorek wieczorem i trwało ponad dwie i pół godziny – prezydent i premier „omówili propozycje zapisów deklaracji politycznej, która ma być przyjęta podczas jubileuszowego posiedzenia Rady Europejskiej w Rzymie”, przedyskutowano również treść polskich propozycji do tej deklaracji.Jak podkreślono w komunikacie KPRP, „prezydentowi zależy na tym, aby Polska była aktywnym i pozytywnym współtwórcą kompromisowego dokumentu odnoszącego się do głównych wyzwań stojących przed UE”.„Dla prezydenta najistotniejsze jest, by w dokumencie tym znalazło się silne odwołanie do potrzeby europejskiej jedności, lojalnej współpracy państw europejskich zgodnie z zapisami traktatowymi Unii oraz poszanowania demokratycznej woli obywateli poprzez zwiększenie ich udziału we wspólnych decyzjach” – podała prezydencka kancelaria. „Kluczowa rola wspólnego rynku”„Rozmowa z premier Szydło dotyczyła szerokiej panoramy zagadnień europejskich, zarówno w kontekście ostatniego posiedzenia Rady, wyborów w krajach europejskich jak i najważniejszych polityk unijnych” – poinformowała KPRP.We wtorkowym spotkaniu prezydenta i premier uczestniczyli również wiceminister spraw zagranicznych Konrad Szymański i minister w Kancelarii Prezydenta Krzysztof Szczerski.W sobotę w Rzymie na uroczystym szczycie z okazji 60. rocznicy podpisania Traktatów Rzymskich, które zapoczątkowały integrację europejską, ma zostać przyjęta Deklaracja Rzymska. Ma ona wyznaczyć kierunek dla UE 27 państw – bez przygotowującej się do opuszczenia Wspólnoty Wielkiej Brytanii - na najbliższą dekadę.",,
Putin: Wybuch w Petersburgu to był zamach terrorystyczny,"Prezydent Rosji Władimir Putin oświadczył dziś, że wybuch, do którego doszło w środę w supermarkecie w Petersburgu, był atakiem terrorystycznym. W wyniku eksplozji rannych zostało 13 osób.","– Wczoraj w Petersburgu przeprowadzono atak terrorystyczny, niedawno Federalna Służba Bezpieczeństwa (FSB) udaremniła inną próbę zamachu – powiedział prezydent podczas spotkania na Kremlu z wojskowymi uczestniczącymi w operacji w Syrii. Putin polecił służbom bezpieczeństwa, aby te podczas zatrzymywania terrorystów postępowały zgodnie z prawem, ale jeśli życie funkcjonariuszy jest zagrożone, terroryści powinni być zabijani na miejscu. Prezydent oświadczył, że „polecił szefowi FSB, aby przy zatrzymywaniu działać w ramach prawa”. – Ale jeśli życie i zdrowie naszych funkcjonariuszy, oficerów jest zagrożone – działać stanowczo, nie zatrzymywać nikogo, eliminować bandytów na miejscu – dodał Putin.Prezydent ocenił, że sytuacja pod względem bezpieczeństwa w Rosji uległaby znacznemu pogorszeniu, gdyby do kraju wróciły tysiące bojowników walczących w Syrii w szeregach Państwa Islamskiego.",,
Wicepremier Sasin o 500 plus dla niepełnosprawnych: Wypłaty najpóźniej od października,"We wrześniu, najpóźniej od października zacznie się wypłata dodatku w wysokości 500 zł dla osób niepełnosprawnych – zapowiedział wicepremier, szef Komitetu Stałego Rady Ministrów Jacek Sasin.","Sasin w rozmowie z radiem RMF FM poinformował, że ustawa w sprawie dodatku dla osób niepełnosprawnych „jest niemal gotowa” i zagwarantowane jest jej finansowanie na bieżący rok.– Jest faktem, że komitet stały rady ministrów projekt ustawy przyjął. Ona w najbliższym czasie będzie procedowana przez rząd – mówił Sasin. Jak informuje radio, wicepremier pytany o finansowanie projektu przekonuje, że „środki zebrane z daniny solidarnościowej – czyli podatku płaconego od dochodów powyżej miliona złotych – pozwolą wypłacać dodatek po wakacjach”.  – Pokryłyby zapotrzebowanie na ten rok. Chcielibyśmy, żeby ten program zadziałał od września, najpóźniej od października. Tutaj tych pieniędzy na ten rok wystarczy, w przyszłym roku to będzie pełny wymiar – podkreślił. Premier Mateusz Morawiecki w czasie majowej konwencji PiS w Krakowie zapowiedział wprowadzenie nowego, comiesięcznego dodatku w wysokości 500 zł dla dorosłych osób niepełnosprawnych, które są całkowicie niesamodzielne.",,
Letnia GP w skokach: Kubacki triumfatorem cyklu,"Dawid Kubacki wygrał cykl Letniej Grand Prix 2019 w skokach narciarskich. W kończących sezon sobotnich zawodach w Klingenthal (Niemcy)  zajął piąte miejsce. Trzeci był Piotr Żyła, a najlepszy okazał się Słoweniec Anze Lanisek.","Konkurs rozgrywany był w fatalnych warunkach atmosferycznych. Rozpoczął się z godzinnym opóźnieniem i przeprowadzono tylko jedną serię.Przed zawodami Kubacki w klasyfikacji generalnej zajmował drugie miejsce. Dziesięć punktów więcej miał prowadzący Yukiya Sato, ale Japończyk uzyskał 127 m i zajął dopiero 11. miejsce. Polakowi triumf dało 131,5 m. Od Sato ostatecznie zgromadził o 11 pkt więcej.Kubacki cykl LGP poprzednio wygrał w 2017 roku. Jego ostatni sukces jest tym bardziej godny uznania, bo wystąpił tylko w czterech z ośmiu konkursów. W Wiśle i Zakopanem był drugi, a w Hinzenbach najlepszy. Sato wziął udział we wszystkich zawodach.W 2016 najlepszy w LGP był Maciej Kot, a w 2001, 2004 i w 2006 Adam Małysz.",,
Trump grozi wycofaniem USA ze Światowej Organizacji Handlu,"– Jeśli WTO się nie zreformuje, wyprowadzę USA z jej struktur – oświadczył prezydent Trump. To już kolejna groźba tego rodzaju przywódcy, który uważa, że jego kraj od lat jest źle traktowany przez tę organizację.","W WTO „potrzebne są reformy” – ocenił prezydent USA Donald Trump w wywiadzie dla Bloomberg News. Trump powiedział, że jeśli reformy nie nastąpią, USA opuści organizację. Agencja Reutera podkreśla jednak, że takie posunięcie mogłoby podważyć jedną z podstaw współczesnego globalnego systemu handlu, w tworzeniu którego Stany Zjednoczone odegrały bardzo dużą rolę.W rozmowie z Bloomberg News Trump skarżył się na niesprawiedliwe traktowanie Stanów Zjednoczonych w globalnym handlu i obwiniał WTO o przyzwalanie na taką sytuację. Ostrzegł także, że może podjąć działania przeciwko organizacji, chociaż nie określił, w jakiej formie miałoby się to odbyć.Podobną opinię amerykański prezydent wyraził już przed kilkoma tygodniami. – WTO traktuje nas bardzo źle od wielu, wielu lat i dlatego jesteśmy w bardzo niekorzystnym położeniu. Nie wiem, dlaczego tam jesteśmy. WTO jest zaprojektowana przez resztę świata, by rolować Stany Zjednoczone – mówił wówczas dziennikarzom.",,
Macron krytykuje Polskę. Szydło: niech nie rozbija UE i niech się zajmie sprawami własnego kraju,"Prezydent Francji Emmanuel Macron ostro skrytykował w piątek polski rząd za odmowę zaostrzenia dyrektywy dotyczącej pracowników delegowanych – pisze AFP. Ten „nowy błąd” Warszawy sprawia, że stawia się ona „na marginesie” Europy w „wielu kwestiach” – powiedział. – Doradzam panu prezydentowi, aby zajął się sprawami swojego kraju – odpowiada premier Beata Szydło.","– Polska nie definiuje dzisiaj przyszłości Europy i nie będzie definiować Europy jutra – podkreślił Macron na wspólnej konferencji z prezydentem Bułgarii Rumenem Radewem w Warnie, w ostatnim dniu swej podróży po krajach Europy Środkowej i Wschodniej. – Polacy zasługują na więcej – oświadczył francuski prezydent w odpowiedzi na stanowisko rządu Beaty Szydło w sprawie pracowników delegowanych. Polska nie jest w konflikcie z żadnym z krajów UEW wypowiedzi dla portalu wPolityce.pl premier Beata Szydło komentując słowa prezydenta Francji podkreśliła, że Polska „jest takim samym członkiem UE, jak Francja”.– Mamy takie same prawa jak Francja i inne kraje członkowskie i będziemy z nich korzystać dla dobra Polski i Polaków. Polska nie jest w konflikcie z żadnym z krajów UE ani z nią samą – powiedziała szefowa rządu.– Doradzam panu prezydentowi, aby zajął się sprawami swojego kraju, być może wtedy uda mu się osiągnąć takie same wyniki gospodarcze i taki sam poziom bezpieczeństwa swoich obywateli, jaki gwarantuje Polska. O przyszłości Europy nie będzie decydował prezydent Francji ani żaden inny przywódca indywidualnie, tylko wszyscy członkowie wspólnoty – dodała Szydło.„Macron nieuważnie śledzi media”Szef MSZ Witold Waszczykowski na konferencji prasowej z ministrami spraw zagranicznych Rumunii i Turcji zwrócił uwagę, że spotkania, które odbył tego dnia z sekretarzem generalnym NATO i swoimi odpowiednikami z Rumunii i Turcji, świadczą o tym, że „Polska nie jest izolowana”. – Jesteśmy gospodarzem ważnego spotkania wczoraj i dzisiaj, więc wydaje mi się, że prezydent Macron po prostu nieuważnie śledzi media i nie wie tego, co się tutaj dzieje, w naszej części Europy – dodał szef polskiej dyplomacji.",,
"Wałęsa: prosimy o pomoc UE i Niemców, bo na kartkę wyborczą trzeba czekać","Musimy wymyśleć teraz coś, co będzie skuteczne. Trudno walczyć przez demonstracje; Na razie korzystamy z procedur unijnych, prosimy Unię Europejską, Niemców, i innych, bo na kartkę wyborczą trzeba długo czekać – powiedział były prezydent Lech Wałęsa w rozmowie z Deutsche Welle.","Lech Wałęsa przyznał, że nie podoba mu się to, co się dzieje w Polsce, a obecna władza „robi niedobrze”. „Wydaje się, że mają dobrą diagnozę, ale złe leczenie. Jednak dziś te przypadki naszych Kaczyńskich czy Trumpa dopingują nas do zmian. Wymuszają, abyśmy znaleźli rozwiązania” – stwierdził.Były prezydent ocenił, że rządzący są ludźmi „małymi, zakompleksionymi”, którzy zdobyli władzę przypadkiem. Podkreślił, że walka z rządem jest problemem. „Trudno walczyć z nimi przez demonstracje, bo ludzi aktywnych jest za mało. Musimy wymyśleć teraz coś, co będzie skuteczne” – powiedział.„Na razie korzystamy z procedur unijnych, prosimy Unię Europejską, Niemców, i innych, bo na kartkę wyborczą trzeba długo czekać” – mówił Wałęsa, dodając że wybory nie są dobrym rozwiązaniem, ponieważ „oni manipulują prawem i będą oszukiwać”. Zaznaczył, że dziś „potrzebujemy globalnej solidarności”.",,
Luksusowy dom publiczny miał bankomat dla klientów,"Drinki z najdroższych alkoholi, kobiety z Europy Środkowo-Wschodniej, seks w basenie i bankomat – to część z atrakcji, z których mogli korzystać klienci luksusowej agencji towarzyskiej w warszawskich Włochach. Skromniejszy lupanar działał w centrum Torunia. Oba lokale łączy to, że jednego dnia wkroczyli do nich funkcjonariusze CBŚP, przerywając dochodowy „biznes”. Zatrzymano 11 osób, w tym organizatorów agencji: niejaką „Gosię” oraz „Sławka”."," Agencja w samym centrumW tym samym czasie policjanci białostockiego zarządu CBŚP wkroczyli do lokalu w centrum Torunia. Z ich informacji wynikało, że działa tam dom publiczny kierowany przez Ukraińca o pseudonimie „Sławek”. Funkcjonariusze i śledczy z Prokuratury Okręgowej w Toruniu ustalili, że członkowie tej grupy zajmują się organizowaniem agencji towarzyskich. Informacje się potwierdziły – na piętrze jednego z barów działał lupanar. W akcji zatrzymania organizatorów agencji wzięli udział także antyterroryści. Zatrzymano cztery osoby, w tym szefa bandy. Z ustaleń śledczych wynika, że podejrzani „nakłaniali do pracy i zatrudniali w nadzorowanych przez siebie lokalach kobiety, które w zamian za ułatwianie im nierządu, udostępnianie pomieszczeń oraz zapewnianie ochrony, przekazywały część dochodu uzyskiwanego z prostytucji”.W Prokuraturze Okręgowej w Toruniu zatrzymanym przedstawiono zarzuty udziału w zorganizowanej grupie przestępczej i czerpanie korzyści z cudzego nierządu. Wszyscy trafili do aresztu. Śledczy przekonują, że to nie koniec ich pracy w związku z działaniem gangu „Sławka”.",,
Paulo Coelho i Kobe Bryant pisali wspólnie książkę dla dzieci,"Paulo Coleho przyznał, że pracował nad książką dla dzieci z Kobem Bryantem. Amerykański koszykarz 26 stycznia zginął w katastrofie helikoptera. – Opublikowanie książki bez niego straciło sens – przyznał pisarz.","Autor bestsellerowego „Alchemika” nie będzie kontynuował prac nad publikacją, gdyż projekt bez udziału zmarłego sportowca uważa za pozbawiony sensu. „Jesteś kimś więcej niż świetnym graczem, drogi Kobe. Wiele się nauczyłem, wchodząc w interakcje z tobą. Natychmiast usunę wersję roboczą, gdyż ta książka straciła właśnie powód, by powstać” – napisał literat na Twitterze.Prace nad książką autorzy zaczęli kilka miesięcy temu. – Publikowanie książki bez niego nie miałoby sensu. Nie przyniosłoby to niczego istotnego ani dla niego, ani jego rodziny. Nie oznacza to, że pewnego dnia nie napiszę o rzeczach, których nauczyłem się od Kobe'go i o tym, jak wyjątkowym był człowiekiem. Ale książki dla dzieci nie – wyjaśnił pisarz. – Kobe był zawsze zainteresowany stworzeniem książki, która byłaby pozytywnym przykładem dla dzieci, zwłaszcza tych, które mają utrudniony start. Widziałem go wystarczająco dużo razy, aby upewnić się, że ma na myśli nie tylko sport, że nie chodzi tylko o rywalizację – powiedział Coelho. Jesienią 2018 r. Bryant wydał autobiografię zatytułowaną „Kobe Bryant. Mentalność Mamby. Jak zwyciężać”. Bryant był pięciokrotnym mistrzem NBA. W historii koszykówki zapisał się jako jeden z najwybitniejszych zawodników. W 2018 r. wraz z Glenem Keanem otrzymał Oscara w kategorii najlepszy krótkometrażowy film animowany za produkcję „Dear Basketball”. – Jego tragiczna śmierć pokazała już, jak ważny był dla świata, nie tylko dla Stanów Zjednoczonych. Będziemy rozmawiać o jego spuściźnie, nie tylko tej sportowej, przez wiele lat – podkreślił Coelho.",,
"„Ej, Franek, gdzie jest twoje miłosierdzie”? Konserwatyści atakują papieża","Dziesiątki plakatów przeciwko papieżowi Franciszkowi pojawiły się w sobotę w całym Rzymie. Pod zdjęciem papieża z wyjątkowo ponurą miną zamieszczono słowa krytyki pod jego adresem. Jak podaje włoska agencja Ansa, papież na wieść o plakatach zareagował „ze spokojem i dystansem”. Policja prowadzi dochodzenie w tej sprawie.","Tekst napisany został w rzymskim dialekcie, a zaczyna się od zawołania: „A France” – co można przetłumaczyć: „Ej, Franek”.   Dalej tekst brzmi: „Wprowadziłeś zarząd komisaryczny w kongregacjach, usunąłeś księży, sprawiłeś, że poleciały głowy w Zakonie Kawalerów Maltańskich i u franciszkanów Niepokalanej, zignorowałeś kardynałów”.      Słowa te odnoszą się do decyzji podjętych przez papieża, który przeprowadza reformę Kurii Rzymskiej i przebudowuje kongregacje; nakłonił do dymisji Wielkiego Mistrza Zakonu Kawalerów Maltańskich Matthew Festinga i wprowadził zarząd komisaryczny we włoskim zakonie franciszkanów, pogrążonym w wewnętrznym kryzysie.  Po tych zarzutach postawiono pytanie skierowane do papieża: „Gdzie jest twoje miłosierdzie?”.",,
Mołdawia nie chce do Unii. Rozważa wymówienie umowy stowarzyszeniowej,"Prezydent Mołdawii Igor Dodon oświadczył, że po następnych wyborach parlamentarnych Mołdawia być może rozwiąże umowę stowarzyszeniową z Unią Europejską. Podczas wtorkowej wizyty w Moskwie podkreślił wagę strategicznego partnerstwa z Rosją.","– Nie wykluczam, że po następnych wyborach parlamentarnych będzie stanowisko większości parlamentarnej, które ja poprę, i to porozumienie zostanie anulowane – powiedział Dodon na wspólnej konferencji prasowej z rosyjskim prezydentem Władimirem Putinem.Według Dodona, który jest zwolennikiem prorosyjskiego kursu, Mołdawia niczego nie zyskała dzięki podpisanej w 2014 roku umowie z Unią Europejską. Dowodził przy tym, że zachowanie państwowości i neutralności jego kraju nie jest możliwe bez strategicznego partnerstwa z Rosją.3,5-milionowa Mołdawia od lat rozdarta jest między Rosję a Unię Europejską. Jest jednym z najbiedniejszych państw w Europie i jednym z najbardziej skorumpowanych. Panuje tu permanentny kryzys polityczny i gospodarczy.",,
Nielegalni imigranci nękali pasażerów włoskiego promu. „To był koszmar”,"Około 50 imigrantów, którzy otrzymali nakaz opuszczenia Włoch, wywołało niepokoje i zniszczenia na promie płynącym z Cagliari na Sardynii do Neapolu – podały we wtorek włoskie media na podstawie relacji pasażerów. Opowiedzieli oni o nękaniu i kradzieżach.","Według relacji podróżnych w nocy z poniedziałku na wtorek grupa nielegalnych imigrantów, którzy otrzymali nakaz opuszczenia Włoch, dopuściła się aktów wandalizmu i napaści. Byli wśród nich głównie Algierczycy, przypływający ostatnio masowo na Sardynię.Pasażerowie mówią, że przeżyli koszmar na pokładzie promu – podkreślają media. Zauważają, że nielegalnym imigrantom nie towarzyszył żaden policjant.Gdy prom wpłynął do portu w Neapolu, kapitan złożył zawiadomienie o wydarzeniach na pokładzie. Weszli tam policjanci, przede wszystkim po to, by nie dopuścić do ucieczki imigrantów, którzy mają opuścić Włochy. Armator wyjaśnił, że rejs tych osób był uzgodniony z siłami porządkowymi z Cagliari. Ponadto poinformowano, że tak jak dzieje się to w przypadku podobnych wydaleń, firma w trosce o bezpieczeństwo innych pasażerów przeznaczyła dla imigrantów osobną część promu. Grupa ta nie była eskortowana przez policję.Armator promu zapewnił, że nie doszło na nim do poważnych zniszczeń, a załoga potrafiła zareagować w tej „delikatnej sytuacji”, by zagwarantować bezpieczeństwo.Wydarzenia wywołały dyskusję we Włoszech. Pojawiło się wiele głosów domagających się bardzo stanowczej reakcji i natychmiastowego odesłania winnych do krajów pochodzenia.",,
Jak za dawnych lat na stadionie Polonii Warszawa. Dokończono rozgrywki z 1939 roku,"Na stadionie Polonii Warszawa trwa właśnie Turniej Niepodległości o Puchar PGE, w którym biorą udział przedwojenne polskie kluby. Młodzi piłkarze symbolicznie dokończą ligowy sezon z 1939 roku. Rywalizacja rozpoczęła  się o godzinie 9:00 – meczem Polonii Warszawa z Pogonią Lwów - dokładnie tak jak w ostatniej kolejce przed wybuchem II wojny światowej.","350 młodych zawodników na stadionie Polonii Warszawa walczy w Turnieju Niepodległości o Puchar PGE. Rywalizują drużyny Polonii Warszawa, Warty Poznań, Wisły Kraków, Ruchu Chorzów, AKS Chorzów, Pogoni Lwów, Garbarni Kraków i  Cracovii.  To już jest druga edycja wydarzenia, którego organizatorem jest Stowarzyszenie „Niezwyciężeni”.Organizatorzy nawiązali do wydarzeń sprzed 80 lat, kiedy agresja hitlerowskich Niemiec oraz Związku Sowieckiego brutalnie przerwała życie II Rzeczypospolitej Polskiej.  Tym samym przerwane zostały również piłkarskie Mistrzostwa Polski z 1939 roku, których ostatnią serię spotkań rozegrano 20 sierpnia. Kolejna miała odbyć się już we wrześniu, niestety – zamiast klubowych trykotów piłkarzom przyszło przywdziać wojskowe mundury, a rozgrywki pozostały nierozstrzygnięte.   Patronem medialnym wydarzenia jest Telewizja Polska.",,
Piotrowicz: Ustawy o SN i KRS mogą wejść w życie 1 stycznia,"– Sytuacja już dojrzała do tego, by Sejm na najbliższym posiedzeniu rozpoczął procedowanie nad prezydenckimi projektami ustaw o Sądzie Najwyższym i Krajowej Radzie Sądownictwa – ocenił w rozmowie z „Naszym Dziennikiem” szef komisji sprawiedliwości Stanisław Piotrowicz.","Poseł PiS pytany, czy jest porozumienie z prezydentem Andrzejem Dudą w sprawie wyboru przez Sejm członków KRS, zaznaczył, że rozmowy między PiS a obozem prezydenckim „sprowadzały się do ustalenia tzw. drugiego kroku, gdyby opozycja stosowała obstrukcję podczas głosowania większością 3/5 głosów”. KRS z przedstawicielami opozycji– Pan prezydent zaproponował ogólny zarys tego artykułu w nawiązaniu do naszych poprawek. I wedle tych rozwiązań opozycja będzie miała możliwość wprowadzenia swoich przedstawicieli do KRS, na czym panu prezydentowi zależy – wyjaśniłNa pytanie, jaka jest szansa na wejście w życie ustaw o SN i KRS 1 stycznia 2018 r., Piotrowicz odparł, że zależy to od tego, jak będą wyglądały prace parlamentarne, ale – „przy dużej mobilizacji jest to możliwe”.Szef komisji sprawiedliwości ocenił, że „w nastawieniu opozycji nic się nie zmieniło” i ta „będzie robiła wszystko, aby nic się nie zmieniło”. – Dlatego spodziewam się blokowania prac parlamentarnych z jej strony, ale obym się mylił – przyznał.",,
Syria: miasto Dżarablus odbite z rąk dżihadystów,"Oddziały syryjskiej opozycji wspierane przez wojska tureckie przejęły kontrolę nad przygranicznym miastem Dżarablus. Turecki minister obrony Fikri Isik powiedział w wywiadzie telewizyjnym, że obecnie bojownicy tak zwanego Państwa Islamskiego są wypierani z miasta, wyzwolono też okoliczne miejscowości.","Dodał, że turecka ofensywa ma też zapobiec przejęciu kolejnych terenów przez oddziały kurdyjskie.Minister spraw zagranicznych Turcji Mevlut Cavusoglu odbył rozmowę telefoniczną na ten temat z sekretarzem stanu USA Johnem Kerrym. Amerykański polityk powiedział, że Kurdowie wycofują się na wschód od Eufratu. Stosunek do syryjskich Kurdów dzieli Stany Zjednoczone i Turcję. Waszyngton popiera kurdyjskich bojowników, walczących w Syrii z tak zwanym Państwem Islamskim.",,
Mariusz Pudzianowski nawoływał do nienawiści? Sprawę bada prokuratura,"Prokuratura sprawdza, czy Mariusz Pudzianowski nawoływał do nienawiści wobec  uchodźców. Wszczęto postępowanie sprawdzające w sprawie agresywnych wpisów sportowca na Facebooku – informuje Radio ZET. Zawiadomienie do prokuratury złożyło jedno ze stowarzyszeń prowadzących projekt pod nazwą ""HejtStop"".","Pudzianowski napisał na swoim profilu na Facebooku, że  „nie ma żadnej tolerancji” i „niedługo sam przejedzie się promem z kijem w ręku” i  zamieścił fotografię z kijem baseballowym. W poście, który został już usunięty z Facebooka, popularny „Pudzian” nazwał uchodźców „śmieciami ludzkimi”, używał też takich epitetów jak „dzicz” i „sfora”. Pudzianowski jest właścicielem firmy transportowej, która poniosła straty podczas zajść z uchodźcami w Calais. Imigranci mieli włamać się i niszczyć naczepę jednej z jego ciężarówek. Zawiadomienie do prokuratury złożyło jedno ze stowarzyszeń prowadzących projekt pod nazwą „HejtStop”. Śledczy w Prokuratury Rejonowej Warszawa Śródmieście sprawdzają, czy nie doszło do przestępstwa z art.256 Kodeksu Karnego, tzw. mowy nienawiści. Grozi za to do 2 lat więzienia.",,
Gasiuk-Pihowicz: KO zostałaby zburzona przez współpracowników Lubnauer,"– Mieliśmy alternatywę - albo Koalicja Obywatelska zostanie zburzona przez współpracowników Katarzyny Lubnauer, albo będzie tworzona tak, jak ja do tego namawiałam – powiedziała w TOK FM Kamila Gasiuk-Pihowicz, która wraz z kilkoma innymi posłami Nowoczesnej przeszła w środę do nowego klubu Platforma Obywatelska - Koalicja Obywatelska. – Platforma chciała walczyć z PiS, a na razie zajęła się rozmontowywaniem koalicjanta – mówiła z kolei w radiowej Jedynce Katarzyna Lubnauer.","Klub PO przyjął w środę nową nazwę Klub Parlamentarny Platforma Obywatelska – Koalicja Obywatelska. Dołączyło do niego osiem osób: siedmiu posłów Nowoczesnej oraz poseł Piotr Misiło, który został wykluczony z Nowoczesnej w miniony piątek. Oznacza to, że klub Nowoczesnej przestał istnieć, gdyż nie ma wymaganej regulaminowo liczby 15 posłów.– Od tygodni i miesięcy w Nowoczesnej toczyły się rozmowy dotyczące przyszłości, decyzji strategicznych przed wyborami do Parlamentu Europejskiego, a w .N bardzo jasno rysował się pewien spór. Pojawiały się głosy współpracowników Lubnauer, żeby wyjść z KO. Że .N powinna samodzielnie pójść do wyborów. Wskazywało to na to, że KO zostanie zburzona – mówiła w TOK FM Gasiuk-Pihowicz, która chciała połączenia obu klubów w jeden.– Podjęłam tę decyzję odważnie. Albo zostanie zburzona KO, albo będzie realna alternatywa dla tych posłów – mówiła posłanka i namawiała kolejnych posłów Nowoczesnej do przejścia do nowego klubu. – W wyborach brutalna rzeczywistość jest taka, że zetrą się dwie siły. PiS i KO. Stałam przed trudną decyzją, ale podjęłam ją, bo wiedziałam, że będzie albo jej burzenie koalicji albo budowanie – przekonywała.Z kolei liderka Nowoczesnej Katarzyna Lubnauer, która straciła znaczną część posłów, stwierdziła w Programie Pierwszym Polskiego Radia, że „wczorajszy ruch odbiera wielu Polakom nadzieję”. – Bardzo wielu Polaków nie odnajdzie tam wartości i zobaczy, że nie ma tam partnerstwa na zasadach koalicyjności – oznajmiła Lubnauer.",,
"PO chce niwelować skutki reprywatyzacji. „Nie wiem, co ten projekt ma rozwiązywać”","Platforma Obywatelska złożyła w Sejmie projekt ustawy o rekompensatach dla pokrzywdzonych brakiem ustawy reprywatyzacyjnej. – Nie wiem, co projekt złożony przez posłów PO ma rozwiązywać. Dotyczy jakiejś wąskiej grupy osób. A co z resztą lokatorów którzy dalej w nich mieszkają, którzy dostali lokal zastępczy od miasta po wieloletniej gehennie? – pyta w rozmowie z portalem tvp.info Piotr Gozdowski ze stowarzyszenia Wolne Miasto Warszawa.","– Nie widzę, żeby ten projekt miał rozwiązać clou problemu. Jest to tylko leczenie symptomów i bardzo kosztowny projekt – stwierdził Gozdowski. Zdaniem działacza „Wolne Miasto Warszawa” lokatorzy raczej nie liczą na pieniądze, a na powrót do lokali komunalnych.  W myśl propozycji polityków PO lokatorzy, którzy musieli zacząć płacić czynsz komercyjny, będą mogli ubiegać się o stosowne odszkodowanie od miasta.Proponowane świadczenie wynosiłyby trzyletnią różnicę między czynszami płaconymi miastu a podmiotowi prywatnemu. Jak stwierdził Kropiwnicki, „chodzi o osoby ze zreprywatyzowanych kamienic w Warszawie”. – Wysokość tych odszkodowań przy mieszkaniu 60-metrowym będzie wynosiła ok. 30 tys. zł, przy mieszkaniu 40-metrowym – ok. 20 tys. – objaśniał Kropiwnicki założenia projektu. – Wynika to ze specjalnego wzoru, który zawarty jest w projekcie ustawy – dodał. Wnioski o odszkodowania miałyby być składane przez osoby do tego uprawnione do prezydenta Warszawy w terminie roku od dnia wejścia życia ustawy. Platforma proponuje, by pieniądze wypłacano z będącego w dyspozycji budżetu państwa „funduszu reprywatyzacyjnego” i z istniejącej już puli, która pochodzi z kar orzekanych przez komisję weryfikacyjną.Zdaniem posła Kropiwnickiego według pochodzących z urzędu miasta wyliczeń odszkodowania będą dotyczyć ok. 3 tys. lokali w skali całej Warszawy, co kosztowałoby miasto prawie 100 mln zł.",,
Agresja w internecie przybiera na sile. „Trzeba z nią walczyć”,"Co drugi nastolatek przyznaje, że doświadczył agresji w internecie. To pokazuje, z jak poważnym problemem mamy do czynienia i każda kampania, która ma na celu walkę z agresją w sieci, jest warta poparcia – wskazał Rzecznik Praw Dziecka Mikołaj Pawlak.","Rzecznik poparł tym samym kampanię organizowaną przez Państwowy Instytut Badawczy NASK i Ministerstwo Cyfryzacji „Nie zagub dziecka w sieci”. Jak podkreślił, „internet jest jak szemrana dzielnica najeżona niebezpieczeństwami, po której dzieci i młodzież wędrują każdego wieczoru; wystarczy jedno intymne zdjęcie czy dane wysłane w złe ręce, by paść ofiarą cyberprzemocy, szantażu, ośmieszenia”.By przed tym chronić, powstała kampania MC, a także nakręcony na jej potrzeby przez youtubera Reżysera Życia film „Uważaj, co wrzucasz do sieci”.Około 15-minutowy film Reżysera Życia ostrzega nastolatków oraz ich rodziców przed sextingiem, czyli przesyłaniem swoich nagich zdjęć różnym osobom przez internet czy MMS. Bohaterka filmu daje się namówić chłopakowi i przesyła mu intymne fotografie. Ten pokazuje je kolegom, z których jeden wykrada mu zdjęcia z telefonu i szantażuje dziewczynę, że je ujawni, jeśli nie dostanie kolejnych – co potem i tak robi. Tylko dzięki interwencji dorosłych załamaną i przerażoną nastolatkę udaje się wyciągnąć ze spirali wydarzeń, które mogłyby doprowadzić do tragedii.Twórca filmu Daniel Rusin, czyli Reżyser Życia, podkreślia, że „w takich sytuacjach trzeba przyznać się do błędu, porozmawiać z rodzicem, przyjaciółką, nauczycielem”.Termin „sexting” powstał z połączenia słów „sex” i „texting”. Początkowo odnosił się jedynie do wysyłania erotycznych wiadomości SMS. Rozwój technologii sprawił, że został rozszerzony o komunikatory, aplikacje i inne internetowe narzędzia. Jego skala rośnie.Minister cyfryzacji Marek Zagórski przypominał z kolei, że raz opublikowane w internecie materiały trudno usunąć, a czasem jest to niemożliwe. – Mówiliśmy o tym wielokrotnie, ale taki jest cel tej kampanii, aby powtarzać - w sieci nic nie ginie – przekonywał. – W sieci bywa niebezpiecznie, zaczyna się czasem niewinnie, a może się skończyć tragedią – podkreślił podczas premiery filmu.",,
Weteran walk w Donbasie i lekarka. Zatrzymano podejrzanych o zabójstwo Szeremeta,"Ukraińska policja zatrzymała dwie osoby, które są podejrzane o zabicie dziennikarza Pawła Szeremeta w zamachu bombowym w 2016 roku – poinformował w czwartek minister spraw wewnętrznych Ukrainy Arsen Awakow. Zatrzymani to weteran walk w Donbasie na wschodzie kraju i zarazem muzyk Andrij Antonenko oraz lekarka i wolontariuszka Julia Kuzmenko – podały media.","„Policja zatrzymała przed chwilą za zgodą Prokuratury Generalnej Ukrainy i przedstawiła uzasadnione zarzuty podejrzanym w śledztwie w sprawie zabójstwa Pawła Szeremeta” – napisał Awakow na Twitterze. „Jest to wynik złożonej i ciężkiej pracy prawdziwych specjalistów oraz ważny krok ku pełnemu wyjaśnieniu tej sprawy. Dziękuję za służbę!” – oświadczył . Antonenko o tym, że jest podejrzewany o zabójstwo dziennikarza, poinformował na Facebooku. „Przedstawiane są mi podejrzenia w związku z zabójstwem Szeremeta. Na moim podwórku. Będzie rewizja. Help” – napisał. – Usłyszałem swoje nazwisko jako osoby zamieszanej w organizację zabójstwa, przygotowanie materiału wybuchowego. Jestem (w tej sprawie) ja, jest pani Kuzmenko, która jest dziecięcym chirurgiem naczyniowym. Julię Kuzmenko znam, przyjaźnimy się – powiedział następnie Antonenko dziennikarzom. Szeremet został zabity 20 lipca 2016 roku w centrum Kijowa. Pod samochodem, którym kierował, eksplodowała bomba. Ukraińscy śledczy rozpatrywali kilka wersji zamachu na Szeremeta; wymieniali m.in. wątek osobistej wrogości do zabitego, jego zawodową działalność dziennikarską oraz destabilizację sytuacji w Kijowie i w kraju. Jeszcze w 2017 r. prowadzący dochodzenie oświadczyli, że za główną wersję uważają działalność dziennikarską Szeremeta. Urodzony w Mińsku Szeremet, autor filmów dokumentalnych i książek, pięć lat przed śmiercią mieszkał w Kijowie, gdzie pracował dla internetowej „Ukraińskiej Prawdy” oraz był prezenterem radia Wiesti. Karierę dziennikarską rozpoczął na Białorusi, a jego krytyczne materiały o rządach prezydenta Alaksandra Łukaszenki i konflikt z władzami sprawiły, że wyjechał z tego kraju i przez lata mieszkał w Rosji. Był założycielem opozycyjnego wobec władz w Mińsku portalu internetowego Biełorusskij Partizan.",,
Mąż radnej Koalicji Obywatelskiej ze Zduńskiej Woli: J***ć pisuar i j***nego karakana,"„J***ć pisuar i j***nego karakana!!! To wy j***ane k***wy jesteście kanaliami!!!” – taki wpis, Mateusz Kucharski, mąż nowo wybranej radnej Koalicji Obywatelskiej ze Zduńskiej Woli Joanny Kucharskiej zamieścił na Facebooku.",,,
"Francuski minister ostrzega Brytyjczyków: jeśli wyjdziecie z UE, wypuścimy imigrantów z Calais","- Jeśli Brytyjczycy w czerwcowym referendum opowiedzą się za wyjściem z UE, Francja zniesie kontrole graniczne i pozwoli imigrantom udać się w dalszą drogę do Wielkiej Brytanii. Paryż z radością powita też bankierów, którzy zaczną uciekać z Londynu.  – Rozwiniemy dla nich czerwony dywan – powiedział francuski minister gospodarki Emmanuel Macron w wywiadzie dla „Financial Times”.","Minister ostrzegł, że w dniu, kiedy stosunki francusko-brytyjskie ulegną rozluźnieniu, nie będzie już powodu, by zatrzymywać imigrantów w porcie Calais. Dodał też, że mogą się pojawić dodatkowe trudności w utrzymaniu dotychczasowych więzi gospodarczych między oboma krajami, jeśli Brytyjczycy  przywrócą kontrole na swoich granicach, by powstrzymać falę niechcianych uchodźców.  Macron z ironią odniósł się także do zaproszenia, które brytyjski premier David Cameron wystosował do francuskich firm po tym, jak we Francji w 2012 r. podniesiono podatki. Francuski polityk powiedział „Finacial Times”, że nie zdziwiłby się, gdyby niedługo po wyjściu Wielkiej Brytanii z UE we Francji pojawili się imigranci z londyńskiego City. Cameron u Hollande'a Francuski minister podkreślił też, jeśli Brytyjczycy zechcą wyjść z UE, „energia krajów unijnych będzie skierowana na rozwijaniu istniejących już powiązań, a nie na tworzeniu nowych”. W czwartek premier David Cameron przyjeżdża z wizytą do Francji, spotka się z prezydentem Francois Hollande'em, z którym będzie rozmawiać o członkostwie Wielkiej Brytanii w UE.Referendum ws. ewentualnego wyjścia ze Wspólnoty odbędzie się w Wielkiej Brytanii 23 czerwca.",,
„Zawsze chciałem być księdzem”. Msza prymicyjna syna Beaty Szydło,"– Jest to duchowe serce narodu, miejsce, skąd nasz katolicyzm, nasza wiara bierze swoją siłę. Sam potrzebuję tego wzmocnienia, dlatego też tu jestem – powiedział ks. Tymoteusz Szydło o Jasnej Górze. To tam w poniedziałek odbyła się jego msza prymicyjna. Koncelebrował ją m.in. dyrektor Radia Maryja o. Tadeusz Rydzyk.","– Zawsze chciałem być księdzem. Po zakończonej edukacji w liceum wstąpiłem do Seminarium Krakowskiego – powiedział w poniedziałek ks. Tymoteusz Szydło. Dodał, że wizyta na Jasnej Górze jest dla niego ważna, ponieważ jak przypomniał sam pochodzi z parafii Matki Boskiej Częstochowskiej.25-letni Tymoteusz Szydło złożył w maju w Krakowie śluby prezbiteriatu i został kapłanem. Jak podała w komunikacie prasowym Jasna Góra, do sanktuarium na mszę przybyli: premier Beata Szydło z małżonkiem Edwardem i pierwsza dama Agata Kornhauser-Duda. Obecni byli również członkowie rządu RP, wśród nich m.in.Mariusz Błaszczak, Elżbieta Rafalska, Jan Szyszko, Anna Zalewska, Zbigniew Ziobro, Beata Kempa, Elżbieta Witek, Stanisław Karczewski, a także posłowie PiS na czele z prezesem PiS Jarosławem Kaczyńskim.",,
Pergamin z 78 pieczęciami. Akt Unii Lubelskiej w Warszawie,"W Pałacu Raczyńskich w Warszawie, siedzibie Archiwum Akt Dawnych, można oglądać oryginał Aktu Unii Lubelskiej. Ekspozycja będzie otwarta od 3 do 6 lipca oraz od 8 do 12 lipca. Unia, jak przypomniał premier Mateusz Morawiecki, była „kompromisem politycznym dalece wyprzedzającym swoja epokę, zawartym poprzez negocjacje i argumentację, ewenementem na skalę europejską”.","Dokument, który znajduje się w Archiwum Głównym Akt Dawnych w Warszawie, to „oryginalny dokument pergaminowy, potwierdzony 78 pieczęciami senatorów i posłów Wielkiego Księstwa Litewskiego, czyli litewski egzemplarz przeznaczony dla stanów koronnych” – podało Archiwum.  Egzemplarz polski, pod którym podpisali się posłowie reprezentujący Koronę Polską i przeznaczony dla strony litewskiej, nie przetrwał do naszych czasów. Wystawa, w ramach której można oglądać akt oraz „dokumenty stanowiące kontekst powstania” Unii, potrwa od 3 do 6 lipca oraz od 8 do 12 lipca. Premier Mateusz Morawiecki w liście odczytanym przez sekretarza stanu w KPRM Pawła Szrota zaznaczył, że „w momencie powstawania Unii Lubelskiej był to kompromis polityczny dalece wyprzedzający swoja epokę, kompromis zawarty poprzez negocjacje i argumentację, ewenement na skalę europejską”. Marszałek Sejmu Marek Kuchciński w liście odczytanym przez wicemarszałek Sejmu Małgorzatę Gosiewską, podkreślił, że „ten bezcenny dokument jest dowodem zawarcia unii politycznej narodów i państw”.   „Scalone ze sobą dwa organizmy państwowe dały początek narodzinom nowego systemu parlamentarnego, utworzyły wieloetniczną wspólnotę, zbudowaną na wartościach republikańskich” – ocenił Kuchniński. Marszałek Senatu Stanisław Karczewski w liście do uczestników uroczystości napisał, że „Unia Lubelska zawarta przed 450 laty była wydarzeniem rozstrzygającym o losach Białorusi, Litwy, Łotwy, Polski i Ukrainy w następnych 226 latach istnienia wspólnego, wówczas utworzonego państwa zwanego Rzeczpospolitą Obojga Narodów”. W ocenie marszałka „istotą dziedzictwa Unii Lubelskiej jest wolność”. „Rzeczpospolita była bowiem największą w ówczesnym świecie wspólnotą polityczną ludzi wolnych. Tworzył ją ponadetniczny, polityczny naród szlachecki łączący w sobie wszystkie jej etnosy i wszystkie wyznania” - dodał Karczewski. Wiceminister kultury Magdalena Gawin przypomniała, że „dokument Unii Lubelskiej trafił na listę światową dziedzictwa UNESCO Pamięć Świata. Stronami wnioskującymi były Polska, Litwa, Łotwa, Białoruś i Ukraina”. W jej ocenie „odsyła nas to do bardzo ważnej tradycji”.  – Kiedy popatrzymy na historię Unii Lubelskiej i Rzeczpospolitej Obojga Narodów to takie pojęcia jak wolność, republikanizm, równość, tolerancja religijna: one wszystkie wiążą się z tym ponadetnicznym i ponadnarodowym, politycznym państwem. Te wartości są ważne do dnia dzisiejszego. Są aktualne – mówiła.  „Ideą założycielską (Unii) stała się jedność w wielości” - zaznaczył prezydent Andrzej Duda w liście odczytanym przez Grażynę Ignaczak-Bandych z Kancelarii Prezydenta RP. „Uformowane w ten sposób wielonarodowe państwo miało status środkowoeuropejskiej potęgi opartej na zasadach wolności, parlamentaryzmu i demokracji” – podkreślił prezydent.   „Jest niezaprzeczalnym faktem, że dorobek i tradycja Unii Lubelskiej wywarły silny, pozytywny wpływ na kształtowanie się tożsamości środkowoeuropejskiej, na ugruntowanie zasad wolności, na umocnienie poczucia dumy z kroczenia własną, oryginalną drogą” – napisał Andrzej Duda. W uroczystej inauguracji ekspozycji wzięli udział również ambasador Litwy Eduardas Borisovas, ambasador Białorusi Władimir Czuszew, ambasador Łotwy Edgars Bondars oraz ambasador Ukrainy Andrij Deszczycia. Akt unii Wielkiego Księstwa Litewskiego i Królestwa Polskiego został podpisany 1 lipca 1569 r. na sejmie walnym w Lublinie. Powołana w tej sposób Rzeczpospolita Obojga Narodów stała się jednym z najpotężniejszych organizmów politycznych ówczesnej Europy.  Unia przewidywała, że państwo to będzie mieć jednego władcę wybieranego wspólnie w wolnej elekcji i wspólny Sejm. Ponadto oba kraje zobowiązały się do wspólnej polityki obronnej i zagranicznej, wspólna też była waluta.  Zachowano odrębne języki urzędowe, skarb i sądownictwo. Oba kraje miały też odrębne wojsko, urzędy centralne oraz tytuły i dostojeństwa, choć z takim samym zakresem kompetencji. Unia przetrwała do końca XVIII w., do uchwalenia przez Sejm Wielki Konstytucji 3 Maja i Zaręczenia Wzajemnego Obojga Narodów, które wprowadzały jeszcze ściślejszą integrację państwa.",,
Tajfun Damrey spustoszył Wietnam. Rośnie liczba ofiar,"Co najmniej 19 osób zginęło w sobotę w wyniku uderzenia tajfunu Damrey, który nawiedził środkową i południową część Wietnamu. Władze potwierdziły ewakuację około 33 tys. mieszkańców. Odwołano ponad 40 lotów.","Tajfun uderzył w pobliżu miejscowości Nha Trang, która znajduje się około 500 km na południe od miasta Danang, gdzie w przyszłym tygodniu obędzie się spotkanie przywódców państw Wspólnoty Gospodarczej Azji i Pacyfiku (APEC). W szczycie mają wziąć również udział prezydenci USA i Rosji, Donald Trump i Władimir Putin. Wiatr, osiągający prędkość 90 km/godz, zerwał tysiące dachów, zawalił setki domów, słupów elektrycznych i tysiące drzew. Tajfun wyrządził również szkody w rolnictwie – zniszczył ponad 40 tys. hektarów upraw, m.in. trzciny cukrowej i ryżu. Demrey dotarł też do upraw największego na świecie producenta ziaren kawy typu robusta.Jest to druga katastrofa naturalna, która nawiedziła Wietnam w przeciągu ostatniego miesiąca. W październiku, w wyniku powodzi i osunięć ziemi spowodowanych przez burzę tropikalną, na północy kraju zginęło co najmniej 80 osób.",,
"Papież: Dzieci krzyczą na mój widok, bo myślą, że jestem lekarzem","Papież Franciszek wyznał podczas homilii na mszy św. w Domu Św. Marty, że dzieci czasem płaczą i krzyczą na jego widok. Jego zdaniem dzieje się tak dlatego, że biała sutanna przypomina im lekarza i kojarzy im się z zastrzykami.","Papież mówił o tym w kazaniu w czasie mszy w Domu Św. Marty w Watykanie. W homilii Franciszek przywołał swe spotkania z dziećmi podczas audiencji generalnych i innych uroczystości, gdy rodzice proszą o błogosławieństwo dla nich. –  Niektóre dzieci krzyczą na mój widok, zaczynają płakać, bo widząc mnie ubranego na biało myślą, że jestem lekarzem albo pielęgniarzem, który zrobił im zastrzyk, i myślą: następny, o nie – mówił Franciszek.",,
Austria wyśle wojsko na granicę? Włochy wezwały ambasadora „na dywanik”,"Włoskie ministerstwo spraw zagranicznych wezwało ambasadora Austrii, by wyjaśnił zapowiedzi rządu w Wiedniu, że ulokuje wojsko na granicy obu krajów na przełęczy Brenner. Austriacy chcą w ten sposób powstrzymać napływ migrantów z Półwyspu Apenińskiego do ich kraju.","Minister obrony Austrii Hans Peter Doskozil oświadczył w wywiadzie prasowym, że jego kraj jest gotów rozlokować do 750 żołnierzy na przełęczy Brenner, jeśli nie zmniejszy się napływ migrantów przybywających z Włoch. Jego zdaniem są to działania niezbędne. – Bardzo szybko zostaną uruchomione kontrole na granicy i potrzebne będzie rozlokowanie wojsk - dodał minister. Z kolei szef dyplomacji Sebastian Kurz stwierdził: – Przygotowania do kontroli na granicy z Włochami są nie tylko słuszne, ale także konieczne.„Uchodźców należy odeprzeć albo zatrzymać” – Szykujemy się i będziemy bronić naszej granicy w Brenner – dodał szef MSZ. Podkreślił, że jego kraj przyjął więcej migrantów niż inne państwa europejskie. Austriacki minister mówił też, iż Unia Europejska musi wyjaśnić, że pomoc prowadzona na Morzu Śródziemnym nie jest biletem do Europy. – Uchodźców należy odeprzeć albo zatrzymać na zewnętrznych granicach i przewieźć na takie wyspy, jak Lampedusa – powiedział Kurz, cytowany przez włoskie media. Na granicę z Włochami przysłano cztery wozy Pandur armii austriackiej, a kontrole – według mediów – mogą rozpocząć się tam w ciągu trzech dni. Austriacki ambasador „na dywaniku” W reakcji na oświadczenia władz w Wiedniu na temat rozlokowania wojsk na przełęczy Brenner włoski MSZ wezwał do siebie ambasadora Austrii w Rzymie Rene Pollitzera – ogłosił resort w wydanej nocie. Również władze Szwajcarii ogłosiły we wtorek, że wraz z nasileniem się napływu migrantów na europejskie wybrzeża przygotowują się do wzmocnienia swych granic, między innymi z Włochami w Piemoncie i Lombardii.",,
