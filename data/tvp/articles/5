MSZ: wybory prezydenckie na Krymie nie mogą zostać uznane za legalne,"„Opowiadamy się za poszanowaniem spójności terytorialnej Ukrainy i uznajemy Krym za część ukraińskiego państwa; oznacza to również, że wybory prezydenckie na półwyspie przeprowadzone przez władze Federacji Rosyjskiej nie mogą zostać uznane za legalne” –  oświadczyło w niedzielę MSZ.","„MSZ RP przypomina, że Polska, wraz z całą społecznością transatlantycką wyraża zdecydowany sprzeciw wobec działań Rosji w stosunku do Ukrainy” –  podkreślono w oświadczeniu.„Opowiadamy się za poszanowaniem spójności terytorialnej Ukrainy i uznajemy Krym jako część ukraińskiego państwa. Oznacza to również, że wybory prezydenckie na półwyspie przeprowadzone przez władze Federacji Rosyjskiej nie mogą zostać uznane za legalne” –  oświadczyło MSZ.",,
Kosiniak-Kamysz do dymisji? „Jestem spokojny o swoją pozycję”,"– Będziemy dyskutować o tym, co zrobimy na przyszłość. Wyciągniemy wnioski. Pierwszą opcją dla każdej partii politycznej jest samodzielny start w wyborach. To zawsze pierwsza opcja dla PSL – powiedział w środę prezes PSL Władysław Kosiniak-Kamysz, pytany o przyszłość jego partii i koalicji opozycji.","W ramach Koalicji Europejskiej mandaty w europarlamencie uzyskało 14 przedstawicieli PO, pięciu SLD i trzech PSL.W Radiu ZET lider PSL Władysław Kosiniak-Kamysz był pytany o ocenę wyniku wyborczego KE oraz o jej ewentualną przyszłość i start w wyborach do polskiego parlamentu na jesieni. Jak zaznaczył prezes ludowców, decyzja nie została jeszcze podjęta.– Jesteśmy pewnie jako jedna z ostatnich tak demokratyczną formacją. Musimy zapytać wszystkich struktur od gminy przez powiat i województwo o ocenę tej sytuacji. Trzeba tutaj rozmawiać, a nie narzucać swoje zdanie. Wyciągniemy wnioski. Pierwsza opcja dla każdej partii politycznej, szczególnie dla takiej, która jest w stanie wystawić samodzielne listy, jest samodzielny start w wyborach. To zawsze pierwsza opcja dla PSL – stwierdził polityk.Zaznaczył, że jego partia osiągnęła w niedzielnych wyborach zakładany „plan minimum”, czyli trzy mandaty do Parlamentu Europejskiego. – Choć mamy trzy mandaty, nie ma poczucia satysfakcji z wyniku ogólnego. Przegraliśmy, bo za bardzo był skręt w lewo – powiedział. Dodał, że Koalicji Europejskiej zaszkodziły złe wypowiedzi o „wspólnocie Kościoła”. Wskazywał głównie na udział w tym wystąpienie Leszka Jażdżewskiego na Uniwersytecie Warszawskim oraz „propagandę TVP”.Pytany o to, czy po przegranej KE i w ramach jej struktur PSL poda się do dymisji z funkcji prezesa partii odparł, że o swoją pozycję jest pewny, bo „pracuję ciężko każdego dnia”. – Nie jestem idealny, ale zrobię wszystko, by na jesieni pozycja PSL w Sejmie była rozgrywająca – zaznaczał.",,
"Dziś Wielka Sobota. Święcimy pokarmy, odwiedzamy groby Pańskie","Dziś Wielka Sobota, trzeci dzień Triduum Paschalnego. Liturgia Wielkiej Soboty skupia się na poświęceniu ognia, wody chrzcielnej oraz odnowieniu przyrzeczeń sakramentu chrztu. Na jej zakończenie jest odprawiana uroczysta msza św. Wigilii Paschalnej.","We wczesnym chrześcijaństwie Wielka Sobota była dniem ciszy i postu z powodu żałoby apostołów.W Wielką Sobotę aż do późnego wieczora nie odprawia się mszy świętej. Bardzo popularny jest zwyczaj odwiedzania grobów Pańskich w kościołach. Przez cały dzień trwa adoracja Chrystusa złożonego w grobie. Zgodnie z polskim zwyczajem przy symbolicznym grobie czuwa warta – ministranci, harcerze, niekiedy strażacy w galowych mundurach.Święcenie pokarmów na świąteczny stółTego dnia katolicy przychodzą do kościołów z koszykami wypełnionymi jajkami, wędliną, chlebem, tzw. święconym. Często święcone są też sól, ciasta czy słodycze, bukszpanowe gałązki oraz cukrowy baranek – symbol zmartwychwstałego Jezusa. Księża święcą pokarmy przeznaczone na stół świąteczny. Tym samym w Kościele katolickim kończy się czas postu.Z kolei obrzęd święcenia pokarmów był znany w Kościele Wschodnim i Zachodnim już w VIII wieku. W Polsce pojawił się w XV stuleciu. Początkowo święcono wyłącznie baranka, później także mięso, jaja, ser, masło, ryby oraz liczne przyprawy i zioła. Mięso symbolizuje baranka paschalnego, chleb jest pamiątką rozmnożenia chleba przez Jezusa, a jajo - oznacza symbol rodzącego się życia i Zmartwychwstałego Chrystusa. Wigilia PaschalnaObchody zmartwychwstania Jezusa Chrystusa rozpoczynają się po zapadnięciu zmroku. Przed kościołem rozpala się ognisko, którego płomienie zostają poświęcone przez kapłana, ubranego w białe szaty. Następnie od poświęconego ognia zapala się paschał (dużą świecę), symbolizujący Chrystusa, czyli światłość świata, co ma uzmysławiać, że dokonała się Pascha, przejście z mroku do jasności, ze śmierci do życia.W uroczystej procesji paschał zostaje wniesiony do świątyni i umieszczony w ozdobnym świeczniku. Liturgia światła kończy się odśpiewaniem tzw. Orędzia paschalnego, czyli modlitwy, która wysławia łaskę zbawienia.Liturgia słowa Wigilii Paschalnej jest wyjątkowo rozbudowana. W pełnej wersji składa się ona z dziewięciu czytań, przeplatanych psalmami i modlitwą. Pierwsze siedem czytań pochodzi ze Starego Testamentu. Cykl czytań starotestamentowych kończy się Bożą obietnicą oczyszczenia i przemiany człowieka.W tym momencie zapala się światła na ołtarzu, uderza się w dzwony, a celebrans intonuje hymn „Chwała na wysokości Bogu”. Po nim następuje czytanie z Listu św. Pawła do Rzymian, który mówi o tym, że chrzest zapewnia wiernym uczestnictwo w śmierci i zmartwychwstaniu Chrystusa. Po radosnym Alleluja czytany jest tekst Ewangelii o pustym grobie. Liturgię słowa zamyka homilia.Trzecia część uroczystości Wigilii Paschalnej, poświęcona jest tajemnicy sakramentu chrztu. Liturgię chrzcielną poprzedza odśpiewanie Litanii do Wszystkich Świętych, która podkreśla jedność Kościoła.Uroczystości Wigilii Paschalnej kończą się komunią świętą i uroczystym błogosławieństwem. Ostatnim akcentem jest wezwanie do udziału w procesji rezurekcyjnej, która w warunkach polskich bywa przenoszona na niedzielny poranek.",,
"Tysiące ofiar konfliktu, prawie milion uchodźców. Kijów spisał „Czarną księgę Kremla”","Zniszczona gospodarka, tysiące ofiar i milion przesiedleńców. Ukraińskie władze zaprezentowały „Czarną księgę Kremla”. Jest to kilkunastostronicowa informacja na temat strat, które poniosła Ukraina, spowodowanych przez rosyjską okupację Krymu oraz trwający obecnie i wspierany przez Moskwę konflikt z separatystami w obwodach donieckim i ługańskim.","Księga podsumowuje zarówno straty, które Ukraina poniosła w ludziach, jak i w gospodarce, i obejmuje okres od lutego ubiegłego roku do chwili obecnej.Dokument zaprezentował we wtorek doradca premiera Arsenija Jaceniuka, b. wiceminister spraw zagranicznych Danyło Łubkiwski. – Będzie ona podstawą dla pozwów, które złożymy przeciwko Rosji w sądach międzynarodowych – zapowiedział.Łubkiwski podkreślił, że dane zgromadzone do 1 lutego br. mówią o ponad 5tysiącach ofiar śmiertelnych konfliktu i 11 tysiącach rannych. Wśród zabitych1,3 tys. to wojskowi i milicjanci, którzy uczestniczyli w starciach zseparatystami. Według ukraińskich władz z regionu objętego konfliktem uciekło ponad milion osób. Doradca Jaceniuka ogłosił, że każdy dzień operacji antyterrorystycznejprzeciwko rebeliantom kosztuje Kijów 100 mln hrywien (ok. 13 mln złotych).Walki na wschodniej Ukrainie poważnie szkodzą także gospodarce – zaznaczył.  Znaczny spadek PKB  W  księdze czytamy o ponad 5-procentowym spadku PKB, który Ukrainaodnotowała w związku z konfliktem tylko w pierwszym kwartale ub. roku; wskali całego 2014 r. spadek ten oceniany jest na 6,7-7 proc. Spadek produkcji przemysłowej w skali całego kraju wyniósł ponad 10 proc.; wobwodzie donieckim i ługańskim, gdzie działają separatyści, produkcjaprzemysłowa zmniejszyła się odpowiednio o 30 i ponad 40 proc. Agresja Rosji doprowadziła do znacznych strat w infrastrukturze w obwodachdonieckim i ługańskim. W tym pierwszym pociski zniszczyły ponad 9 tys.domów, w drugim – prawie 500. Ogólne straty z tego tytułu wyniosły około 1mld hrywien (ok. 130 mln złotych).  Utrata Krymu kosztowała 10 mld hrywien  Na konflikcie stracił także budżet państwa. 10 mld (1,3 mld zł) hrywien kosztowała Ukrainę utrata Krymu, a 13 mld hrywien to dochody, których władze w Kijowie nie uzyskały w związku z sytuacją w Donbasie. Łubkiwski poinformował, że „Czarna Księga Kremla” została przygotowana wpięciu językach: ukraińskim, angielskim, francuskim, niemieckim i rosyjskim. Opracowanie to zostanie przekazane przedstawicielstwom innych państw i organizacji międzynarodowych na całym świecie.",,
Wojna handlowa USA z Chinami: Trump ostrzega,"– Rozmowy idą do przodu, ale wolno, jak dla mnie, o wiele za wolno – powiedział w sobotę Donald Trump. Podkreślił, że porozumienie leży przede wszystkim w interesie Chin.","Z Waszyngtonu i Pekinu napływają sprzeczna sygnały dotyczące postępu w negocjacjach. W czwartek rzecznik resortu handlu ChRL powiedział, że Chiny i USA uzgodniły wycofanie wzajemnych taryf na towary w ramach negocjowanej „pierwszej fazy” porozumienia handlowego. Jednak dzień później Donald Trump oświadczył, że nie zgodził się jeszcze na zniesienie ceł nałożonych na Chiny. W toku trwającej od 16 miesięcy wojny handlowej obie strony wprowadziły karne i odwetowe cła na wzajemny eksport wart miliardy dolarów rocznie.",,
PE odrzuca kandydaturę Węgra na komisarza ds. edukacji i kultury,"Kandydatura Węgra Tibora Navracsicsa na komisarza UE ds. edukacji, kultury, młodzieży i obywatelstwa została odrzucona przez komisję Parlamentu Europejskiego ds. kultury. Eurodeputowani chcą, by powierzono mu inną tekę w przyszłej Komisji Europejskiej.","Decyzja eurodeputowanych zmusza przyszłego szefa Komisji EuropejskiejJean-Claude'a Junckera do dokonania zmian w podziale kompetencji pomiędzyswoich komisarzy. W przeciwnym razie PE może odrzucić w głosowaniu planarnym całą Komisję Europejską.  Kontrowersyjna kandydaturaNominacja Navracsicsa do KE od początku budziła kontrowersje, bo był onministrem sprawiedliwości, a potem spraw zagranicznych w rządzie premieraViktora Orbana, któremu europejska lewica i liberałowie zarzucają naruszanie demokratycznych zasad, w tym wolności mediów. W minionych latach KE zakwestionowała węgierskie reformy konstytucyjne i niektóre ustawy, w tym medialną. Nad kandydaturą Węgra komisja PE ds. kultury głosowała w poniedziałekwieczorem i choć o wynikach głosowania nie poinformowano w oficjalnymkomunikacie, to informacje natychmiast pojawiły się na Twitterze. Jak napisał austriacki europoseł Michel Reimon z Partii Zielonych, eurodeputowani uważają wprawdzie, że Navracsics może być członkiem KE, ale nie powinien zajmować się sprawami kultury. Zasiadająca w komisji kultury PE polska europosłanka Krystyna Łybacka (SLD)powiedziała, że wątpliwości większości europosłów w komisji europarlamentu wzbudziła przeszłość Węgra oraz merytoryczne przygotowanie do tej teki. – Były dwa obszary zarzutów. Pierwszy natury politycznej. Podnoszono fakt, że jako m.in. były minister sprawiedliwości jest współodpowiedzialny za bardzo niekorzystną zmianę konstytucji węgierskiej, a także za zmianę prawaautorskiego, która ogranicza wolność słowa dziennikarskiego. Wskazano, że to wszystko kłóci się z podstawowymi wartościami europejskimi – powiedziała Łybacka. Drugi obszar zarzutów dotyczył merytorycznych aspektów niezbędnych do objęcia teki komisarza ds. kultury – poinformowała.  „Węgrzy mają prawo do swojego komisarza” Jak dodała Łybacka, komisja podkreśliła, że Węgrzy mają prawo do swojegokomisarza. – Tego nikt nie neguje, ale osoba z taką przeszłością kłóci się z teką komisarza ds. kultury – powiedziała. Teraz ruch należy do Junckera,który może przydzielić mu inną tekę. W minioną środę w trakcie przesłuchania w komisji kultury PE Navracsicszapewniał, że jako członek KE będzie bronić zasad demokracji i w raziepotrzeby nie zawaha się działać nawet wbrew rządowi w Budapeszcie, z którego się wywodzi. Jednak nie przekonał eurodeputowanych, którzy zażądali od niego dodatkowych odpowiedzi na piśmie. Nie pomogło nawet to, że w odpowiedziach pisemnych ostrożnie próbował sięzdystansować od rządu Orbana. Napisał, że żałuje, iż w przeszłości węgierski rząd nie przykładał należytej wagi do wolności i pluralizmu mediów.Desygnowani z problemamiNavracsics nie jest jedynym kandydatem na komisarza, który ma problemy wtrakcie przesłuchań w europarlamencie. We wtorek przed komisją PE ponowniemusi stawić się Brytyjczyk Jonathan Hill, kandydat na komisarza ds. usługfinansowych, a dodatkowych wyjaśnień europosłowie zażądali od Czeszki VeryJourovej, która ma być komisarzem ds. sprawiedliwości, konsumentów i równości płci, oraz Pierre'a Moscoviciego, francuskiego kandydata na komisarza ds. gospodarczych i walutowych, podatków i ceł. Z kolei oświadczenie majątkowe Hiszpana Miguela Ariasa Canete, kandydata na komisarza ds. klimatu i energii, bada komisja prawna europarlamentu w związku z obawami, że może dojść do konfliktu interesów.",,
To była kwestia czasu. Drony dowożą jedzenie,Władze Szanghaju zatwierdziły pierwsze w Chinach kontynentalnych trasy dostaw jedzenia z restauracji za pomocą dronów – podały lokalne media. Wykorzystanie bezzałogowych statków powietrznych ma skrócić czas i zmniejszyć koszty dostarczania posiłków.,"Drony należące do jednej z wiodących chińskich platform do zamawiania posiłków „Ele.me” mogą latać 17 trasami na terenie parku przemysłowego Jinshan w Szanghaju, który zajmuje powierzchnię ok. 58 km kw. Może na tym skorzystać ok. 100 działających tam sprzedawców jedzenia – podał hongkoński dziennik „South China Morning Post”.Drony mogą unieść ciężar do 5 kg, wznieść się na wysokość ok. 70 metrów, a ich zasięg wynosi 3,5 km – poinformował szanghajski portal „shine”. Posiłki pakowane są przez pracownika, przenoszone przez drony, a następnie odbierane i dostarczane klientom przez kolejnego pracownika.Odbiorcy nie ponoszą żadnych dodatkowych kosztów w związku z wykorzystaniem dronów i mogą się spodziewać dostawy w ciągu 20 minut od złożenia zamówienia przez telefon komórkowy, czyli o 10 minut szybciej niż w przypadku tradycyjnych metod dostawy – poinformowało „Ele.me”.Według firmy użycie dronów znacznie obniży też koszty operacyjne, gdyż każdy z dostawców będzie musiał pokonywać średnio tylko 15 proc. normalnej trasy. Platforma szacuje, że może to zwiększyć dochody dostawców nawet pięciokrotnie.",,
Andrzej Duda powoła Danutę Dmowską-Andrzejuk na ministra sportu,"Błażej Spychalski, rzecznik prezydenta Andrzeja Dudy poinformował, że prezydent powoła w czwartek na stanowisko ministra sportu Danutę Dmowską-Andrzejuk – utytułowaną polską szpadzistkę. Tymczasowo tym resortem kieruje premier Mateusz Morawiecki.","Prezydent RP Andrzej Duda dokona zmiany w składzie Rady Ministrów w czwartek. Podczas uroczystości w Pałacu Prezydenckim zaplanowano wystąpienie prezydenta – poinformowała Kancelaria Prezydenta.  Błażej Spychalski, rzecznik prezydenta Dudy potwierdził, że zmiana będzie dotyczyć stanowiska ministra sportu, na które powołana zostanie Dmowska-Andrzejuk.  Ministerstwo Sportu to jedyny resort, który w momencie powoływania nowego rządu Mateusza Morawieckiego 15 listopada, nie został obsadzony. Dotychczasowy minister Witold Bańka został szefem Światowej Agencji Antydopingowej. Formalnie na urząd ministra sportu powołany został premier, ale przedstawiciele rządu podkreślali, że to sytuacja tymczasowa.",,
"Bójki w Barcelonie. Lewicowi bojówkarze pobili mężczyznę, który szedł na wiec partii Vox","Kilkanaście osób zostało rannych, a co najmniej siedem zatrzymano w trakcie sobotnich starć m.in. katalońskich separatystów z policją w Barcelonie. Zamieszki mają związek z zorganizowanym w stolicy Katalonii wiecem wyborczym prawicowej partii Vox.","Jak poinformowała katalońska policja, wśród siedmiu zatrzymanych są trzej radykalni lewicowi bojówkarze, którzy pobili mężczyznę udającego się na wiec Vox-u. Z informacji służb medycznych autonomicznego rządu Katalonii wynika, że ranni odnieśli obrażenia w efekcie starć z policją lub po trafieniu rzucanymi przez manifestantów przedmiotami, głównie kamieniami i butelkami. Wśród poszkodowanych jest kilku policjantów, którzy blokowali radykalnym grupom dostęp do odbywającego się w centrum Barcelony wiecu wyborczego Vox. Uczestnicy zamieszek, głównie członkowie organizacji skrajnie lewicowych oraz separatystycznych, ustawili na kilku ulicach katalońskiej stolicy barykady z barierek policyjnych, kontenerów na śmieci i palet. Część tych zapór została następnie podpalona.",,
Pierwsze aresztowania po krwawych zamachach na Sri Lance,"Siedem osób aresztowano w związku z serią wybuchów w Niedzielę Wielkanocną na Sri Lance – poinformował minister obrony i prezydent tego kraju Maithripala Sirisena. Szef lankijskiego MSZ Thilak Marapana podał, że wśród zabitych jest co najmniej 27 cudzoziemców. Według chińskich mediów rządowych, w wybuchach zginął jeden obywatel ChRL, a czterech odniosło obrażenia, ale ich stan jest stabilny. W serii wybuchów ucierpiały m.in. co najmniej trzy kościoły, trzy luksusowe hotele i pensjonat.",,,
Szojgu: Rosja gotowa do wyścigu zbrojeń,"Rosja przystąpiła do wyścigu zbrojeń – oświadczył minister obrony Siergiej Szojgu. W trakcie spotkania z kierownictwem resortu Szojgu poinformował, że podjęte zostaną działania na rzecz „podwyższenia bojowych możliwości armii”.","Rosyjscy eksperci policzyli, że w 2019 roku Moskwa wyda na zbrojenia i bezpieczeństwo ponad 30 procent budżetu państwa. Działania Rosji krytykuje Polska i inne kraje NATO. Według polskich i zachodnich ekspertów, wyścig zbrojeń, który prowokuje swoją polityką Kreml, zagraża bezpieczeństwu Europy. Nowy program zbrojeniowy, przewidziany na lata 2019-2027, będzie kosztował budżet Rosji około 30 miliardów euro. W tej kwocie przewidziano – oprócz produkcji broni – również utrzymanie i rozbudowę infrastruktury resortów siłowych. Minister obrony Siergiej Szojgu tłumaczy, że w ten sposób Rosja przygotowuje się do wyścigu zbrojeń. – Rozpatrywane były środki konieczne dla podwyższenia możliwości bojowych w warunkach wyścigu zbrojeń, co jest związane z planowanym przez Stany Zjednoczone wyjściem z porozumienia o redukcji rakiet małego i średniego zasięgu – oświadczył rosyjski minister obrony. Eksperci policzyli, że tylko w 2019 roku Rosja wyda na zbrojenia i bezpieczeństwo 2 razy więcej niż na utrzymanie systemu emerytalnego i 7 razy więcej niż na edukację.",,
Stan wojenny na Ukrainie? „Prezydent nie będzie wahał się ani minuty”,"– Możliwe jest wprowadzenie w kraju stanu wojennego, jeśli nie przyniesie rezultatu pokojowa droga uregulowania konfliktu z prorosyjskimi separatystami – oświadczył w piątek sekretarz Rady Bezpieczeństwa Narodowego i Obrony Ukrainy (RBNiO) Ołeksandr Turczynow.","– Jeśli pokojowy format nie da rezultatu, to nie będziemy mieli innejalternatywy – powiedział Turczynow w wywiadzie dla ukraińskiej stacjitelewizyjnej 5. Kanał.Sekretarz RBNiO podkreślił, że prezydent Ukrainy Petro Poroszenko właściwieocenia sytuację i robi wszystko, aby w sposób pokojowy doprowadzić dozakończenia trwającego od kwietnia konfliktu w Donbasie. – Ale prezydent jest zwierzchnikiem sił zbrojnych i proszę mi wierzyć, że nie będzie wahał się ani minuty, kiedy poczuje, iż nie ma innego sposobu jak tylko aktywne działania wojskowe – powiedział Turczynow.W piątek nie odbyło się kolejne spotkanie grupy kontaktowej ds. uregulowania kryzysu ukraińskiego składającej się z przedstawicieli władz Ukrainy, Rosji i OBWE oraz delegacji prorosyjskich separatystów ze wschodniej Ukrainy. Dwa dni wcześniej w Mińsku doszło do trwających ponad pięć godzin rozmów, po których nie opublikowano żadnego komunikatu.",,
Huragan porwał stado krów. Trzy zdołały się uratować,"Trzy miesiące po przejściu huraganu Dorian odnaleziono trzy krowy ze stada, które porwał żywioł. Natrafiono na nie na pastwiskach parku narodowego na wyspie Outer Banks w Karolinie Północnej. Są całe i zdrowe.","Huragan Dorian osiągnął w szczytowym momencie piątą – najwyższą – kategorię. Wzniecał fale dochodzące do prawie ośmiu metrów. Gdy 6 września dotarł do Outer Banks, wąskich przybrzeżnych wysp Karoliny Północnej należał do pierwszej kategorii, ale przyniósł ze sobą gwałtowne wiatry, niszczycielskie tornada i ulewne deszcze.Jedna z fal sztormowych porwała z wyspy Cedar 28 dzikich koni i 20 sztuk bydła. Wydawało się, że zwierzęta pochłonął ocean, ale okazało się, że przeżyły trzy krowy. Pierwszą zauważono w parku Cape Lookout National Seashore na wyspie Outer Banks miesiąc po przejścia huraganu. Dwie kolejne pojawiły się w ciągu ostatnich dwóch tygodni.Pracownicy parku uważają, że zwierzęta musiały przepłynąć ponad 6 km w ekstremalnie trudnych warunkach. – Krowy potrafią pływać, choć nie są w tym mistrzami. (...) To niezwykłe, przez co musiały przejść – przyznał rzecznik parku B.G. Horvat. Zwrócił przy tym uwagę, że najważniejsze, iż „znalazły się, są teraz razem” i wygląda na to, że nic im nie dolega.",,
Sondaż dla „Wiadomości” TVP1: Szydło byłaby lepszym premierem niż Kaczyński,"Gdyby Prawo i Sprawiedliwość wygrało jesienne wybory parlamentarne, Polacy chętniej widzieliby na stanowisku premiera Beatę Szydło niż Jarosława Kaczyńskiego - wynika z sondażu TNS Polska przeprowadzonego dla „Wiadomości” TVP1. PiS cieszy się obecnie największym poparciem spośród wszystkich ugrupowań.","Na pytanie „Czy Beata Szydło jest Pana(i) zdaniem lepszym kandydatem na premiera niż Jarosław Kaczyński?” twierdząco odpowiedziało 58 proc. ankietowanych. Przeciwnego zdania było 16 proc. osób, natomiast 26 proc. oceniło, że nie ma w tej kwestii wyrobionej opinii.Aż 75 proc. zdeklarowanych wyborców Zjednoczonej Prawicy jest przekonanych, że Szydło byłaby lepszym premierem niż prezes Kaczyński. Przeciwnego zdania jest 10 proc., natomiast 15 proc. zaznaczyło odpowiedź „trudno powiedzieć”. W przypadku osób popierających PO te proporcje to 60–18–22 proc., zaś wśród popierających Pawła Kukiza 76–11–13 proc.PiS może rządzić samodzielnieJak informowaliśmy w piątek, wyniki ostatniego sondażu wskazują, że PiS cieszy się poparciem 38 proc. Polaków, Platforma Obywatelska - 27 proc., zaś ugrupowanie Pawła Kukiza - 13 proc. Gdyby wybory odbyły się w najbliższą niedzielę, tylko te trzy partie znalazłyby się w Sejmie, zaś Zjednoczona Prawica mogłaby rządzić samodzielnie.Badanie wskazało, że progu wyborczego nie przekroczą Zjednoczona Lewica (SLD + Twój Ruch + Zieloni), KORWiN (po 3 proc.), PSL  i NowoczesnaPL (po 2 proc.) oraz Biało-czerwoni i Ruch Narodowy (po 1 proc.). ",,
Kolejna demonstracja opozycji w Moskwie. Kilkaset osób zatrzymanych,Do 828 wzrosła liczba osób zatrzymanych podczas sobotniej demonstracji opozycji w Moskwie – poinformowała monitorująca sytuację organizacja OWD-Info. Jest to kolejny protest przeciw niedopuszczeniu niezależnych kandydatów do wrześniowych wyborów lokalnych w stolicy Rosji.,"Do zatrzymań dochodzi w różnych miejscach na okalającym centrum miasta pasie bulwarów, m.in. na Placu Puszkińskim i Placu Trubnym.Po brutalnym rozpędzeniu protestów w ubiegłym tygodniu ich inicjatorzy zaproponowali, by uczestnicy zbierali się w różnych punktach i wspólnie odbyli „spacer po bulwarach”.Władze nie wydały zgody na przeprowadzenie demonstracji, a policja przed jej rozpoczęciem zapowiedziała, że uważa ją za nielegalną i będzie „reagować operatywnie”.Od rana media informowały o gromadzących się w centrum Moskwy siłach policji i Gwardii Narodowej. Demonstracja rozpoczęła się po godz. 14 (godz. 13 w Polsce), jednak w wielu przypadkach uczestnicy od razu byli zatrzymywani. Opozycjonistka Lubow Sobol została zatrzymana jeszcze przed rozpoczęciem protestu, gdy wsiadła do taksówki, którą miała się udać na miejsce demonstracji. Według mediów niezależnych zatrzymano także wiele przypadkowych osób. Według radia Echo Moskwy władze dzielnic w centrum Moskwy rekomendowały, by właściciele sklepów i restauracji nie otwierali ich w sobotę w czasie trwania protestu.",,
"Dawid Kubacki drugi w Bischofshofen, Ryoyu Kobayashi wygrywa Turniej Czterech Skoczni","Dawid Kubacki zajął drugie miejsce w ostatnim konkursie narciarskiego Turnieju Czterech Skoczni w Bischofshofen. Triumfował Japończyk Ryoyu Kobayashi, który okazał się najlepszy na wszystkich obiektach.","Na podium całego cyklu, obok Japończyka, stanęli Niemcy Markus Eisenbichler i Stephan Leyhe. Kubacki był czwarty, przegrywając z Leyhe o 3,3 pkt.W Bischofshofen Kamil Stoch zajął 12. lokatę, a tuż za nim uplasował się Piotr Żyła.W całej imprezie Stoch, zwycięzca dwóch poprzednich edycji, był szósty, a Żyła – dziewiętnasty.Pozostali biało-czerwoni zajęli dalsze lokaty. W niedzielę żaden z nich nie awansował do drugiej serii skoków. 36. był Stefan Hula, 40. Maciej Kot, 45. Jakub Wolny, a kwalifikacji, które odbyły się tuż przed konkursem, nie przebrnął Aleksander Zniszczoł.Kobayashi jest trzecim skoczkiem, który w jednej edycji TCS wygrał wszystkie konkursy. Takim osiągnięciem mogą się jeszcze pochwalić Niemiec Sven Hannawald (2001/02) i Kamil Stoch (2017/18).",,
Theresa May: Nie mogłam nic zrobić z imigracją z UE. Teraz możemy,"Propozycja porozumienia z UE nie jest idealna, ale zasługuje na uznanie za to, że doprowadzi do zakończenia swobody przepływu osób, w tym masowej imigracji do Wielkiej Brytanii z państw Wspólnoty – tłumaczy premier Wielkiej Brytanii. Theresa May, zdaniem mediów, wciąż stoi w obliczu kryzysu rządowego.","Szefowa rządu, jak twierdzą brytyjscy komentatorzy, broni się obecnie przed wotum nieufności ze strony eurosceptycznego skrzydła Partii Konserwatywnej i kolejnymi rezygnacjami zwolenników Brexitu w jej rządzie. Rozmowę z Theresą May opublikował tabloid „Daily Mail”. Premier odrzuca w nim sugestie krytyków rządowej propozycji porozumienia z UE. Jej zdaniem inne modele relacji z Unią Europejską – wzorowane na traktatach pomiędzy Wspólnotą a Kanadą lub Norwegią – nie rozwiązałyby fundamentalnego problemu zagwarantowania pokoju i braku granic na wyspie Irlandii.  – Jako minister spraw wewnętrznych przez sześć lat robiłam co mogłam, by zredukować poziom imigracji, mając ręce związane tym, że nie mogłam nic zrobić z osobami przyjeżdżającymi z Unii Europejskiej. Teraz możemy. Swoboda przepływu osób się kończy – zadeklarowała. Jak ujawnił „The Times”, przeciwnicy premier starają się wyłonić wspólnego kandydata na jej ewentualnego następcę, gdyby udało im się zebrać głosy niezbędne do wyrażenia wotum nieufności wobec niej jako liderki Partii Konserwatywnej. Wśród faworytów wymieniany jest były minister ds. wyjścia z Unii Europejskiej Dominic Raab. Wspierająca ją dotychczas w kluczowych głosowaniach północnoirlandzka Demokratyczna Partia Unionistyczna (DUP) zapowiedziała głosowanie przeciwko porozumieniu w sprawie Brexitu, twierdząc, że proponowany mechanizm awaryjny (tzw. backstop) dla Irlandii Północnej narusza integralność terytorialną Wielkiej Brytanii. Swój sprzeciw zasygnalizowała także grupa 60 eurosceptyków w Partii Konserwatywnej. Oznacza to, że szefowa rządu musiałaby liczyć na głosy opozycji. Nieuzyskanie większości w parlamencie mogłoby oznaczać, że Wielka Brytania opuści UE bez żadnego porozumienia. Eksperci ostrzegali od miesięcy, że taki scenariusz miałby bardzo poważne negatywne konsekwencje dla gospodarki całej Europy. Wielka Brytania powinna opuścić UE 29 marca 2019 roku.",,
„Opozycja przedstawi radykalne propozycje światopoglądowe. Nie jest w stanie odpowiedzieć na program PiS”,"– Opozycja nie będzie w stanie trafnie odpowiedzieć na program PiS, dlatego że są to typowe dla Prawa i Sprawiedliwości propozycje – socjalne i modernizacyjne. Musiałaby przejść do licytacji, a taka licytacja będzie mało wiarygodna. Łatwiej będzie uzgodnić program światopoglądowy, ale może być to program tylko silnie lewicowy – ocenia w rozmowie z portalem tvp.info prof. Kazimierz Kik.","– Z tej konwencji wynika wyraźnie, że została ona pomyślana pod kątem wyborów parlamentarnych do Sejmu. Wszystkie propozycje, przede wszystkim te, które przedstawił premier Morawiecki i Jarosław Kaczyński dotyczą kwestii krajowych. Z tego, co dzisiaj usłyszeliśmy wynika również, że także walka o europarlament odbędzie się na polskim podwórku – wskazuje politolog komentując dzisiejszą konwencję PiS i zapowiedź realizacji programu „Nowa Piątka PiS”. Nasz rozmówca wskazuje, że podczas konwencji w zasadzie pominięto kontekst europejski, nie licząc kwestii płac, które, jak wskazano, powinny osiągnąć poziom Europy Zachodniej. – To był jedyny europejski akcent, ale jeżeli zgodzimy się, że ta konwencja otwiera kampanię wyborczą głównie na polskim podwórku, to tu należy podkreślić konsekwencję Prawa i Sprawiedliwości – stwierdza prof. Kik.  Ekspert zwraca też uwagę, że „bardzo trafnie”, a jednocześnie subtelnie przeciwstawiono Koalicji Europejskiej pojęcie „koalicji polskiej” sugerując, że tu mamy do czynienia z Polakami, którzy walczą o sprawy polskie, a Koalicja Europejska to jest taka koalicja, która wszystko postrzega przez pryzmat interesów Unii Europejskiej, a nie społeczeństwa polskiego. Zdaniem politologa wszystko, co zostało dzisiaj powiedziane, było adresowane wyborcy PiS, do wyborcy socjalnego. Według eksperta oznacza to prawdopodobnie, że Prawo i Sprawiedliwość chce „konsekwentnie oprzeć się, o to spektrum wyborców”, które do tej pory wspierało tę partię, „być może lekko je poszerzając”. – Tam jest możliwe wyjście tylko bardzo na lewo, na lewicę światopoglądową, ku poglądom, które są praktycznie rzecz biorąc odzwierciedleniem lewego skrzydła liberalizmu. Może dojść do paradoksalnej sytuacji, że program Koalicji Europejskiej będzie zbliżony do programu Wiosny, a całkowicie przeciwstawny programowi socjalnemu Prawa i Sprawiedliwości – uważa prof. Kik.  W efekcie, jak ostrzega naukowiec, całokształt elektoratu może „nie poprzeć decyzji podjętych przez elity partyjne”. – Elektorat niektórych partii, przykładowo SLD może częściowo nie pójść do wyborów, albo też zagłosować na bardziej socjalny program, czyli bliższy sobie, program Prawa i Sprawiedliwości, czyli krótko mówiąc wynik wyborczy Koalicji Europejskiej może nie stanowić sumy elektoratów partyjnych – przewiduje.  Pytany o to, czy kwestie gospodarcze nie zostały potraktowane zbyt powierzchownie prof. Kazimierz Kik przypomina, że zapowiedziano jeszcze kolejne dwie konwencje programowe, w kwietniu i w czerwcu. – Wydaje mi się, że przyjęto taką taktykę, że na pierwszy ogień idzie wsparcie dla elektoratu socjalnego, a potem w tych kolejnych na pewno będą jakieś elementy ekonomiczne – spodziewa się ekspert. Według politologa postulaty modernizacyjne, a więc plan przywrócenia w całej Polsce, przede wszystkim na prowincji, połączeń autobusowych „dotyczą przede wszystkim wygody, jakości życia Polaków”.  – Bardzo ciekawie zostały sformułowane hasła tej konferencji, te trzy filary, o których mówił Jarosław Kaczyński (Rodzina, Rozwój, Wiarygodność – red.). W tych trzech filarach przedstawiono filozofię myślenia Prawa i Sprawiedliwości o podstawowych wartościach demokratycznych i pokazano, jak się rozumie wolność w ujęciu Prawa i Sprawiedliwości, mianowicie, że nie może być wolny człowiek, który nie jest człowiekiem równym, także w sensie materialnym, w sensie przede wszystkim warunków życia – zauważa nasz rozmówca. – Czyli droga ku wolności według polityków Prawa i Sprawiedliwości prowadzi poprzez eliminację nierówności między Polakami i poprawianie warunków życia, czyli szans rozwoju ogólnego poszczególnych Polaków. To jest takie oryginalne, sformułowane przez PiS podejście do tych dwóch podstawowych dla demokracji liberalnej wartości – ocenia profesor.",,
Niemcy chcą włączyć Szczecin do aglomeracji. „Faktycznie taki pomysł jest”,"W Niemczech dojrzewa pomysł, by Szczecin został stolicą polsko-niemieckiej aglomeracji. Dziennik „Nordkurier” sugeruje, że to świetne rozwiązanie. Popierają je również gminy leżące na terenie byłej NRD, którymi „Berlin się niezbyt interesuje”.","Projekt „szczecińska metropolia” mógłby być sfinansowany zarówno przez Berlin, jak i przez lokalne władze z Brandenburgii oraz Meklemburgii-Pomorza Przedniego – uważa niemiecki dziennikarz Matthias Diekhoff.Portal Money.pl wskazuje, że projekt zaczyna nabierać coraz bardziej konkretnych kształtów. W czwartek ma na ten temat rozmawiać Manuela Schwesig, premier Meklemburgii z Olgierdem Geblewiczem, marszałkiem województwa zachodniopomorskiego.Dziennikarze portalu poprosili o komentarz władze Szczecina. W Urzędzie Miasta potwierdzono, że „faktycznie taki pomysł jest” – i że niebawem mamy poznać nieco więcej konkretów.Portal stawia pytanie, czemu Niemcy widzą w Szczecinie stolicę przygranicznej metropolii? Odpowiedź nasuwa geografia – Szczecin jest najbliższym dużym miastem dla wielu mieszkańców wschodnich landów. Od 10-tysięcznego Pasewalku do Szczecina jest tylko 40 km, zaś do Berlina już 140. 35-tysięczne Schwedt leży natomiast w odległości 50 km od centrum Szczecina i 100 km od stolicy Niemiec.",,
"„W Parlamencie Europejskim są siły, dla których rząd PiS jest solą w oku”","W Parlamencie Europejskim są siły, dla których solą w oku jest rząd PiS – ocenił szef KPRM Michał Dworczyk, komentując rezultat wysłuchania Janusza Wojciechowskiego. Według ministra z tym środowiskiem związanych jest część europosłów opozycji gotowych poświęcać interesy Polski, aby coś „ugrać”.","Kandydat na komisarza ds. rolnictwa Janusz Wojciechowski nie dostał we wtorek zielonego światła od koordynatorów komisji rolnictwa, co mogłoby zakończyć procedurę jego przesłuchania. Europosłowie żądają, aby odpowiedział na dodatkowe pytania.Dworczyk pytany w telewizji Trwam, czy w związku z tym kandydatura Wojciechowskiego jest zagrożona, zastrzegł, że nie chciałby prowadzić tego rodzaju spekulacji. – Ale oznacza to na pewno jedno: że cały czas w Parlamencie Europejskim są siły, dla których solą w oku jest centroprawicowy rząd PiS – podkreślił.Jego zdaniem z tymi środowiskami związanych jest część europarlamentarzystów PO, Nowoczesnej i szeroko rozumianej „totalnej opozycji”. – To jest naprawdę sprawa nie do zaakceptowania, że polscy europarlamentarzyści w imię walki politycznej, bezwzględnej, są gotowi poświęcać interesy Polski, dobry wizerunek Polski po to, żeby w coś „ugrać” – ocenił.",,
"Ukraińcy będą zachęcani, by nie wyjeżdżali z Polski do Niemiec","Polsko-Ukraińska Izba Gospodarcza będzie zabiegać o to, by pracujący w naszym kraju Ukraińcy nie wyjeżdżali do Niemiec. W Bundestagu przyjęto nowe regulacje, które umożliwiają obywatelom krajów spoza Unii Europejskiej podjęcie legalnej pracy. Dotyczy to jednak przede wszystkim wykwalifikowanych specjalistów.","Wiceprezes Polsko-Ukraińskiej Izby Gospodarczej Andrzej Drozd powiedział, że polscy pracodawcy będą musieli zareagować na nowe prawo. Zwrócił uwagę, że powinni oni podnieść wynagrodzenia do ogólnie obowiązującego poziomu. Podobnie powinno być z ofertą zaplecza socjalnego. Eksperci przewidują jednak, że z nowych przepisów skorzysta zaledwie kilkadziesiąt tysięcy osób. Będą to głównie Ukraińcy pracujący w branży IT. Nowe regulacje mają wejść w życie w przyszłym roku. Paweł Kułaga z agencji pośrednictwa pracy Foreign Personnel Service ocenił, że masowy odpływ Ukraińców Polsce nie grozi. Podkreślił, że wielu z nich osiedliło się już w naszym kraju. Ukraińcom jest łatwiej się zadomowić u nas niż w Niemczech. A wynagrodzenie u naszego zachodniego sąsiada, choć nominalnie wyższe, może mieć niższą siłę nabywczą. Według danych Narodowego Banku Polskiego w Polsce pracuje ok. 1,2 mln Ukraińców. Z badań Polsko-Ukraińskiej Izby Gospodarczej wynika, że 70 proc. z nich pozytywnie ocenia doświadczenia pracy w naszym kraju, a ponad 60 proc. chce mieszkać w Polsce na stałe.",,
Loty rządowe. KPRM zaprasza wszystkie kluby do pracy nad nową ustawą,"Premier Mateusz Morawiecki podjął decyzję o przygotowaniu ustawy regulującej organizację lotów najważniejszych osób w państwie. Ma ona odpowiadać realnym potrzebom administracji państwowej, a jednocześnie oczekiwaniom opinii publicznej. Ma to być również ustawa „ponad podziałami”, KPRM zaprasza do współpracy wszystkie kluby parlamentarne.","– Chcemy wprowadzić przepisy, które będą z jednej strony odpowiedzią na realną potrzebę, która istnieje w ramach administracji państwowej, opisania precyzyjnego lotów najważniejszych osób w państwie. Z drugiej strony będzie to też odpowiedź na oczekiwania opinii publicznej – wyjaśnił szef kancelarii premiera, Michał Dworczyk, zapowiadając spotkanie zespołu, który ma przygotować projekt. Dworczyk podkreślił, że powinna być to „ustawa ponadczasowa, wypracowana ponad podziałami”, dlatego też KPRM zaprasza do współpracy nie tylko kancelarię prezydenta i obu izb parlamentu oraz ULC i MON, ale również „szefów wszystkich klubów parlamentarnych po to, żebyśmy wspólnie, ponadpartyjnie stworzyli dobre prawo”.  Pierwsze spotkanie zespołu ma się odbyć 12 sierpnia o godzinie 14.00 w Kancelarii Prezesa Rady Ministrów. Jak mówił Michał Dworczyk, w rejestrze tym, kilka dni po zrealizowaniu lotu, będą ujawnione wszystkie informacje: data, cel, port docelowy oraz informacja o osobach, które towarzyszyły lecącemu VIP-owi. Rejestr będzie prowadziła kancelaria premiera.  Loty premiera Morawieckiego Michał Dworczyk zapowiedział również umieszczenie na stronach KPRM wykazu lotów Mateusza Morawieckiego, przygotowanego na polecenie  premiera. Z prośbą o opublikowanie wykazu wszystkich swoich lotów, gdy była premierem, zwróciła się do szefa kancelarii KPRM Beata Szydło. Na Twitterze doprecyzowała, że chodzi o loty od 2015 roku.",,
"Trump oczekuje, że Rosja zwróci Krym Ukrainie. Moskwa wyklucza taką możliwość","Prezydent Stanów Zjednoczonych Ameryki, Donald Trump oczekuje, że Rosja odda Krym Ukrainie i doprowadzi do zmniejszenia przemocy – poinformował rzecznik Białego Domu. Rzeczniczka rosyjskiego MSZ oświadczyła, że zwrot półwyspu nie wchodzi w rachubę.","– Prezydent Trump wyraził się jasno. Oczekuje, że rosyjski rząd doprowadzi do deeskalacji przemocy na Ukrainie i zwróci Krym – powiedział Sean Spicer, podczas konferencji prasowej. Dodał, że jednocześnie prezydent USA oczekuje, że uda mu się porozumieć z Moskwą. Rosja nie zamierza iść w tej sprawie na ustępstwa. – Nie oddamy naszego terytorium. Krym należy do Federacji Rosyjskiej – podkreśliła na konferencji prasowej Maria Zacharowa, rzeczniczka MSZ.Także rzecznik Kremla Dmitrij Pieskow wykluczył taką możliwość. – Rosja nie będzie omawiać z innymi państwami, w tym z USA, kwestii zwrócenia Krymu Ukrainie – zaznaczył. Jak dodał, Moskwa będzie nadal przedstawiać partnerom, w tym Stanom Zjednoczonym, swoje argumenty w tej sprawie.Nie będzie dyskusji– Jeśli chodzi o zwrot Krymu, to temat ten nie będzie omawiany, ponieważ sprawa ta nie może być przedmiotem dyskusji. Rosja nie dyskutuje z partnerami zagranicznymi o kwestiach związanych z jej terytorium – oświadczył Pieskow, który wskazał, że temat statusu Krymu nie pojawił się w rozmowie telefonicznej prezydentów Władimira Putina i Trumpa pod koniec stycznia.Pieskow powiedział również, że prezydent Władimir Putin „cierpliwie i konsekwentnie mówi o historii przewrotu na Ukrainie, który w znacznym stopniu sponsorowany był z zagranicy”. Gospodarz Kremla miał wyjaśniać partnerom Rosji „powody, które doprowadziły do tego, że mieszkańcy Krymu podjęli decyzję o szukaniu ochrony u Rosji i o tym, by stać się jej częścią”.Rzecznik Putina zapewnił ponadto, że Rosja będzie ""dokładać maksymalnych wysiłków w celu deeskalacji konfliktu na Ukrainie i znalezienia rozwiązania politycznego"" O Ukrainie w EuropieO sytuacji na Ukrainie mówili we wtorek także europosłowie. Występujący w imieniu maltańskiej prezydencji Ian Borg ocenił, iż nie można mówić o postępach w rozwiązaniu konfliktu. Zapewnił jednak, że tym co dzieje się na Ukrainie zajmują się wszystkie instytucje europejskie. Przewodniczący Komisji Europejskiej Jean-Claude Juncker i szef Rady Europejskiej Donald Tusk spotkali się z premierem Ukrainy, a w przyszłym tygodniu komisarz Christos Stylianides udaje się na tereny, gdzie trwa konflikt.W trakcie debaty wielu posłów zarzucało Radzie i Komisji małą skuteczność. – Trzeba zmusić Moskwę do wypełnienia porozumień z Mińska, zaostrzając sankcje – przekonywali europosłowie. Większość deputowanych opowiadała się utrzymaniem sankcji wobec Rosji do momentu zwrotu zagarniętych terytoriów.",,
Trump: nie pozwolę Turcji zabić Kurdów. Ankara: To irracjonalne twierdzenie,"– USA uzależniają warunki wycofania swoich wojsk w Syrii od tureckich gwarancji bezpieczeństwa dla Kurdów i pokonania Państwa Islamskiego – powiedział w niedzielę wizytujący Izrael doradca prezydenta USA Donalda Trumpa ds. bezpieczeństwa narodowego John Bolton. – Twierdzenie, że celem tureckich działań na terytorium Syrii są Kurdowie jest irracjonalne – tak oświadczenie amerykańskiego polityka skomentował rzecznik prezydenta Turcji Recepa Tayyipa Erdogana.","– Są cele, które chcemy osiągnąć, i one warunkują wyjście – powiedział Bolton dziennikarzom w Jerozolimie. – Harmonogram zależy od politycznych decyzji, które musimy wdrożyć – dodał.  Wśród warunków wyjścia wymienił pokonanie ostatnich bojowników Państwa Islamskiego (IS) w Syrii oraz gwarancje bezpieczeństwa dla kurdyjskich bojowników, którzy przy wsparciu USA zwalczają dżihadystów z IS.  Turcja ma koordynować działania w Syrii z USA – Nie wydaje nam się, by Turcy powinni podejmować militarne działania, które nie są całkowicie skoordynowane z nami i aprobowane przez USA – podkreślił. Według Boltona Trump miał powiedzieć, że „nie pozwoli Turcji zabić Kurdów”. Prezydencki doradca poinformował również, że przekazał syryjskim Kurdom, by ci wstrzymali się od szukania ochrony ze strony Rosji lub prezydenta Syrii Baszara al-Asada. Oświadczył też, że amerykańskie oddziały pozostaną w strategicznie położonej bazie Tanf na południu Syrii. Irracjonalne twierdzenie – Twierdzenie, że celem tureckich działań na terytorium Syrii są Kurdowie jest irracjonalne, gdyż celem Ankary są bojownicy Państwa Islamskiego i kurdyjskie ugrupowania YPG, PYD i PKK – oświadczył nieco później w niedzielę rzecznik prezydenta Turcji Recepa Tayyipa Erdogana. YPG to kurdyjskie Ludowe Jednostki Samoobrony, uznawane przez Ankarę za organizację terrorystyczną, powiązaną z separatystyczną, zdelegalizowaną w Turcji Partią Pracujących Kurdystanu (PKK). PYD – Partia Unii Demokratycznej to z kolei główna kurdyjska siła polityczna na północy Syrii, którą Ankara traktuje jako odgałęzienie PKK. Nieoczekiwana deklaracja  19 grudnia Trump nieoczekiwanie ogłosił na Twitterze wycofanie sił amerykańskich w liczbie około 2 tys. żołnierzy z północno-wschodniej Syrii, gdzie oddziały USA walczyły z dżihadystami z Państwa Islamskiego. Trump argumentował to tym, że samozwańczy kalifat w Syrii został już pokonany. Zaniepokojenie decyzją Trumpa wyrazili sojusznicy USA w walce z IS – Francja, Wielka Brytania i Niemcy, a szef Pentagonu James Mattis i specjalny przedstawiciel prezydenta USA w międzynarodowej koalicji do walki z IS Brett McGurk podali się do dymisji. Erdogan wielokrotnie groził wcześniej, że siły tureckie mogą rozpocząć ofensywę na kontrolowane przez Kurdów terytoria północnej Syrii w każdej chwili. Spekulowano, że krok amerykańskiego prezydenta może oznaczać zielone światło dla tej operacji wojskowej. Po ogłoszeniu wycofania wojsk USA z Syrii Erdogan przełożył operację wojskową, zapewniając jednocześnie, że z pewnością do niej dojdzie. W obawie przed turecką inwazją Kurdowie zwrócili się o pomoc do prezydenta Syrii.",,
"Kaczyński dla Reutersa: o Trumpie, relacjach z Moskwą, UE i Brexicie","Trudno zgadnąć, jaka będzie polityka zagraniczna następnego prezydenta USA Donalda Trumpa – powiedział agencji Reutersa prezes PiS Jarosław Kaczyński. Mówił też m.in. o stosunkach z Rosją, o Unii Europejskiej i Brexicie.","„Nie sądzę, by był na świecie polityk, który może powiedzieć coś definitywnie o Trumpie” – cytuje Reuters prezesa PiS.Reuters odnotowuje, że wielu Europejczyków obawia się, iż Trump może „rozwodnić” historyczne zobowiązanie USA do bronienia ich przed Moskwą, ale Kaczyński powiedział, że oczekuje, iż prezydent elekt będzie negocjował z Rosją „z pozycji siły”.„Wszelkie oznaki sugerują, że będziemy próbowali negocjować, ale (...) z pozycji siły, nie jako słabszy (interlokutor) czy nawet (...) ktoś, kto się wycofuje” – stwierdził prezes PiS.„Bliskie związki z Rosją”Kaczyński oświadczył też, że jest mniej niż niektórzy jego europejscy koledzy zaniepokojony nominowaniem przez Trumpa na sekretarza stanu Rexa Tillersona, szefa giganta naftowego Exxon, który ma bliskie związki z Rosją i jej prezydentem Władimirem Putinem. „Wiemy, że Tillerson miał bliskie kontakty z Rosją. Pytanie, czy zmiana jego roli (...) zmieni jego podejście” – powiedział Kaczyński. Dodał, że „z punktu widzenia negocjatora – a Trump jest negocjatorem – nominowanie kogoś, kto nie reprezentuje od początku negatywnego podejścia do Rosji (...), nie jest złym podejściem”.Reuters odnotowuje, że Kaczyński opowiedział się za tym, by kraje Grupy Wyszehradzkiej (V4) – Polska, Węgry, Słowacja i Czechy – uzyskały większe wpływy w Brukseli. „Instytucjonalizacja V4, która odbywa już regularne spotkania premierów, byłaby elementem wzmocnienia statusu Polski (w Unii Europejskiej)” – cytuje Reuters.Agencja dodaje, że dla tych czterech krajów wspólny jest sprzeciw wobec polityki migracyjnej UE, „ale eurosceptyczna postawa Kaczyńskiego, przypominająca postawę premiera Węgier Viktora Orbana, jest mniej popularna w Pradze i Bratysławie”.Kaczyński o Brexicie   Nawiązując do Brexitu Kaczyński powiedział, że brytyjska decyzja opuszczenia UE jest okazją do zreformowania Wspólnoty,  tak by więcej do powiedzenia miały rządy państw członkowskich, a mniej instytucje brukselskie. Zapowiedział, że Warszawa będzie nalegała na nowy traktat unijny, bardziej wpływową rolę dla Europy Środkowej we Wspólnocie i kontynuację silnych więzi z Waszyngtonem – relacjonuje Reuters. Agencja pisze też, że Kaczyński, choć jest rozczarowany Brexitem, postrzega Wielką Brytanię jako naturalnego sojusznika Polski, „jako kraj, który podziela jego wojowniczą postawę wobec Rosji i pragnienie bliskich relacji ze Stanami Zjednoczonymi”.„W. Brytania opuszcza UE, ale (...) ta sytuacja jest również otwarciem” – powiedział Kaczyński, odrzucając pogląd, że UE bez W. Brytanii powinna nadal iść drogą większej integracji i centralizacji władzy.Zdaniem Kaczyńskiego potrzebne są reformy, które „jasno określą, że UE jest związkiem państw narodowych i że państwa narodowe są fundamentem”. Ponadto „potrzebujemy daleko idącej deregulacji” – powiedział. Dodał, że „prywatnie niektórzy (przedstawiciele UE) mówią, że mamy rację, ale pytają, czy mamy poparcie (innych)”.",,
Poseł PO: Nie chcemy liberalizacji prawa aborcyjnego w Polsce,"– Nie chcemy liberalizacji prawa aborcyjnego w Polsce – powiedział w programie „Minęła 8” Zbigniew Konwiński z Platformy Obywatelskiej. – Pani Nowacka powiedziała wyraźnie z mównicy sejmowej: myśmy się umawiali z posłami Platformy Obywatelskiej i Nowoczesnej, że poprą nasz projekt – skomentował poseł Kukiz’15 Wojciech Bakun. Goście w studiu komentowali głosowania nad projektami #ZatrzymajAborcję i #RatujmyKobiety.","W zeszłą środę obywatelski projekt komitetu „Ratujmy Kobiety 2017”, który zakłada zmianę prawa, ułatwiającą zabijanie dzieci, został odrzucony po pierwszym czytaniu. Projekt trafiłby do dalszych prac w komisji, gdyby wszyscy posłowie Nowoczesnej i Platformy Obywatelskiej obecni w Sejmie zagłosowaliby za nim. Ostatecznie do dalszych prac trafi tylko projekt Komitetu Obywatelskiego #ZatrzymajAborcję.– Nie chcemy liberalizacji prawa aborcyjnego w Polsce. Jesteśmy za utrzymaniem kompromisu – poseł Zbigniew Konwiński skomentował głosowanie PO nad projektem #RatujmyKobiety.  Dopytywany przez redaktora o dyscyplinę partyjną, o której wprowadzeniu mówiła wicemarszałek sejmu Małgorzata Kidawa-Błońska, stwierdził, że w projekcie Barbary Nowackiej „były też inne zapisy – kwestie edukacji seksualnej, dostępność antykoncepcji i w tej części uznaliśmy, że projekt zasługuje na dalsze procedowanie”. Dodał: „Teraz się okazuje, że nie jesteście za liberalizacją przepisów, ale za utrzymaniem kompromisu. Daliście odbudowywać się partiom lewicowym. Partie takie jak SLD i Razem zbudują na waszej porażce, i już to robią”.  Bakun przypomniał, że PO i Nowoczesna umawiała się z Barbarą Nowacką na poparcie projektu #RatujmyKobiety. – Pani Nowacka powiedziała to wyraźnie z mównicy sejmowej: myśmy się umawiali z posłami Platformy Obywatelskie i Nowoczesnej, że poprą nasz projekt – powiedział. – Żałosne jest to, w jaki sposób PO manipuluje przekazem i że nie ma praktycznie bazy programowej. Jestem za tym, żeby partie opozycyjne toczyły z Prawem i Sprawiedliwością spór merytoryczny, bo w Polsce jest opozycja potrzebna, ale taka opozycja, której działanie i krytyka będzie dobrze wpływała na losy Polski i Polaków – tak senator PiS Artur Warzocha odniósł się do słów posła PO.– Mówimy o ochronie życia, nie wolno robić sobie z tego oręża politycznego. Trzeba się z największą atencją do tego tematu odnosić – podsumował.",,
Singapur ocenzurował „Gwiezdne Wojny”. Poszło o pocałunek,Przelotny pocałunek dwóch kobiet zaprezentowany w filmie „Skywalker: Odrodzenie” z serii „Gwiezdne Wojny” nie spodobał się władzom Singapuru. Scena ta została ocenzurowana przed premierą w tym kraju.,"Serwis Yahoo Lifestyle poinformował, że na filmie widać dwie kobiety przytulające się, ale pocałunek został już wycięty. Był to pierwszy pocałunek między przedstawicielami tej samej płci w historii sagi.Rzecznik singapurskiego urzędu odpowiedzialnego za regulację rynku mediów przyznał, że z filmu wycięto krótką scenę, ale nie powiedział, o którą chodzi.– „Skywalker: Odrodzenie miał być dostępny dla widzów od 13. roku życia, ale producent nie poinformował we wniosku o scenie, która zgodnie z przepisami jest dozwolona dla starszej publiki – przekazał rzecznik.Singapur jest krajem niezwykle konserwatywnym. Seks między przedstawicielami osób tej samej płci jest nielegalny, ale – jak zwracają uwagę media – złamanie zakazu nie wiąże się z poważniejszymi konsekwencjami.",,
Zarzut dla byłego przewodniczącego KNF. Pozostanie do dyspozycji prokuratora,Zatrzymany przez CBA były szef Komisji Nadzoru Finansowego Marek Ch. usłyszał zarzut przekroczenia przez funkcjonariusza publicznego uprawnień w celu osiągnięcia korzyści osobistej przez osobę trzecią. Za taki czyn grozi kara do 10 lat więzienia. We wtorek przez niemal 10 godzin odpowiadał na pytania śledczych.,"Prok. Tomasz Tadla, naczelnik śląskiego wydziału Prokuratury Krajowej, który prowadzi sprawę, oświadczył, że przesłuchanie Ch. zostało przerwane ze względu na późną porę. Wskazał, że były szef KNF został zatrzymany na 48 godzin, w związku z czym przesłuchanie będzie kontynuowane w środę. – Podejrzany składa wyjaśnienia, one są bardzo obszerne, w tej chwili to jest 35 stron wyjaśnień – powiedział prok. Tadla.Marek Ch. został zatrzymany na podstawie postanowienia prokuratorskiego wydanego dzień wcześniej po dokonaniu przez śledczych oceny materiału dowodowego w sprawie przekroczenia przez funkcjonariusza publicznego uprawnień celem osiągnięcia korzyści majątkowej.  Zatrzymanie Marka Ch. poprzedziło przeszukanie przeprowadzone przez funkcjonariuszy CBA w siedzibie KNF i w domu byłego przewodniczącego, zabezpieczenie przez nich  materiału dowodowego, dokumentacji, nagrań, sprzętu elektronicznego i nośników danych oraz przesłuchanie świadków. Propozycja korupcyjna Nakaz przeszukania siedziby KNF, a także miejsca zamieszkania b. przewodniczącego KNF Marka Ch. prokuratura wydała już 14 listopada, nazajutrz po opublikowaniu przez „Gazetę Wyborczą” informacji o domniemanej propozycji korupcyjnej złożonej przez Marka Ch. właścicielowi m.in. Getin Noble Banku, Leszkowi Czarneckiemu.  Zdaniem dziennika w marcu 2018 roku Ch. zaoferował Czarneckiemu przychylność Komisji dla Getin Noble Banku w zamian za około 40 mln zł. Czarnecki nagrał rozmowę, jednak w nagraniu nie znalazła się wypowiedź przewodniczącego KNF o tej kwocie.  Według biznesmena, Ch. miał mu pokazać kartkę, na której zapisał „1 proc.”, co według „Wyborczej” miało stanowić część wartości Getin Noble Banku „powiązaną z wynikiem banku”.",,
"Suski: Dziś nikt nie chce się przyznać do tych decyzji, które uderzały w Polaków","– PSL bardzo sprawnie, ręka w rękę z Platformą Obywatelską, podwyższył wiek emerytalny. Szczególnie bolesne to było dla kobiet. Proszę sobie wyobrazić siedem lat więcej pracy na ciężkiej roli, bo rolników to też objęło – powiedział portalowi tvp.info szef gabinetu politycznego premiera Marek Suski.","Suski skomentował opublikowane we wtorek przez portal tvp.info nagrania ze spotkania biznesmena Jana Kulczyka i Pawła Grasia, sekretarza stanu w rządzie Donalda Tuska. Podczas rozmowy pada stwierdzenie, że szef PSL Władysław Kosiniak-Kamysz (ówczesny wicepremier i minister pracy) „przeprowadził dwie najgorsze historie w wolnej Polsce”. Chodziło o reformę wieku emerytalnego oraz Otwartych Funduszy Emerytalnych.– Dziś nikt się nie chce przyznać do tych decyzji, które uderzały w Polaków, ale trzeba przyznać, że był to rząd koalicyjny i gdyby nie współpraca, to te ustawy by nie przeszły, bo sama Platforma bez PSL-u większości nie miała. Obie partie są wspólnikami w tym niecnym dziele – dodał Suski.– Platforma Obywatelska zrobiła rękami PSL-u i Kosiniaka-Kamysza beznadziejną reformę, która na szczęście została wycofana przez Prawo i Sprawiedliwość. Teraz próbują to wszystko zepchnąć na PSL – podkreślił z kolei Robert Nowacki, szef izby rolniczej powiatu węgorzewskiego.",,
Awantura na Lewicy. Sprzeczki i plotki jak w maglu,"– Każdy Kazimierz ma swoją Izabel – stwierdziła Monika Jaruzelska, komentując powody swojej nieobecności na warszawskiej liście kandydatów SLD do parlamentu w „Dzienniku Gazeta Prawna”. W wywiadzie dość jasno zasugerowała, że rzeczniczka tej partii Anna Maria Żukowska ma romans z przewodniczącym SLD Włodzimierzem Czarzastym – i to ona nie chciała Jaruzelskiej na listach. Żukowska ustosunkowała się do tej wypowiedzi na Twitterze na tyle dosadnie, że wkrótce skasowała swój wpis. Do dyskusji włączyli się internauci.","Monika Jaruzelska, która startuje w wyborach jako kandydatka  Komitetu Wyborczego Polska Lewica, opowiedziała, dlaczego nie znalazła się na warszawskiej liście SLD. – Wszyscy twierdzą, że to osobista decyzja Włodzimierza Czarzastego, bo bliższa jego sercu jest Anna Maria Żukowska – powiedziała Jaruzelska. – Cóż, panie redaktorze, mężczyźni w kryzysie wieku średniego robią różne rzeczy. Jak widać, każdy Kazimierz ma swoją Izabel – dodała, ale nie chciała tematu rozwijać „choćby ze względu na szacunek dla żony pana Czarzastego”.   Na te słowa na Twitterze zareagowała wywołałana Anna Żukowska. ",,
„Perfekcyjna pani domu” robi kobietom wodę z mózgu,"– Sprzątanie jest przykrą czynnością – niestety konieczną. Choć akurat nie jest to przypadek pani Rozenek, bo – jak wiadomo – ona nie sprząta, tylko zarabia na robieniu innym kobietom wody z mózgu – tak o telewizyjnym programie „Perfekcyjna Pani Domu” i jego prowadzącej Małgorzacie Rozenek mówi prof. Magdalena Środa, odpowiadając na pytania naszych internautów.",  ,,
Córka byłego prezydenta oskarżona w aferze korupcyjnej,"Isabel dos Santos, córka byłego prezydenta Angoli Jose Eduardo dos Santosa, została oskarżona przez prokuraturę generalną tego kraju o niegospodarność i defraudację środków publicznych. Do procederu miało dojść w latach 2016-17, podczas kierowania przez biznesmenkę państwową petrochemiczną spółką Sonangol.","Reprezentujący angolską prokuraturę Helder Pitta Gros wyjaśnił, że „stosunkowo późne” postawienie w stan oskarżenia biznesmenki wynikało z tego, że córka pełniącego w latach 1979-2017 r. urząd prezydenta Angoli Jose Eduardo dos Santosa zamierza współpracować z wymiarem sprawiedliwości. – Niestety, nie doszło do takiej współpracy – dodał Pitta Gros. Urodzona w 1973 r. w Baku, w ówczesnym ZSRR, Isabel dos Santos od 2017 r. mieszka na stałe w Dubaju, w Zjednoczonych Emiratach Arabskich. Poza obywatelstwem Angoli ma też rosyjski paszport. Kierowane przez nią spółki, działające w rozmaitych sektorach gospodarki, działają w 41 państwach świata. W niedzielę Międzynarodowe Konsorcjum Dziennikarzy Śledczych (ICIJ) opublikowało raport zatytułowany „Luanda Leaks”, z którego wynika, że córka byłego prezydenta Angoli latami wyprowadzała z państwowych spółek na swoje prywatne konta wielomilionowe sumy. „Pranie pieniędzy” miało odbywać się poprzez „raje podatkowe” w różnych częściach świata.",,
Kaleta: Rada Ministrów będzie konsekwentnie reformować sądownictwo,"Rada Ministrów nie będzie się biernie przyglądać sytuacji w sądownictwie – podkreślił we wtorek wiceminister sprawiedliwości Sebastian Kaleta, komentując wtorkowe stanowisko rządu. Zaznaczył, że opozycja ma prawo do organizowania protestów przeciwko działaniom rządu, jednak sędziowie tych działań oprotestowywać raczej nie powinni.","Kaleta w TVP Info został zapytany, z czego wynika stanowisko rządu dotyczące wymiaru sprawiedliwości. –  Wynika z tego, że widzimy w ostatnich dniach nie tylko wypowiedzi sędziów, ale również aktywności, można powiedzieć, publiczne w formie wieców, co już rodzi wątpliwości do tego, jakiego rodzaju jest to aktywność –  powiedział. Jak zaznaczył, opozycja ma prawo do organizowania protestów przeciwko działaniom rządu, jednak sędziowie tych działań oprotestowywać raczej nie powinni. – Sędziowie są zobowiązani do apolityczności – wskazał. Wiceminister dodał, że niektórzy sędziowie formułują daleko posunięte zastrzeżenia co do tego, kto jest sędzią. – To już tak naprawdę rodzi bardzo poważne ryzyka chaosu prawnego – ocenił. We wcześniejszej rozmowie z TVP Info Kaleta podkreślił, że Rada Ministrów wypowiedziała się jednoznacznie, aby dać jasny wyraz temu, że ta sytuację, którą próbują kreować niektóre środowiska, jest niebezpieczna.",,
Białystok: prawomocny wyrok 2 lat więzienia dla współzałożyciela Teatru TrzyRzecze,"Do dwóch lat więzienia obniżył w piątek Sąd Apelacyjny w Białymstoku karę dla współzałożyciela Teatru TrzyRzecze Rafała Gawła, wraz z innymi osobami oskarżonego m.in. o oszustwa związane z prowadzoną działalnością gospodarczą. Wyrok jest prawomocny.","W pierwszej instancji wobec Rafała Gawła (zgodził się na podawanie w tej sprawie przez media jego danych i wizerunku) zapadł wyrok 4 lat więzienia. Wobec dwóch innych osób zapadły w pierwszej instancji wyroki więzienia w zawieszeniu i sąd apelacyjny je utrzymał, ale w przypadku jednej z tych osób uchylił wyrok w części uniewinniającej i w tym zakresie sprawę przekazał do ponownego rozpoznania. Główny oskarżony w tym procesie, współzałożyciel Teatru TrzyRzecze Rafał Gaweł, znany jest z walki z propagowaniem faszyzmu i nietolerancji. Białostocka prokuratura badała wątki prowadzonej przez niego działalności gospodarczej. W jednym przypadku chodziło o oszustwo na szkodę banku (kwota zarzucanego wyłudzenia to 240 tys. zł), a w pięciu kolejnych – o oszustwa na szkodę prywatnych przedsiębiorców, którym oskarżony miał nie zapłacić za odebrane towary (chodzi o kwoty rzędu kilku, kilkudziesięciu tysięcy złotych).",,
"Przedstawicielstwo KE w Polsce zastanawia się, „jak zastąpić Żołnierzy Wyklętych europejskimi gwiazdkami?”","- Unia Europejska jako organizacja międzynarodowa ma lepsze narzędzia do rozwiązywania problemów niż państwa narodowe – uważa dyrektor przedstawicielstwa Komisji Europejskiej w Polsce, były ambasador Polski w Niemczech i RP przy UE. Swoje tezy wygłosił na spotkaniu, na którym opracowywano strategię obrony UE przed krytyką w Polsce. Jak ustalił portal tvp.info, wnioski ze spotkania stały się elementem oficjalnego dokumentu Przedstawicielstwa KE.","„Jak przekonywać Polaków do UE? Jaka jest przyszłość Polski w ramach Unii Europejskiej? Czy w sytuacji, gdy coraz częściej słyszymy o sprzeczności interesów między Warszawą a Brukselą, Polacy potrzebują nowej opowieści o Europie?” – m.in. na takie pytania odpowiedzi szukali paneliści i uczestnicy spotkania,  które odbyło się 15 grudnia 2017 r. w siedzibie Fundacji im. Stefana Batorego.  Prowadził je były dziennikarz TVP Andrzej Godlewski, a w roli panelistów uczestniczyli m.in. dyrektor Przedstawicielstwa Komisji Europejskiej w Polsce Marek Prawda oraz podsekretarz stanu w Ministerstwie Spraw Zagranicznych i ambasador Polski w Federacji Rosyjskiej za rządów Radosława Sikorskiego, obecnie dyrektor programu Otwarta Europa Fundacji im. Batorego.Obecni na spotkaniu analizowali wyniki raportu dot. nastawienia Polaków do Unii Europejskiej, z którego – jak stwierdzono – wynika, że zaszła zmiana narracji o Polsce w UE - wcześniej Polska była słaba, Unia silna, teraz jest odwrotnie - oraz funkcjonuje przekonanie, że rozwój UE zmierza w złym kierunku. Wg twórców raportu wykonanego przez Fundację Batorego polityczny charakter sporu o UE należy udramatyzować. Unia jako instytucja powinna odpowiadać nie tylko na potrzeby ekonomiczne obywateli, ale także na potrzeby polityczne, i jawić się jako „ jedyna instytucja, która odpowiada na polityczne potrzeby obywateli”. Autorzy raportu zastrzegają przy tym, że nie można „mylić przekazu pozytywnego z przekazem pochwalnym”, ponieważ „przeciwnicy Unii nie mogą mieć monopolu na jej krytykę”.  W podsumowaniu dyskusji podkreślono, że „potrzebna jest narracja pozytywna i atrakcyjna”, i postawiono pytanie: „jak zastąpić Żołnierzy Wyklętych gwiazdkami europejskimi?”. UE ochroni nas przed skutkami własnych działańMarek Prawda - były ambasador z czasów, gdy szefem MSZ był Radosław Sikorski, i obecny dyrektor Przedstawicielstwa KE w Polsce na początku spotkania tłumaczył potrzebę poprawy wizerunku i sposobu mówienia o Unii Europejskiej. Wskazywał przy tym na problemy, z jakimi zmierzyć się musi np. strefa euro, „która miała być bardziej zaawansowaną formą praktykowanej współzależności i miała być tamą, żeby historia do nas nie wracała - okazała się jej źródłem”.  Dyrektor Prawda stwierdził też, że dzisiaj ludzie akceptują Unię Europejską za to, że „będzie w stanie ochronić nas przed negatywnymi skutkami tego, co sama wywołała – czyli otwartością granic i wolnym handlem”. Nagranie z tego spotkania na swoim profilu na Facebooku umieściła Fundacja Batorego, a pisemne wnioski z tego spotkania – jak ustalił portal TVP.info – stały się elementem oficjalnego dokumentu Przedstawicielstwa KE.W ocenie Prawdy Unia Europejska, jako organizacja międzynarodowa, „ma lepsze narzędzia do rozwiązywania problemów niż państwa narodowe”. Jego zdaniem należy szukać „syntezy ideologii”, tak by połączyć podejście liberalne i socjalne. Prawda przekonywał również, że za działania przeciwko Polsce nie można obwiniać „tylko” UE, ponieważ to państwa członkowskie naciskają na nasz kraj. Stwierdził również, że w Polsce jest zbyt silna „skłonność odnawiania się elementów narodowych” w debacie o roli naszego kraju we Wspólnocie. - Unia Europejska powinna być medium postępu, rozwiązywania problemów, w ten sposób się legitymizuje. Obywatele są gotowi do poparcia Unii, jeśli będzie sprawnie broniła ich przed zagrożeniami. (…) Dzisiaj ludzie akceptują Unię Europejską nie tyle za sam postęp, ale że będzie w stanie ochronić nas przed negatywnymi skutkami tego, co sama wywołała - czyli otwartość granic i wolny handel – uważa dyrektor PKE w Polsce. Internet krytyczny wobec działań unijnych elitNa rosnący negatywny stosunek do instytucji unijnych narzekała obecna na spotkaniu Joanna Popielawska z „Polityki Insight”. – Narracja polityczna ma w Polsce zdecydowanie negatywny wydźwięk – uważa Popielawska i jako przyczyny wskazuje takie kwestie jak: Brexit, migracje i sytuację Polski w UE, a w mniejszym stopniu kwestię pracowników delegowanych i Gazociąg Północny Nord Stream.  Przekonywała, że w 2016 r. panował konsensus w UE dotyczący kryzysu migracyjnego, nie było jednak  zgody co do jego przyczyn. – Siły antyeuropejskie za kryzys obwiniały elity i „Brukselę”, siły proeuropejskie - złą komunikację, złe rozkładanie akcentów – uważa Popielawska. Jej zdaniem wszystkie partie w Polsce łączy negatywny stosunek do koncepcji Europy wielu prędkości jako szkodliwej dla naszego kraju.Z kolei Jan Szyszko z „Polityki Insight” przedstawił stan narracji o UE w internecie. Podkreślił, że zasięg stron internetowych, wypowiedzi w internecie często przekracza zasięg najpopularniejszych stacji radiowych i telewizyjnych. Szczególnie dotyczy to komentarzy pod tekstami, nie samych artykułów. – Debata o UE w internecie jest niszowa i najczęściej dotyczy kryzysu konstytucyjnego w Polsce, Brexitu oraz kryzysu migracyjnego. Zdecydowanie dominuje narracja negatywna – uważa Szyszko. Jak wynika z jego analizy, najbardziej komentowane wydarzenia to m.in.: wizyta Fransa Timmermansa w Polsce i reelekcja Donalda Tuska na stanowisko szefa Rady Europejskiej. – Pozytywna narracja o Unii zdecydowanie mniej angażuje internautów, a najczęściej komentowanym pozytywnym wydarzeniem było podanie terminu zniesienia roamingu w UE – przekonywał analityk ds. europejskich PI.  W jego ocenie w sieci „dominują komentatorzy prorządowi i antyunijni, a zasięg ich wpisów jest rozszerzany przez automatyczne powielanie tych samych treści na forach portali informacyjnych”. Jak wynika z jego analizy, debata o UE odbywa się przede wszystkim na Facebooku (67 takich najbardziej aktywnych profili), na drugim miejscu jest Twitter (19), następnie YouTube (11). Jako jeden z pięciu profili z największym zasięgiem podał twitterowy profil naszego portalu:   https://twitter.com/tvp_info.",,
Polskie gry podbijają świat.  „Wiedźmin” hitem eksportowym,"W naszym kraju działa ponad 300 studiów deweloperskich, a wartość rynku gier przekracza już 500 mln dolarów – podaje „Rzeczpospolita”.","Na podstawie szacunków firmy Newzoo „Rz” wyliczyła, że to daje nam 23. pozycję w światowym rankingu. Prym wiodą Chiny z rynkiem przekraczającym 32 mld dolarów, a za nimi Stany Zjednoczone z ponad 25 mld dolarów.Polskim hitem eksportowym jest „Wiedźmin” autorstwa CD Projektu, ale sukcesywnie pojawiają się kolejne gry, które sprawiają, że o naszym kraju staje się głośno.  Najnowszym przykładem jest „Frostpunk” firmy 11 bit studios. Gra zadebiutowała 24 kwietnia, zbierając rewelacyjne opinie recenzentów i graczy. „Frostpunk” od razu wskoczył na pierwsze miejsce rankingu najlepiej sprzedających się gier na platformie Steam. Reprezentuje gatunek tzw. society survival - połączenia gry o przetrwaniu i symulacji społeczeństwa.",,
Będą cięcia budżetu w Holandii,"Kilka dni po dymisji rządu holenderski parlament przyjął w nocy z czwartku na piątek pakiet cięć budżetowych. Jak poinformowała agencja ANP, budżet tego kraju na przyszły rok będzie spełniał
kryteria stawiane przez Unię Europejską.","W czwartek wieczorem trzy partie opozycyjne – Zielona Lewica (GL), UniaChrześcijańska (CU) i Demokraci 66 – porozumiały się w parlamencie zliberałami z Partii Ludowej na rzecz Wolności i Demokracji (VVD) oraz zchadekami z Apelu Chrześcijańsko-Demokratycznego (CDA), którzy tworzylidotychczasową koalicję rządową. Przeciwko pakietowi oszczędności głosowali deputowani największegoopozycyjnego ugrupowania, socjaldemokratycznej Partii Pracy (PvdA), orazskrajnie prawicowej i antyimigracyjnej Partii na rzecz Wolności (PVV) Geerta Wildersa. – Jesteśmy przeciwko temu pakietowi, bo to nie jest najlepsza droga wyjścia z kryzysu – powiedział szef Partii Pracy Diederik Samson. Mimo dymisji, gabinet Ruttego – na prośbę królowej Beatrix – będzie sprawował władzę do zaplanowanych na wrzesień przedterminowych wyborów parlamentarnych.Pakiet cięć, które chce wdrożyć rząd, opiewa na 14 mld euro, i ma zapewnić,że Holandia nie przekroczy dopuszczalnego w UE limitu zadłużenia na poziomie 3 proc. PKB.Z opublikowanych w marcu prognoz wynika, że PKB Holandii zmniejszy się w tym roku o 0,75 proc. Bez środków zaradczych tegoroczny deficyt budżetowywzrośnie do 4,5 proc. PKB i utrzyma się na wysokim poziomie do 2015 r.",,
Ropa z Rosji nadal zanieczyszczona,„Na Białoruś nie dotarła jeszcze rurociągiem Przyjaźń czysta ropa” – poinformowały władze koncernu Biełnaftachim. Przedsiębiorstwo zamierza domagać się od dostawcy rekompensaty za poniesione straty. W Moskwie kontynuowane są negocjacje Białorusi i Rosji.,"„W chwili obecnej w rurociągu po stronie białoruskiej ciągle znajduje się ropa z podwyższonym poziomem chlorków organicznych. Przesył czystej ropy Przyjaźnią jeszcze się nie rozpoczął” – poinformował w poniedziałek koncern Biełnaftachim, cytowany przez agencję BiełTA. Białoruskie rafinerie nadal pracują na 50 proc. mocy produkcyjnych. W komunikacie dodano, że trwają próby uregulowania sytuacji w związku z dostawami zanieczyszczonej ropy. W poniedziałek w Moskwie przebywa delegacja koncernu Biełnaftachim kierowana przez wicedyrektora Uładzimira Sizoua. „W rosyjskim ministerstwie energetyki odbywają się rozmowy z udziałem rosyjskich przedsiębiorstw naftowych” – poinformowano. Z kolei agencja Interfax-Zachód, powołując się na koncern, podała, że „kwestia rekompensaty nie została zdjęta z agendy i strona białoruska będzie się domagać odszkodowań dla firm i dla państwa”.",,
USA: batalia o zachowanie tożsamości szkół katolickich. LGBT pozywa za dyskryminację,"Osoba żyjąca w homoseksualnym związku nie może być częścią kadry mającej formować młodzież w katolickich szkołach. Zatrudnianie człowieka postępującego niezgodnie z nauką Kościoła o małżeństwie, godzi w katolicką tożsamość. Stanowisko to wyraziła archidiecezja Indianapolis w Stanach Zjednoczonych, na której czele stoi abp Charles C. Thompson.","Działania ordynariusza archidiecezji spotkały się z krytyką również w środowiskach katolickich. Jak podają ostatnie statystyki Centrum Badawczego Pew, ponad 60 proc. osóbuważających się za katolików, popiera tzw. małżeństwa jednopłciowe.  – Prawda nie jest determinowana opinią większości – powiedział abp Thompson. – Kościół od 2 tys. lat naucza, że małżeństwo z natury jest zaplanowane przez Boga jako związek jednej kobiety i jednego mężczyzny – dodał hierarcha. Medialnego impetu nabrała natomiast sprawa Laytona Payne-Elliotta, który po 13 latach pracy został zwolniony z katedralnego liceum. Pozwał on archidiecezję za dyskryminacjęi ingerencję w kontrakt nauczycielski.  Z kolei jego partner, z którym wziął cywilny ślub, zachował wbrew woli biskupa, posadę nauczyciela w innej szkole. To prowadzona przez jezuitów Brebeuf Preparatory School, która w związku z tą sytuacją została przez abpa Thompsona pozbawiona przymiotnika „katolicki”. Władze szkoły uważają jednak taki stan rzeczy za nieuprawniony i zerwały formalną współpracę z archidiecezją.",,
Legendarny brazylijski siatkarz: Uwielbiam pierogi,"Gilberto Amauri de Godoy Filho, legendarny brazylijski siatkarz „Giba”, wrócił na parkiety. Dołączył do polonijnej drużyny IBB Polonia Londyn, która zdobyła mistrzostwo Anglii i zagra w Lidze Mistrzów. W TVP Info zawodnik przyznał, że zawsze miał sentyment do Polski i Polaków. – Pierwszy raz przyjechałem tu w 1994 r. i obserwowałem, jak Polska rozwija się szybciej niż inne kraje, w których też był komunizm. Za każdym razem, gdy tu przyjeżdżam, widzę ślady historii na ulicach i wśród ludzi. Kiedy opowiadają o czymś, widzę emocje w ich oczach, to jest niesamowite – powiedział miłośnik pierogów.",,,
„Hazardowa” popracuje dłużej,"Za wydłużeniem czasu pracy komisji śledczej badającej tzw. aferę hazardową opowiedziały się w Sejmie kluby PO, PiS, PSL i Lewicy. Projekt uchwały autorstwa PiS, nad którym debatowano, zakłada przedłużenie prac komisji do końca kwietnia; Lewica proponuje koniec czerwca.","Głosowanie odbędzie się prawdopodobnie w piątek. Posłanka PiS Beata Kempa przedstawiając projekt uchwały, podkreślała, żemateria prac komisji, w której zasiada, obejmuje bardzo szeroki – liczącywiele tysięcy stron – zakres materiału dowodowego. – Do komisji systematycznienapływają nowe materiały – dodała. W ocenie Kempy członkowie komisji badającej tzw. aferę hazardową ze względu na tempo jej prac nie są w stanie rzetelnie przygotowywać się do przesłuchań. – Jesteśmy po prostu zdani tylko i wyłącznie na wersję świadka, co jest niedopuszczalne –  powiedziała. Kempa zwróciła uwagę, że „istnieje wysokieprawdopodobieństwo, że niezbędne będzie przeprowadzenie konfrontacjiświadków”. Wśród argumentów przemawiających za wydłużeniem czasu prac komisji Kempawymieniła również fakt, że Prokuratura Okręgowa w Warszawie nie przekazałajeszcze „dużej części materiału dowodowego w postaci stenogramów rozmów (...)sporządzonych w wyniku działań operacyjnych CBA”. Posłanka zwróciła również uwagę, że komisja pracuje bez ekspertów. Według Kempy, ponieważ sprawy badane przez komisję mają „charakterrozwojowy”, to niewykluczone, że będzie trzeba rozszerzyć także zakresprzedmiotowy jej prac.   Posłanka zwróciła uwagę, że prokuratura na 7 kwietnia wyznaczyłasobie wstępny termin zakończenia śledztwa w sprawie tzw. afery hazardowej. Poseł PO Witold Pahl, który w imieniu swego klubu zadeklarował poparcie dlaprojektu przedłużającego prace komisji, zapewniał, że żadna z siłpolitycznych nie jest zainteresowana ani nie zgodzi się na „sprzątanie prawdypod dywan”. Pahl podkreślał, że ogrom materiału dowodowego spływającego do komisji oraz konieczność współpracy z innymi organami spowodowały potrzebę przedłużenia czasu prac komisji.  Przedstawicielka PiS Marzena Wróbel zwróciła uwagę, że PiS od początku stałona stanowisku, że w uchwale powołującej komisję wyznaczono zbyt szybki i„nierealny” termin zakończenia jej prac – koniec lutego 2010 r. PiS – jakmówiła posłanka – zwracało też uwagę na zbyt szeroki zakres prac komisji. – By ukryć obraz kompromitujących się polityków PO, partia rządzącapostanowiła badać prace legislacyjne nad ustawą hazardową od politycznejstarożytności po dzień dzisiejszy –  powiedziała Wróbel. Oceniła, że pracekomisji opóźniło wyłączenie na miesiąc członków PiS – Beaty Kempy i ZbigniewaWassermanna – z prac komisji, co  było „uderzeniem wprocedury demokratyczne”. Również poseł PSL Franciszek Stefaniuk uznał, że pierwotny termin zakończeniaprac komisji był nierealny, m.in. z powodu dużej liczby świadków doprzesłuchania i ogromu materiału dowodowego. Ocenił, że koniec kwietnia jakotermin zakończenia prac komisji jest realny pod warunkiem, że tempo pracbędzie takie jak do tej pory. Stefaniuk chwalił prezydium komisji hazardowej, czyli jej przewodniczącegoMirosława Sekułę (PO) i wiceprzewodniczącego Bartosza Arłukowicza (Lewica), którzy „dzielnie inspirują” członków komisji do prac. – Ażczęsto robimy bokami, że nie możemy po prostu nadążyć –  dodał.    Także Arłukowicz podczas środowej debaty podkreślał, że lutowy terminzakończenia prac komisji był nierealny. Zapewnił, że Lewicy w komisji niechodzi o „ściganie pędzącego królika czy polityczne niszczenie niektórychpolityków”, ale o wyjaśnienie i dojście do prawdy, a do tego potrzeba czasu idokumentów. – Chcielibyśmy, aby Platforma Obywatelska i jej liderzy zrozumieli, że komisjapo pierwsze nie została powołana przeciwko nim. Ja tę deklarację składam ztego miejsca, że ta komisja nie jest przeciwko PO, ale też ta komisja niejest w ich interesie. Komisja jest po to, aby walczyć z patologią w życiupublicznym – oświadczył Arłukowicz. Jak dodał, prace komisji pokazują, żePolska nadal nie jest Polską równych szans. W czasie drugiego czytania projektu, które odbyło się tuż po pierwszymczytaniu w środę wieczorem, Arłukowicz –  w imieniu klubu Lewicy – złożyłpoprawkę przewidującą przedłużenie prac komisji do końca czerwca 2010 roku. Odpowiadając na pytania posłów Beata Kempa, która przedstawiała projekt PiS,krytycznie oceniła sposób prowadzenia prac komisji przez jej przewodniczącegoMirosława Sekułę. W tym kontekście powiedziała m.in. o niezrealizowanychwnioskach w sprawie dokumentów, które niezbędne są w pracach komisji.  – Rolą przewodniczącego komisji jest organizowanie prac komisji, jeśli sąprzekraczane terminy, jeśli chodzi o przesyłanie tych dokumentów, to jest cośtakiego jak zwykły monit – podkreśliła Kempa. Posłanka powiedziała również, że jej zdaniem komisja nie powinna miećwyznaczonego terminu zakończenia prac. – Sprawa jest rozwojowa i bardzopoważna z punktu widzenia kondycji państwa polskiego –  powiedziała.Poinformowała również, że jako członek komisji nie ma żadnych dodatkowychuposażeń z tytułu zasiadania w komisji.",,
Kim pisze do Trumpa i wystrzeliwuje kolejne rakiety balistyczne,"Korea Północna wystrzeliła w sobotę nad ranem czasu miejscowego po raz kolejny dwa pociski balistyczne, które wpadły do morza u wschodnich wybrzeży kraju - poinformowała południowokoreańska agencja Yonhap, powołując się dowództwo wojsk Korei Południowej. 
Wcześniej w piątek prezydent USA Donald Trump poinformował, że otrzymał list od przywódcy Korei Płn.","To już piąta próba rakiet balistycznych, przeprowadzona przez Pjongjang od połowy lipca. Za każdym razem testowane były pociski krótkiego zasięgu.Władze Korei Płn. nie ukrywają, że testy rakiet są reakcją na wspólne manewry wojsk USA i Korei Płd., które trwają od poniedziałku. Pjongjang oskarża Waszyngton o prowadzenie wrogiej polityki i podsycanie napięć na Półwyspie Koreańskim.Kolegium Połączonych Szefów Sztabów Korei Płd. poinformowało, że pociski wystrzelono w sobotę o świcie z okolic leżącego na północnym wschodzie Korei Płn. miasta Hamhung, które znane jest z produkcji silników rakietowych napędzanych stałym paliwem.  Kim Dzong Un pisze „wspaniały” list do TrumpaWcześniej w piątek prezydent USA Donald Trump poinformował, że otrzymał dzień wcześniej „wspaniały list” od przywódcy Korei Północnej Kim Dzong Una. Dodał, że mógłby po raz kolejny spotkać się z Kimem, ale nie sprecyzował, kiedy miałoby do tego dojść.W liście tym, według Trumpa, Kim potwierdził, że próby rakietowe Pjongjangu to odwet za wspólne ćwiczenia wojsk USA i Korei Południowej.– Kim nie był zadowolony z manewrów wojskowych – oznajmił Trump w rozmowie z dziennikarzami w Białym Domu. – Wiecie, że ich też nigdy nie lubiłem – dodał prezydent USA, zwracając uwagę na swój układ z przywódcą Korei Płn., pomimo impasu w negocjacjach dotyczących rozbrojenia nuklearnego tego kraju. Trump i Kim uzgodnili wznowienie roboczych rozmów, gdy pod koniec czerwca spotkali się po raz trzeci, tym razem we wsi Panmundżom na granicy pomiędzy dwoma państwami koreańskimi. Do rozmów wciąż jednak nie doszło, a Korea Płn. zagroziła, że będzie poszukiwać alternatywnej „nowej drogi” w związku z rozpoczętymi wspólnymi manewrami amerykańsko-południowokoreańskimi.",,
"Sondaż: PiS rządzi samodzielnie, pięć ugrupowań w Sejmie","Gdyby wybory do Sejmu odbyły się we wrześniu, PiS uzyskałby 45 proc. poparcia i mógłby rządzić samodzielnie; PO mogłaby liczyć na 23,9 proc. głosów – wynika z sondażu opublikowanego przez pracownię badania rynku i opinii Estymator, wykonanego na zlecenie portalu DoRzeczy.pl.","Gdyby wybory do Sejmu odbył się we wrześniu, największe poparcie zyskałoby Prawo i Sprawiedliwość, które mogłoby liczyć na 45 proc. poparcia; oznacza to, że partia Jarosława Kaczyńskiego mogłaby liczyć na samodzielną większość w Sejmie, uzyskując 254 mandaty.  Do Sejmu weszłaby także Platforma Obywatelska, na którą swój głos zamierza oddać 23,9 proc. badanych. W przeliczeniu na mandaty – taki wynik dałby 129 mandatów.       SLD, PSL i Kukiz'15 powyżej progu   Ponadto w ławach Sejmu znaleźliby się także politycy Sojuszu Lewicy Demokratycznej z 8,1-procentowym poparciem (taki wynik dałby partii 32 mandaty), przedstawiciele Polskiego Stronnictwa Ludowego z 7,4 proc. poparciem (24 mandaty) oraz politycy Kukiz'15 (6,9 proc. poparcia – 20 mandatów).  Poniżej progu wyborczego znaleźliby się przedstawiciele Nowoczesnej (4,1 proc. poparcia), Partii Razem (1,9 proc. poparcia) i partii Wolność Janusza Korwin–Mikkego (1,5 proc. poparcia).",,
Karawana migrantów przekroczyła granicę z Meksykiem,"Karawana migrantów z Hondurasu, zmierzająca w stronę Stanów Zjednoczonych, sforsowała zabezpieczenia na granicy Gwatemali z Meksykiem i wkroczyła do tego kraju.","Grupa liczy około 4 tys. osób. Niektórzy twierdzą, że uciekają przed prześladowaniami w ogarniętym przemocą Hondurasie, inni przyznają, że idą do USA w poszukiwaniu pracy i lepszego życia. Dużą część grupy stanowią kobiety i dzieci. Kilka godzin temu Meksyk zadeklarował, że podejmie wyzwanie zatrzymania karawany. Taką zapowiedź złożył minister spraw zagranicznych tego kraju Luis Videgaray podczas wspólnej konferencji z Sekretarzem Stanu USA Mike'em Pompeo. By powstrzymać marsz tysięcy migrantów, Meksyk skierował na granicę z Gwatemalą kilkuset policjantów.",,
Władimir Putin poszukiwany? Taka informacja pojawiła się na stronie białoruskiego MSW,"Białoruskie Ministerstwo Spraw Wewnętrznych przywróciło kontrolę nad twitterowym kontem obwodowego MSW w Mohylewie. Wcześniej doszło do ataku nieznanych sprawców na profil społecznościowy mohylewskiej milicji. Pojawiła się tam informacja, że na Białorusi poszukiwani są prezydent i minister spraw zagranicznych Rosji - Władimir Putin i Siergiej Ławrow.","Nieznani sprawcy umieścili na twitterowym koncie MSW obwodu mohylewskiego fotografie Władimira Putina i Siergieja Ławrowa.Napisali też, że obaj rosyjscy politycy na Białorusi są poszukiwani w związku z ludobójstwem dokonanym w Czeczenii, Gruzji, Syrii i na Ukrainie.Sprawę nagłośniły niezależne białoruskie media. Zaraz potem państwowa agencja prasowa Białta poinformowała, że MSW „przywróciło kontrolę” nad Twitterem mohylewskiej milicji. Jednocześnie przeprosiło użytkowników serwisu społecznościowego za „niewygodę” z tym związaną. Zapowiedziało też, że funkcjonariusze wyjaśniają incydent.",,
"„Juszczyszyn walczy o praworządność, a to przez takich jak on tej praworządności nie ma”","Paweł Juszczyszyn doprowadził człowieka do śmierci – mówi portalowi tvp.info Łukasz Gojke, członek działającej przy Kancelarii Premiera Rady Działalności Pożytku Publicznego. Wcześniej nasz rozmówca działał w stowarzyszeniu „Niepokonani 2012”, które pomagało w sądowej batalii Zbigniewowi Parowiczowi, właścicielowi gospodarstwa rolnego, który stracił cały swój majątek. Jak mówi Gojke, mężczyzna popadł w długi, które byłby w stanie spłacić, gdyby nie decyzja podjęta przez sędziego Juszczyszyna.","Na czym miałaby polegać  wina sędziego Pawła Juszczyszyna w tamtej sprawie?  Pan Zbigniew chciał sprzedać działkę, aby spłacić długi. Cały problem polegał na tym, że jak odbyła się rozprawa  sądowa, to pan sędzia Juszczyszyn nie upomniał się o pieniądze z tej licytacji, które należały się do spłaty zadłużenia. W  języku prawniczym nazywa się to przesądzeniem.  Wyszło więc na to, że sprzedano to za wadium w wysokości 32 tys. złotych. Walka o te brakujące  pieniądze toczyła się przez 3-4 lata.  Gdyby sędzia Juszczyszyn był taki skrupulatny i pryncypialny, jaki jest w tej chwili, to by sprawdził, jak ta sprawa się dalej toczy. To był przecież jego obowiązek.  Po kilku latach udało się wyegzekwować brakującą kwotę.  Panu Zbigniewowi nie  udało się już jednak wyjść z długów.   Było już wtedy za późno. Odsetki narosły  przez ten czas do tego stopnia, że  ta kwota nie była w stanie pokryć zadłużenia. Pan Zbigniew nie mógł się z tym pogodzić i to właśnie doprowadziło go do śmierci.  We wrześniu br. Sąd Najwyższy miał wydać wyrok w jego sprawie. Niestety pan Zbigniew już tego nie dożył. Nie wiadomo, czemu doszło w ogóle do tej sytuacji. Ale generalny problem sędziego Juszczyszyna jest taki, że wykonał bardzo niestarannie swoją pracę, przez co doprowadził człowieka do śmierci. Pan Zbigniew popadał w coraz większą nędzę, nie miał w ogóle środków do życia. A teraz ten sędzia udaje, że tak mu zależy na praworządności i niezawisłości sądów.    Od wielu lat walczy pan o prawa osób pokrzywdzonych m.in. przez  sędziów, komorników  i prokuratorów. Dlaczego dochodzi w ogóle do takich sytuacji, jak ta, która spotkała pana Zbigniewa?  Ja sam należę do pokrzywdzonych. Walczę już od 20 lat.  My wszyscy popadamy w jakąś czarną dziurę, w której ponosimy śmierć ekonomiczną, zawodową i  cywilizacyjną. I to nie za nasze błędy.  Bo to nie myśmy zawinili, ale organy wymiaru sprawiedliwości. Taki pan Juszczyszyn chce teraz uchodzić za jakiegoś wielkiego bohatera, który walczy z brakiem praworządności w Polsce. A to właśnie przez takich jak on tej praworządności nie ma. Wszędzie schemat jest ten sam i opiera się na niedopilnowaniu czegoś przez sędziów. Ci ludzie nie zauważają, że źle wykonują swoją pracę i niszczą innym życie.  Będąc przekonanymi, że są bezkarni, w ogóle nie reagują na swoje błędy i nie starają się ich naprawiać. A za to wszystko płacimy my, zwykli ludzie, których nie stać na drogich adwokatów.",,
Dwie eksplozje w Gazie. Są ofiary,"Trzy osoby zginęły w wyniku dwóch eksplozji, które miały miejsce we wtorek w palestyńskiej Gazie – poinformowało ministerstwo spraw wewnętrznych Palestyny. Sprawcy zamachów nie są znani, Izrael odżegnał się od tych wydarzeń.","Najpierw eksplodował motocykl, którym jechały dwie osoby. Wybuch miał miejsce w pobliżu policyjnego punktu kontrolnego policji, a w jego wyniku zginęło trzech oficerów, zaś ranny został jeden Palestyńczyk. Media nie precyzują, czy ranny podróżował motocyklem, ani co się  stało z drugą osobą podróżującą jednośladem.Druga eksplozja miała miejsce niecałą godzinę później tuż przy posterunku policyjnym. Rannych zostało kilka osób.Rzecznik resortu spraw wewnętrznych Eyad Al-Bozom poinformował, że trwa pościg za sprawcami. – Grzeszne ręce, które dokonały tej zbrodni nie umkną sprawiedliwości – zapewnił.Nie wiadomo, kim byli sprawcy ataków. Izraelska armia oświadczyła, że nie ma nic wspólnego z tymi zamachami. Rządzący Strefą Gazy Hamas ogłosił w całym mieście stan wyjątkowy i postawił w stan gotowości palestyńskie siły bezpieczeństwa.Agencja Reutera podkreśla, że Hamas czasami boryka się z wewnętrzną opozycją, którą tworzą bardziej radykalni bojownicy islamistyczni, powiązani z Al-Kaidą lub Państwem Islamskim. Zwraca się również uwagę, że wśród terrorystów dochodzi do „wypadków przy pracy” bądź przedwczesnych detonacji ładunków wybuchowych.",,
Prezydent Ukrainy: Nie będzie wyborów w Donbasie pod lufami karabinów,"Ukraina nie zgodzi się na wybory w zajętym przez separatystów prorosyjskich Donbasie w obecności wojsk, a tzw. formuła Steinmeiera ws. rozwiązania tego konfliktu nie wejdzie w życie, póki nie będzie uwzględniona w ukraińskim prawie – oświadczył prezydent Ukrainy Wołodymyr Zełenski.","– Nie będzie i nie może być żadnych wyborów w Donbasie pod lufami karabinów. Nie ma i nie będzie żadnej kapitulacji – powiedział Zełenski na konferencji prasowej. Prezydent Ukrainy poinformował, że na spotkaniu trójstronnej grupy kontaktowej w sprawie Donbasu usunięto ostatnie przeszkody przed szczytem czwórki normandzkiej, do której należą przywódcy Francji, Niemiec, Ukrainy i Rosji. Wyjaśnił także, na czym polega formuła Steinmeiera. – Jest to w gruncie rzeczy jedno, dwa zdania. Tymczasowa ustawa o szczególnym porządku działalności władz samorządowych w niektórych (opanowanych przez separatystów – red.) rejonach obwodu donieckiego i ługańskiego zaczyna działać pod warunkiem, że odbędą się tam wybory lokalne, przeprowadzone zgodnie z konstytucją i prawem Ukrainy, a także po publikacji raportu OBWE, że wybory przeprowadzono zgodnie ze standardami międzynarodowymi. To oznacza, że pod lufami karabinów żadnych wyborów nie będzie – oświadczył Zełenski.",,
USA nakładają sankcje na 34 wenezuelskie statki,"Wiceprezydent USA Mike Pence poinformował w piątek, że jego kraj nakłada sankcje na 34 statki, których właścicielem bądź operatorem jest wenezuelski państwowy koncern naftowy PDVSA, oraz na dwie inne firmy transportujące wenezuelską ropę na Kubę.","Przemawiając w Houston, Pence oświadczył: „wenezuelska ropa należy do Wenezuelczyków”.Amerykańska administracja już wcześniej nakładała surowe sankcje na wenezuelski sektor naftowy i wenezuelski bank rozwoju Bandes.Również w piątek agencja Reutera, powołując się na źródła w Białym Domu, poinformowała, że Pence zamierza w przyszłym tygodniu zwrócić się w sprawie Wenezueli do Rady Bezpieczeństwa ONZ. W gremium tym panuje impas – w lutym Rosja i Chiny odrzuciły przedłożony przez USA projekt rezolucji wzywającej do przeprowadzenia uczciwych wyborów w Wenezueli i wpuszczenia do tego kraju transportów z pomocą humanitarną. „Mając na uwadze pogarszającą się sytuację humanitarną w tym kraju, wierzymy, że briefing jest konieczny” – brzmi wniosek amerykańskiego przedstawicielstwa w ONZ przed przyszłotygodniowym spotkaniem.",,
"Rosyjscy hakerzy atakują Polskę 14,5 tys. razy dziennie","Rosja poszerza front walki z Zachodem. Tylko Polskę hakerzy atakują 14,5 tys. razy dziennie – informuje „Rzeczpospolita”.","Zachód dopiero teraz odkrywa z przerażeniem, że nowa rosyjska cyberbroń zagraża jego interesom. W Wielkiej Brytanii parlament chce ustalić, jak bardzo Moskwa wpłynęła na wynik referendum w sprawie brexitu w czerwcu ub.r.  – Mam proste przesłanie do Rosji: wiem, co robicie. Nie wygracie – ostrzega premier Theresa May.Z kolei rząd Hiszpanii zrozumiał, że to Moskwa stoi za propagandą w internecie, która przekonała znaczną część światowej opinii publicznej do racji katalońskich nacjonalistów. W USA prokurator Robert Mueller kończy śledztwo w sprawie udziału Rosji w zwycięstwie Donalda Trumpa poprzez propagowanie w internecie czarnego obrazu Hillary Clinton. To samo przeżyli Francuzi, gdy w maju Pałac Elizejski próbowała zdobyć Marine Le Pen  –  czytamy w „Rzeczpospolitej”.",,
Wajda wraca na plan. Wyreżyseruje film z Lindą w roli głównej,"Bogusław Linda zagra w nowym filmie Andrzeja Wajdy. Będzie to opowieść o wybitnym polskim malarzu, Władysławie Strzemińskim. Zdjęcia mają się rozpocząć jesienią. O tym, że Wajda szykuje się do wyreżyserowania opowieści o jednym z wiodących twórców międzywojennej awangardy artystycznej wiadomo było już w lutym 2014 r.","Poprzednio Andrzej Wajda zrealizował w 2013 r. „Wałęsę. Człowieka z nadziei”.       Awangarda, wojna i socjalizm     O Władysławie Strzemińskim mówi się, że był jedną z najtragiczniejszych postaci polskiej sztuki, podobnie jak jego żona, rzeźbiarka Katarzyna Kobro. Urodził się w listopadzie 1893 r. w Mińsku, zmarł w Warszawie w 1952 r. Był pionierem konstruktywistycznej awangardy w dwudziestoleciu międzywojennym, malarzem i teoretykiem. Stworzył teorię unizmu, w którym dążył do tego, by obraz oddziaływał na widza nie przez odwzorowywanie rzeczywistości, ale przed tzw. czystą plastykę – m.in. kolory i kształty. Nie trzymał się jednak długo tej teorii i po namalowaniu kilku obrazów, zwrócił się ku studiom z natury.    Przed wojną sympatyzował z lewicą. W 1945 r.  był współzałożycielem  Państwowej Wyższej Szkoły Sztuk Plastycznych w Łodzi, wykładał tam także.  W 1950 r. Strzemińskiego, na polecenie Ministerstwa Kultury i Sztuki, wyrzucono z pracy na uczelni, ponieważ lekceważył realizm socjalistyczny.  Władysław Strzemiński był inwalidą,  w 1915 r. stracił nogę, rękę i wzrok w jednym oku od wybuchu granatu.   Bogusław Linda grał już u Andrzeja Wajdy, wystąpił w „Panu Tadeuszu” jako ksiądz Robak, w „Człowieku z żelaza” i „Dantonie”.     „Powidoki”  W 2009 r. Maciej Wojtyszko wyreżyserował w Teatrze Telewizji sztukę swojego autorstwa pt. „Powidoki” o Kobro i Strzemińskim. Artystów zagrali Nina Czerkies i Mariusz Wojciechowski.  „Powidoki” to historia skomplikowanych wojennych i powojennych losów małżeństwa Polaka i Rosjanki, której rodzina miała w dodatku niemieckie korzenie. Autorzy kreślą interesujące portrety dwojga ludzi o silnych osobowościach – wybitnych, choć niedocenionych przez swoje czasy artystów, którzy pobrali się z wielkiej miłości, ale potrafią się także z równą siłą nienawidzić.    Tytuł sztuki Wojtyszki jest tytułem serii obrazów Strzemińskiego, które namalował w latach 1948–1949. Uchwycił na nich powidoki wywołane spojrzeniem na słońce.",,
Liderzy Zjednoczonej Prawicy podpisali umowę koalicyjną,Przedstawiciele ugrupowań wchodzących w skład Zjednoczonej Prawicy podpisali umowę koalicyjną. Poinformował o tym przewodniczący Komitetu Wykonawczego Prawa i Sprawiedliwości Krzysztof Sobolewski.,"Dokument podpisali prezes Prawa i Sprawiedliwości Jarosław Kaczyński, lider Porozumienia Jarosław Gowin i szef Solidarnej Polski Zbigniew Ziobro. W wydarzeniu uczestniczył premier Mateusz Morawiecki. Umowa dotyczy funkcjonowania Zjednoczonej Prawicy w tej kadencji parlamentu.  – Co do szczegółów, pozostają w gestii i wiadomości stron porozumienia – zastrzegł Krzysztof Sobolewski. Poprzednia umowa koalicyjna wygasła 11 listopada – wraz z końcem minionej kadencji parlamentu.",,
Nawet dwa lata więzienia za ksero dowodu. Kogo dotyczą nowe przepisy?,"Od 12 lipca firmy nie będą mogły kopiować naszych dokumentów, nie wyłączając paszportów, praw jazdy, kart pojazdu i legitymacji osób niepełnosprawnych. „Dziennik Gazeta Prawna” zwraca uwagę, że są wątpliwości, czy nowe przepisy obejmą banki, firmy ubezpieczeniowe i operatorów sieci telefonicznych.","Praktyka skanowania dowodów osobistych jest powszechna m.in. gdy wypożyczamy narty. Dla firm wypożyczających sprzęt to zabezpieczenie przed kradzieżą.Praktyki takie wielokrotnie krytykowali najpierw Generalny Inspektor Ochrony Danych Osobowych, a potem Urząd Ochrony Danych Osobowych. Ich zdaniem powielanie dokumentów jest ryzykowne – dzięki temu łatwo przygotować kopię oryginału i wykorzystać ją w przestępstwie, np. wyłudzając pożyczkę.Argumenty te przekonały prawodawców i wprowadzono zakaz skanowania naszych dokumentów. Od 12 lipca firmy będą mogły co najwyżej poprosić o okazanie dowodu i spisać dane niezbędne do weryfikacji osoby, z którą zawierają umowę.Dziennik wskazuje, że zabronione będzie również tworzenie replik dokumentów, czyli np. dowodów kolekcjonerskich. Za złamanie przepisów będzie grozić kara nawet do dwóch lat pozbawienia wolności.",,
Sejmik województwa lubelskiego: Nie pozwolimy na administracyjną homopropagandę,"Stanowisko wyrażające „sprzeciw wobec pojawiających się sferze publicznej działań zorientowanych na promowanie ideologii ruchów LGBT” przyjął sejmik województwa lubelskiego. Obecni na sesji reprezentanci lesbijek, gejów, biseksualistów i homoseksualistów stwierdzili, że dokument „szczuje na osoby LGBT”.","Projekt stanowiska wnieśli pod obrady radni Prawa i Sprawiedliwości, ale poparła je też część radnych opozycji. Za jego przyjęciem głosowało 24 radnych, przeciw tylko troje, natomiast czworo nie wzięło udziału w głosowaniu. W lubelskim sejmiku PiS ma 18 radnych.  „Sejmik Województwa Lubelskiego wyraża sprzeciw wobec pojawiających się w sferze publicznej działań zorientowanych na propagowanie ideologii ruchów LGBT, której cele naruszają podstawowe prawa i wolności, gwarantowane w aktach prawa międzynarodowego, kwestionują wartości chronione w polskiej Konstytucji, a także ingerują w autonomię wspólnot religijnych” głosi stanowisko. Radni zadeklarowali w nim m. in. obronę „szkoły i rodziny” i ich ochronę przed „rozprzestrzeniającą się ideologią sprzeczną z chrześcijańskimi wartościami”, brak zgody na wprowadzanie do szkół tzw. wychowania seksualnego w myśl standardów WHO oraz na „instalowanie funkcjonariuszy politycznej poprawności w szkołach (tzw. »latarników«)”. „Deklarujemy, że Sejmik Województwa Lubelskiego w realizacji swoich publicznych zadań będzie wierny tradycji narodowej i państwowej mając w pamięci tysiącletnią tradycję chrześcijaństwa w Polsce oraz wielowiekowe przywiązanie Polaków do wolności"" - zapewniono w stanowisku.  Posłanka Elżbieta Kruk (PiS), jedna z inicjatorów i autorów stanowiska, podkreśliła, że kwestia w nim poruszona „jest w niektórych środowiskach, nawet konserwatywnych, lekceważona, a niesie ze sobą ogromne niebezpieczeństwo”.  „To już nie jest tylko Warszawa; są już skargi, że aktywiści LGBT przeprowadzają zajęcia w szkołach kilku województw” – powiedziała Kruk na konferencji prasowej. „Sytuacja jest bardzo poważna, szczególnie, że wprowadzana jest pod płaszczykiem równouprawnienia, a tak naprawdę niesie ze sobą uprzywilejowanie środowisk grupujących lesbijki, gejów, biseksualistów, transseksualistów, czy może, jakby to lepiej przetłumaczyć na język polski, zmiennopłciowych” – wskazała Kruk Zdaniem radnej działania grup LGBT „ukierunkowane są na rozbicie tradycyjnego społeczeństwa”. – Najbardziej niebezpieczne, że celem tych działań są dzieci – dodała. Radny Koalicji Obywatelskiej w lubelskim sejmiku Krzysztof Komorski powiedział w dyskusji, że przyjęcie tego stanowiska ma charakter „stricte polityczny”. – Nie możemy poprzeć stanowiska, którego treść urąga powadze organu, jakim jest Sejmik Województwa Lubelskiego – powiedział Komorski. Radny PSL Przemysław Litwiniuk zaznaczył, że ludowcy „widzą potrzebę akceptacji i obrony godności każdego człowieka, niezależnie od jego orientacji, światopoglądu czy wyznania”.  – Nie widzimy potrzeby chronienia prawa do afirmacji określonych zachowań czy określonych postaw, moralnych biznesowych czy innych – dodał Litwiniuk. Na sesję przybyło kilkunastu przedstawicieli stowarzyszenia Marsz Równości, którzy trzymali w rękach tablice na napisami „Jesteśmy ludźmi, nie ideologią”. Ich zdaniem stanowisko sejmiku zawiera „kłamstwa, manipulacje i szczuje na osoby LGBT”.",,
Beata Szydło: Nie ma rozwoju Polski bez rozwoju samorządów,"Nie ma rozwoju Polski bez rozwoju samorządów – mówiła w Małogoszczu (woj. świętokrzyskie) wicepremier Beata Szydło podczas spotkania z mieszkańcami. – Każdy region, każda miejscowość, nawet ta najmniejsza, musi mieć swoją szansę – dodała.","Szydło podczas spotkania z mieszkańcami podkreśliła wagę zbliżających się wyborów samorządowych. – To są bardzo ważne wybory. Będziecie państwo decydowali o tym, kto przez następne pięć lat będzie gospodarzem u was, tutaj, w Małogoszczu, w waszym powiecie i oczywiście w województwie świętokrzyskim. To jest nie tylko wybór, który będzie decydował o przyszłości tych miejscowości. To będzie także wybór, który będzie decydował o waszej przyszłości – zwróciła się do mieszkańców świętokrzyskiej miejscowości wicepremier polskiego rządu. – Ci ludzie, którzy będą was reprezentowali, będą - mam nadzieję i wierzę w to głęboko  – razem z wami realizować wielką szansę, jaka jest przed naszym pięknym krajem. Tę szansę, którą od trzech lat wykorzystujemy bardzo skutecznie w rządzie, te wszystkie programy, projekty, które są dedykowane też do samorządów, również po to, aby piękniała i rozwijała się Małogoszcz – podkreśliła przewodnicząca Komitetu Społecznego Rady Ministrów. – Program realizacji dróg lokalnych: ponad 6 mld zł zostanie przeznaczonych właśnie na ten program, po to, żeby można było również sięgnąć po pieniądze rządowe na modernizację i budowę dróg w tak małych miejscowościach jak Małogoszcz, których jest tak wiele w województwie świętokrzyskim. Po to, żeby wspomóc władze lokalne, żeby dać szansę również samorządowcom – stwierdziła Szydło. Dodała, że „nie ma rozwoju Polski bez rozwoju samorządów”. – Nasz rząd, rząd Prawa i Sprawiedliwości mówi o tym wyraźnie, że każdy region, każda miejscowość, nawet ta najmniejsza musi mieć swoją szansę – podkreśliła Szydło. Wicepremier udzieliła poparcia Michałowi Molendzie, który jest kandydatem Prawa i Sprawiedliwości na burmistrza Małogoszcza. – I ja dzisiaj do państwa przyjeżdżam z prośbą, byście zaufali tym ludziom, którzy z naszych list i naszemu kandydatowi na burmistrza, chcą razem z państwem wykorzystać tę szansę dla Małogoszcza, dla waszego powiatu i dla województwa świętokrzyskiego. To jest szansa dla nas wszystkich. Jeśli będzie dobra współpraca rządu i samorządu, to uczynimy naprawdę bardzo dużo – zaznaczyła Beata Szydło. – Ale dzisiaj proszę was przede wszystkim o zaufanie dla naszych kandydatów, dla tych ludzi, którzy chcą razem z państwem zmieniać wasz region, miasto, gminę, powiat i wasze województwo. Tak, by była tutaj przyszłość dla wszystkich. Dla osób starszych, ale też dla młodych i dla tych dzieciaków, które są tutaj z nami – powiedziała wicepremier. – Żeby mogli tutaj realizować swoje marzenia, ambicje i żeby chcieli tutaj kiedyś wracać po skończeniu studiów, tutaj żyć i mieszkać, gdzie się urodzili. To jest nasza wspólna Polska, to jest nasza wspólna ojczyzna. Bądźmy razem – zaapelowała.",,
Kowal tłumaczy się z przejścia do PO: Czas jest trudny,"– Gdyby kiedyś podobna propozycja padła, byłbym zachwycony. Teraz czułem, że to nie jest takie proste, ale zdecydowałem się – mówi Paweł Kowal na nagraniu. W filmiku były polityk Prawa i Sprawiedliwości tłumaczy powody, dla których zdecydował się przyjąć propozycję Grzegorza Schetyny. Jest liderem listy PO–KO w okręgu krakowskim.","W opublikowanym na Facebooku nagraniu Paweł Kowal wyjaśnia, że mógł „komentować, stać z boku, podpowiadać i nie brać odpowiedzialności”, ale zdecydował się podjąć „więcej odpowiedzialności” i „po latach przerwy spróbować zająć się polityką na własny rachunek”",,
Amerykanie ostrzegają przed hybrydowymi atakami Kremla w Europie,Po ingerencji w wybory prezydenckie w USA w 2016 roku Rosja nasiliła także zabiegi zmierzające do zakłócenia procesów demokratycznych w państwach Europy – stwierdza w opublikowanym w środę raporcie grupa senatorów z Partii Demokratycznej.,"Przedstawiając ponad dwustustronicowy raport w ośrodku politologicznym German Marshall Fund w Waszyngtonie, Benjamin Cardin, najwyższy rangą przedstawiciel Demokratów w senackiej Komisji Stosunków Zagranicznych, skrytykował prezydenta Donalda Trumpa za ignorowanie groźby, jaką stanowi stosowanie przez Rosję niekonwencjonalnych hybrydowych metod w celu osłabienia instytucji demokratycznych na całym świecie.– Podczas gdy prezydent Trump jest praktycznie bierny, Putin wciąż udoskonala swój asymetryczny arsenał i rozgląda się za przyszłymi okazjami zakłócania prac rządów oraz osłabiania poparcia dla demokratycznych i międzynarodowych instytucji – zaznaczył Cardin.Będący wnukiem imigrantów z carskiej Rosji senator ostrzegł, że niefrasobliwość administracji Trumpa wobec tego niekonwencjonalnego zagrożenia ze strony Rosji może doprowadzić do zakłócenia przez Kreml przyszłorocznych wyborów do Kongresu. – Wybory 2018 r. rozpoczęły się przed rokiem – powiedział Cardin, który wcześniej był m.in. przewodniczącym kongresowej komisji helsińskiej. „Asymetryczny atak Putina na demokrację w Rosji i w Europie”Raport zatytułowany „Asymetryczny atak Putina na demokrację w Rosji i w Europie. Wnioski dla bezpieczeństwa narodowego Stanów Zjednoczonych” (Putin's Asymmetric Assault on Democracy in Russia and Europe: Implications for U.S. National Security) jest rezultatem wielomiesięcznej pracy doradców i personelu biur 10 senatorów z Partii Demokratycznej, którzy są członkami senackiej Komisji Stosunków Zagranicznych. Stanowi najbardziej szczegółowe i wyczerpujące opracowanie Kongresu dotyczące metod stosowanych przez rząd Putina w celu zachowania władzy w Rosji i destabilizacji zarówno dawnych republik Związku Radzieckiego, jak i okrzepłych demokracji na zachodzie Europy.Raport zawiera szczegółowe analizy niekonwencjonalnych metod stosowanych przez Putina i jego otoczenie w celu zachowania władzy i wzbogacenia się zarówno w samej Rosji, jak i w 19 państwach Europy, w tym m.in. w państwach bałtyckich, w Niemczech, Francji i Szwecji. Stosowanie takich metod w Polsce nie jest przedmiotem osobnej analizy.Republikanie nie podpisali się pod raportemPod raportem nie podpisał się żaden z 11 Republikanów, którzy stanowią większość senackiej Komisji Stosunków Zagranicznych. Zdaniem autorów raportu reżim Putina w celu zachowania i konsolidacji swojej władzy w Rosji oraz osłabienia transatlantyckich związków i społeczeństw demokratycznych używa „służb specjalnych, mediów, firm państwowych i prywatnych, grup przestępczych, organizacji społecznych i religijnych, aby rozpowszechniać szkodliwą dezinformację, ingerować w wybory, rozprzestrzeniać korupcję oraz zagrażać bezpieczeństwu energetycznemu”.„W skrajnych przypadkach służby specjalne rosyjskiego rządu stosowały prześladowania, a nawet zamachy na swoich politycznych przeciwników w kraju i za granicą, oszustwa podczas olimpiad oraz ochraniały i posługiwały się rosyjskimi cyberprzestępcami do ataków na amerykańskie firmy, by przechwycić informacje finansowe konsumentów” – czytamy we wstępie raportu.Raport zawiera szereg zaleceń dla amerykańskich instytucji rządowych, organizacji społeczeństwa obywatelskiego i prywatnego sektora gospodarczego w sprawie wspólnego z sojusznikami USA przeciwdziałania agresji Kremla.Autorzy raportu ostrzegają jednocześnie, że „takie przedsięwzięcia będą nieskuteczne i spełzną na niczym bez zaangażowania i przywódczej roli prezydenta Stanów Zjednoczonych”.",,
Wszyscy politycy zjednoczeni. „Myślami i modlitwą jesteśmy teraz z prezydentem Adamowiczem”,Po ataku podczas finału Wielkiej Orkiestry Świątecznej Pomocy na Pawła Adamowicza politycy jednogłośnie i stanowczo potępiają napaść oraz okazują wsparcie prezydentowi Gdańska.,"„Zwykle różnimy się z Panem Prezydentem Pawłem Adamowiczem w poglądach, jak powinny być prowadzone sprawy publiczne i sprawy Polski, ale dziś bezwarunkowo jestem z Nim i Jego Bliskimi, tak, jak - mam nadzieję -wszyscy nasi Rodacy. Modlę się o Jego powrót do zdrowia i pełni sił.” – napisał prezydent Andrzej Duda. „Atak na życie i zdrowie Pawła Adamowicza jest godny najwyższego potępienia. Zobligowałem ministra Joachima Brudzińskiego do przekazywania mi na bieżąco wszelkich informacji dotyczących tej sytuacji. Myślami i modlitwą jesteśmy teraz z prezydentem Adamowiczem” – podkreślił premier Mateusz Morawiecki. „Atak na prezydenta Gdańska Pawła Adamowicza to akt niewytłumaczalnego barbarzyństwa.Jestem w kontakcie z @PolskaPolicja wszystkie okoliczności tego wydarzenia muszą zostać dogłębnie wyjaśnione” – zaznaczył minister spraw wewnętrznych i administracji Joachim Brudziński. „Módlmy się wszyscy za Prezydenta Adamowicza. Pawle, jesteśmy z Tobą” – napisał przewodniczący Rady Europejskiej Donald Tusk. „Atak na Prezydenta Gdańska to barbarzyństwo. Liczę, że Paweł Adamowicz szybko wróci do zdrowia; życzę mu tego z całego serca” – zaznaczył kandydat na prezydenta Gdańska w ubiegłorocznych wyborach samorządowych Kacper Płażyński. „Pełna solidarność z prezydentem Gdańska Pawłem Adamowiczem. Stop agresji i nienawiści” – napisał wicepremier, minister kultury i dziedzictwa narodowego Piotr Gliński. „Taki wspaniały dzień. W studiu WOŚP wśród nas same uśmiechy i nagle szok. Nie ma słów. Myślami jestem z Pawłem i jego najbliższymi” – podkreślił prezydent Warszawy Rafał Trzaskowski. „Paweł Adamowicz ranny w ataku nożownika podczas gdańskiego finału WOŚP. Jestem głęboko poruszony tą sytuacją, trzymamy kciuki za Pawła, a myślami jesteśmy z jego najbliższymi” – podkreślił przewodniczący Platformy Obywatelskiej Grzegorz Schetyna. „Wstrząsająca wiadomość o ataku na Prezydenta Adamowicza. Straszne!” – zaznaczył były premier Leszek Miller. „Jesteśmy wstrząśnięci tym przerażającym zdarzeniem. Nic i nigdy nie może usprawiedliwić zbrodni. Dziś prezydent Adamowicz nie jest naszym  przeciwnikiem politycznym ale ofiarą zbrodniczej agresji. Łączymy się w modlitwie o jego zdrowie” – napisała rzeczniczka Prawa i Sprawiedliwości Beata Mazurek. „Jestem głęboko poruszony agresywnym atakiem na prezydenta Adamowicza. W tym krytycznym momencie pozostaje nam pełna wiary modlitwa ponad podziałami” – oświadczył marszałek Sejmu Marek Kuchciński. „Wstrząsające informacje z Gdańska. Nie ma żadnego usprawiedliwienia dla tego typu agresji. Atak na życie i zdrowie zawsze jest godny najwyższego potępienia. Łączmy się w modlitwie za powrót do zdrowia Pana Prezydena Adamowicza” – podkreśliła rzeczniczka rządu Joanna Kopcińska. „To nigdy nie powinno się zdarzyć! Nie ma usprawiedliwienia dla zbrodni! Pomódlmy się za powrót do zdrowia Pana Prezydenta Pawła Adamowicza” – zaapelowała wicepremier Beata Szydło. „Wszyscy jesteśmy teraz myślami z Prezydentem Adamowiczem i jego bliskimi” – napisała przewodnicząca Nowoczesnej Katarzyna Lubnauer. „Bądźmy myślami i modlitwą z @AdamowiczPawel. Proszę się trzymać, Panie Prezydencie!” – napisał szef Polskiego Stronnictwa Ludowego Władysław Kosiniak-Kamysz. „Bardzo niepokojące wiadomości z Gdańska. Myślami jestem z @AdamowiczPawel i trzymam mocno kciuki!” – podkreślił lider partii Teraz! Ryszard Petru. „Po kilku godzinach spędzonych z dala od internetu dowiaduję się o niewyobrażalnej tragedii. Brak słów. Myślą i modlitwą jestem z Pawłem Adamowiczem i Jego Najbliższymi” – napisał wicepremier, minister nauki i szkolnictwa wyższego Jarosław Gowin. „Jestem myślami z rodziną i bliskimi @AdamowiczPawel, i mam głęboką nadzieję, że szybko wróci do zdrowia” – napisał wicemarszałek Sejmu Stanisław Tyszka.",,
Prezydent Duda spotkał się z Arnoldem Schwarzeneggerem,Prezydent Andrzej Duda w ramach szczytu klimatycznego COP24 w Katowicach spotkał się we wtorek z byłym gubernatorem Kalifornii Arnoldem Schwarzeneggerem – poinformowała Kancelaria Prezydenta RP.,"Prezydent przebywa z wizytą w stolicy Górnego Śląska od poniedziałku, kiedy to wygłosił przemówienie podczas ceremonii otwarcia szczytu COP24 i wziął udział w konferencji prasowej wspólnie z sekretarzem generalnym ONZ Antonio Guterresem.Andrzej Duda odbył także kilka spotkań bilateralnych, w tym m.in. z sekretarzem stanu Stolicy Apostolskiej księdzem kardynałem Pietro Parolinem.Prezydent spotkał się także z prezydentem Słowenii Borutem Pahorem, prezydentem Konfederacji Szwajcarskiej Alainem Bersetem, a także prezydentami: Nigerii - Muhammadu Buharim i Czarnogóry – Milo Djukanoviciem oraz premierem Republiki Fidżi Josaią Voreqe Bainimaramą.Na wtorek prezydent ma także zaplanowane trzy kolejne spotkania bilateralne, w tym m.in. z prezydentem Nepalu Bidhya Devi'm Bhandarim.  O polityce klimatycznej na COP24 Konferencja COP24 – 24. Sesja Konferencji Stron Ramowej Konwencji Narodów Zjednoczonych w sprawie zmian klimatu, to największe światowe forum, którego celem jest wypracowanie wspólnej polityki na rzecz przeciwdziałania zmianom klimatu.Konferencja w Katowicach potrwa blisko dwa tygodnie, do 14 grudnia. Podczas szczytu ma zostać przyjęta „mapa drogowa” realizacji Porozumienia paryskiego, czyli pierwszej w pełni globalnej umowy na rzecz klimatu. Hasło tegorocznego szczytu to „Changing together”.",,
Protesty przeciw „porno” we wrocławskim Teatrze Polskim. „Archanioł Michał też wyciągał swój miecz”,"Prawdziwi aktorzy porno na scenie, a przed budynkiem protest. Tak przebiegała sobotnia premiera spektaklu „Śmierć i dziewczyna” w Teatrze Polskim we Wrocławiu. Manifestujący swój sprzeciw próbowali zablokować wejście. Dwadzieścia osób zostało zatrzymanych. – Archanioł Michał też wyciągał swój miecz – mówiła na antenie TVP Info tuż przed premierą reprezentantka środowisk katolickich. Spektakl zakończył się owacją na stojąco. – To była subtelna erotyka – mówili widzowie o ledwie dwóch erotycznych scenach.","W sobotę wieczorem, tuż przed premierą, pod Teatrem Polskim pojawili się przeciwnicy inscenizacji zaproponowanej przez reżyser Ewelinę Marciniak. Sztukę określali jako „pornograficzną”. Grupa kilkudziesięciu osób z katolickiej organizacji Krucjata Różańcowa za Ojczyznę modliła się. Odczytano list szefowej kancelarii premiera Beaty Kempy, ze słowami wsparcia dla protestu. Zgromadzenie było legalne. – W teatrze nie powinno być pornografii. Archanioł Michał też wyciągał swój miecz ognisty, kiedy działo się źle i musiał się przeciwstawić i strącić szatana –  mówiła na antenie TVP Info młoda kobieta z grupy protestujących.Zatrzymane osoby Jak informowała reporterka TVP już po zakończeniu spektaklu, zatrzymano osoby z organizacji narodowych, a także partii KORWiN, które nie brały udział w zgromadzeniu katolickiej organizacji. Kamil Rynkiewicz z biura prasowego dolnośląskiej policji przekazał później dziennikarzom, że policja zatrzymała około 20 osób, które nie brały udział w katolickim proteście. – Te osoby ustawiły się przed wejściem do Teatru Polskiego. Zostały one wezwane do opuszczenia tego terenu, jednak nie zastosowały się do tego. Najprawdopodobniej będą ukarane za wykroczenie związane z uczestnictwem w niezgłoszonym zgromadzeniu oraz odmowę opuszczenia miejsca, którym zarządza Teatr Polski – wyjaśnił Rynkiewicz. – Ostatecznie do sądu zostaną skierowane sprawy przeciwko 12 osobom, które blokowały wejście do Teatru Polskiego – powiedział późnym wieczorem rzecznik dolnośląskiej policji Paweł Petrykowski.                                                teraz odtwarzaneProtesty przeciw „porno” we wrocławskim Teatrze Polskim. „Archanioł Michał też wyciągał swój miecz” Profanowanie święta Królowej Polski?„To nie tylko łamanie prawa, konstytucji, ale świadome profanowania święta Królowej Polski” – twierdzą na swojej stronie przedstawiciele Krucjaty Różańcowej (21 listopada Kościół katolicki obchodzi Wspomnienie Ofiarowania Najświętszej Maryi Panny). – To nie jest tylko kwestia religii i wiary, to jest kwestia moralności i zasad – mówił w sobotę przed południem TVP Janusz Wolniak ze stowarzyszenia „Akcja Katolicka”. Ocenił, że „godność człowieka jest łamana w sposób happeningowy”. Urząd Marszałkowski Województwa Dolnośląskiego dostał blisko 30 tys. e-maili od osób, które protestują przeciwko spektaklowi. – To w żadnym wypadku nie upoważnia nas w ingerowanie w repertuar, autonomię teatru i wolność. Zwłaszcza, że nikt z nas tego spektaklu nie widział i nie wiemy, jakie treści będą pokazane na scenie – stwierdził Jarosław Preduta, rzecznik prasowy marszałka województwa dolnośląskiego. „Pornografia nie za publiczne pieniądze” Zdecydowanie przeciwko nowemu spektaklowi Teatru Polskiego protestuje minister kultury. – Za pieniądze publiczne pornografii w polskich teatrach nie będzie – mówił w piątek w radiowej Trójce wicepremier i minister kultury prof. Piotr Gliński. – W tej chwili gorąca jest (...) sprawa Teatru Polskiego we Wrocławiu i nowej sztuki, która ma chyba jutro premierę, w której to sztuce podobno mają być zaangażowani, czy są zaangażowani, aktorzy porno z zagranicy, i tam ma być, mówiąc bardzo delikatnie, na scenie, na żywo przedstawiony akt seksualny – powiedział Gliński.                                                teraz odtwarzaneOrganizacje katolickie i minister kultury protestują przeciwko „porno” w Teatrze Polskim O czym jest spektakl? Spektakl w reżyserii Eweliny Marciniak powstał na podstawie trzech pierwszych utworów ze zbioru „Śmierć i dziewczyna” Elfriede Jelinek. Na scenie mieli pojawić się aktorzy porno. W piątek, podczas próby prasowej twórcy spektaklu nie chcieli powiedzieć wprost, czy w przedstawieniu znajdą się sceny seksu.Ostatecznie widzowie byli zadowoleni, a sobotnia premiera spektaklu zakończyła się owacją na stojąco. – To był świetny spektakl – powiedział kobieta, która obejrzała przedstawienie. – Były tam dwie sceny erotyczne, ale była to subtelna erotyka – dodała.– „Śmierć i dziewczyna” to spektakl o młodej kobiecie, która jest w toksycznej relacji z matką. Matka ogranicza jej sposób zachowania, ma wpływ na to, jak żyje i jak się ubiera. Efektem tego jest drugi nurt życia prowadzony przez dziewczynę, który koncentruje się wokół potrzeb cielesnych. Potrzeb bardzo uniwersalnych – powiedziała dramaturg Teatru Polskiego Marzena Sadocha. Jak podkreśliła, jest to opowieść bardzo smutna, ale i piękna. – To historia o namiętności, rozczarowaniu drugim człowiekiem i bezsilności wobec władzy, którą tu symbolizują rodzice – dodała.                                                teraz odtwarzaneBurzliwa premiera we wrocławskim Teatrze Polskim",,
74 lata temu powstańcy warszawscy zdobyli PAST-ę,20 sierpnia 1944 r. biało-czerwona flaga zawisła na gmachu Polskiej Akcyjnej Spółki Telefonicznej (PAST-y) przy ul. Zielnej. Zdobycie tego budynku było jednym z największych sukcesów Powstania Warszawskiego.,"Od początku powstania żołnierze Armii Krajowej podejmowali próby zdobycia gmachu PAST-y, obsadzonego przez niemieckich snajperów. Budynek był przed wojną drugim po Prudentialu najwyższym w Warszawie. Aby pokonać niemiecką załogę, powstańcy podpalali gmach za pomocą miotaczy ognia, zrobionych ze strażackich motopomp.Ostatecznie 20 sierpnia 1944 r. żołnierze batalionu „Kiliński”, przy wsparciu innych oddziałów powstańczych, pokonali silnie uzbrojonych Niemców i zdobyli PAST-ę. Do polskiej niewoli dostało się ponad 110 niemieckich żołnierzy. Opanowanie przez powstańców tego budynku to jeden z symboli heroicznej walki o oswobodzenie stolicy. Dwa dni później, 22 sierpnia, polskie oddziały zdobyły też gmach tzw. Małej PAST-y (podstację telefonów) przy ul. Piusa XI.Barbara Wilczyńska-Sekulska „Penelopa”, która służyła w batalionie „Kiliński”, wspominała w 2013 r., że PAST-a, gdzie do 20 sierpnia utrzymywali się Niemcy, była nieustannym zagrożeniem dla Polaków. – W czasie okupacji Niemcy stworzyli tutaj silny posterunek z załogą złożoną z ok. 150 żołnierzy Wehrmachtu i SS. Stanowił on wielkie zagrożenie dla powstańców i ludności cywilnej ostrzeliwanej z 11. piętra budynku. Dla Śródmieścia był on jak cierń w sercu Warszawy – mówiła.Wilczyńska-Sekulska podkreśliła, że zdobycie PAST-y, które było wielkim osiągnięciem powstańców, okupione było śmiercią co najmniej 60 żołnierzy AK. – PAST-a została w naszych rękach do końca powstania – dodała z dumą.",,
„Nasze życie publiczne jest smutne. Komentarze mają delikatność nalotu bombowego na Drezno”,"– Nie potrzeba przebudowy BOR. Dajmy tym ludziom spokojnie pracować. Niech politycy nie wywierają na nich presji.  Ludzie  z BOR powinni się szkolić i robić to, do czego są przygotowani – mówił w programie „Gość poranka” były premier Leszek Miller. Wspominał m.in.  wypadek, w którym uczestniczył w 2003 r. i podkreślił, że wszyscy, którzy byli na pokładzie helikoptera, ocaleli dzięki świetnym umiejętnościom pilota.","Do wypadku z udziałem rządowej kolumny doszło w piątek około godz. 18.30 w Oświęcimiu. W wypadku ranni zostali dwaj funkcjonariusze Biura Ochrony rządu.   Pani premier miała niewielkie obrażenie, jest na obserwacji w Wojskowym Instytucie  Medycznym przy ul. Szaserów w Warszawie.   „Zbyt częste zmiany w BOR wychodzą bokiem”    Leszek Miller komentował wypadek, ale jak podkreślił, na wyciągnięcie wniosków należy poczekać  do końca śledztwa.   – Przez kilka lat byłem wożony w konwojach. Na mój osąd była zbyt duża odległość między pierwszym samochodem a drugim, którym jechała pani premier.  Byłem zawsze pełen podziwu, kiedy widziałem, jak moja kolumna się zachowywała. Odstęp od samochodów to były dwa metry, czyli prawie zderzak w zderzak, nikt z boku nie miał szans, by się wcisnąć. Ale żeby tak jeździć, trzeba mieć niezwykłe kwalifikacje – powiedział Miller i dodał, że zbyt częste zmiany kadr w BOR nie sprzyjają pogłębianiu umiejętności funkcjonariuszy i „wychodzą bokiem”.",,
Białoruś: Kolejny wykonany wyrok śmierci,Białoruscy obrońcy praw człowieka informują o kolejnym wykonanym wyroku śmierci. To prawdopodobnie trzecia osoba rozstrzelana w tym roku na podstawie wyroku sądowego. Białoruskie władze na razie nie potwierdziły tych informacji.,"Kolejną straconą osobą ma być 31-letni Siamion Bierażny. To członek tak zwanej bandy handlarzy nieruchomości, która zabiła sześć osób – wcześniej przejmując ich mieszkania. W tej sprawie na śmierć skazano również innego członka grupy przestępczej, który mógł być również rozstrzelany. Rodzina od miesiąca nie ma z nim kontaktu. Białoruś jest jedynym krajem w Europie, w którym kara śmierci jest orzekana i wykonywana. Według szacunkowych danych od czasu uzyskania przez Białoruś niepodległości w 1991 roku wykonano ponad 300 wyroków śmierci. O zniesienie kary śmierci lub wprowadzenie moratorium apelowały do białoruskich władz Rada Europy, Unia Europejska i organizacje międzynarodowe. Władze w Mińsku powołują się na wyniki referendum z 1996 roku, którego większość uczestników opowiedziała się za zachowaniem tego najwyższego wymiaru kary.",,
Eksperci Komisji Europejskiej zbadają sprawę nielegalnego uboju bydła,"W poniedziałek do Polski przybędą eksperci Komisji Europejskiej, by zbadać sprawę nielegalnego uboju bydła. Wizyta ma związek z informacjami ujawnionymi przez reporterów „Superwizjera” TVN, którzy przed tygodniem pokazali proceder uboju i przerabiania na mięso chorych i padłych krów. Ubój odbywał się w nocy bez nadzoru weterynaryjnego w rzeźni w powiecie Ostrów Mazowiecka.","Unijni eksperci będą w Polsce pięć dni, do piątku. „Grupa inspektorów Komisji Europejskiej leci do Polski, by ocenić sytuację na miejscu. Ta wizyta odbywa się na prośbę Komisji” – powiedziała jej rzeczniczka Anca Paduraru. Inspektorzy sprawdzą między innymi, czy reakcja władz na informacje o nielegalnym uboju była właściwa. Mają też rozmawiać o uszczelnieniu systemu monitoringu w ubojniach, by nie dochodziło do takich sytuacji w przyszłości. Z informacji Komisji wynika, że mięso z nielegalnego uboju krów trafiło z Polski do 13 krajów. Są to Czechy, Estonia, Finlandia, Francja, Hiszpania, Litwa, Łotwa, Niemcy, Portugalia, Rumunia, Szwecja, Słowacja i Węgry. Te dane mogą się jeszcze zmienić, bo informacje na ten temat są cały czas weryfikowane. W wykryciu mięsa i wycofaniu go z rynku pomaga unijny system ostrzegania o niebezpiecznej żywności i paszach. Ten system uruchamiają kraje członkowskie po pojawieniu się różnych niepokojących informacji. Polska uruchomiła go 3 dni po emisji reportażu. Zrobiła to na prośbę Komisji Europejskiej.",,
"Dworczyk: Premier zrealizuje postanowienie SA, choć nie zgadzamy się z jego logiką","– Wbrew temu, co sugeruje totalna opozycja, my szanujemy prawo, dlatego premier zrealizuje postanowienie Sądu Apelacyjnego, choć nie zgadzamy się z logiką jego uzasadnienia – powiedział szef Kancelarii Premiera Michał Dworczyk.","W środę Sąd Apelacyjny w Warszawie postanowił, że premier Mateusz Morawiecki ma sprostować swoją wypowiedź nt. braku inwestycji infrastrukturalnych za rządów PO i PSL z 15 września br. SA rozpatrywał odwołanie, które politycy PO złożyli od poniedziałkowego postanowienia Sądu Okręgowego w Warszawie. SO, jako pierwsza instancja, oddalił wniosek w trybie wyborczym, złożony przez Komitet Wyborczy Koalicji Obywatelskiej dotyczący nakazania takiego sprostowania.Lider PO Grzegorz Schetyna – odnosząc się w środę do postanowienia Sądu Apelacyjnego – mówił, że premier musi za swe słowa przeprosić zarówno Koalicję Obywatelską, jak i wyborców – Polaków.Dworczyk podkreślił w TVP Info, że szef rządu, „wbrew temu, co twierdzą politycy PO”, nikogo nie musi przepraszać, wymagane jest wyłącznie sprostowanie. – Od wczoraj politycy PO próbują manipulować informacjami i wprowadzają Polaków w błąd, twierdząc, że premier ma przeprosić za to sformułowanie. Jest to oczywista nieprawda – dodał szef KPRM.– Sąd oddalił główne żądanie PO dot. zakazu rozpowszechniania sformułowania „nie budowali mostów i dróg”. Sąd skupił się na zdaniu o tym, że w ciągu ośmiu lat rząd PO wydał 5 mld zł na drogi i mosty, podczas kiedy my w ciągu półtora roku wydajemy 6 mld. To słowo „wydajemy” w czasie teraźniejszym wywołało przekonanie sądu, że nie powinno być użyte, dlatego że mówimy o przyszłości – wskazał. – My nie zgadzamy się z tą logiką, pan premier mówiąc to, mówił o tym, że od 1 sierpnia – kiedy zaczęliśmy pracować nad ustawą tworzącą Fundusz Dróg Samorządowych – te pieniądze są zarezerwowane w budżecie, więc użycie tego sformułowania w czasie teraźniejszym jest uzasadnione – tłumaczył Dworczyk. Jego zdaniem Fundusz Dróg Samorządowych to historyczny program. – Do tej pory nigdy w tak krótkim czasie nie przeznaczono takich środków na inwestycje w drogi lokalne. Warto przypomnieć, że do tej pory środki – choć o wiele, wiele mniejsze – przeznaczane na drogi na poziomie powiatu czy gminy nie mogły trafić do wszystkich samorządów, bo np. biedniejsze samorządy nie miały środków na wkład własny. My usunęliśmy te przeszkody. Każda gmina, zwłaszcza te gminy biedniejsze, będą mogły teraz budować drogi – dodał.– Choć z logiką uzasadnienia tego orzeczenia się nie zgadzamy, szanujemy decyzję sądu i zostanie ona zrealizowana – oświadczył szef KPRM. – Wbrew temu, co próbuje sugerować opozycja totalna, PO, Nowoczesna, my szanujemy prawo, szanujemy wyroki sądów – dodał.Dworczyk był również pytany o to, czy PiS złoży wniosek w trybie wyborczym przeciwko PO w związku z rozpowszechnianiem informacji, że „premier musi przeprosić”.",,
Brytyjski parlament zadecyduje o porozumieniu ws. brexitu. Premier May ma coraz mniej czasu,"Głosowanie w Izbie Gmin nad wynegocjowanym przez brytyjski rząd porozumieniem z Unią Europejską w sprawie brexitu odbędzie się 15 stycznia – informuje w poniedziałek BBC, powołując się na źródła rządowe.","Pierwotnie głosowanie miało się odbyć w grudniu, ale premier Theresa May zdecydowała się przełożyć je na późniejszy termin, obawiając się znacznej porażki rządu.W niedzielę May po raz kolejny ostrzegała, że W. Brytania znajdzie się „na nieznanych wodach”, jeśli parlament odrzuci porozumienie w sprawie brexitu. Reuters zwraca uwagę, że nie ma oznak, które wskazywałyby na pozyskanie przez szefową rządu sceptycznych dotąd deputowanych.Sondaż, którego wyniki opublikowano w piątek, pokazał, że większość szeregowych członków Partii Konserwatywnej woli, aby W. Brytania wystąpiła z Unii Europejskiej bez umowy niż na warunkach wynegocjowanych przez premier May.Przeciwnicy obecnego projektu umowy w sprawie brexitu domagają się m.in. usunięcia lub ograniczenia czasowego tzw. mechanizmu awaryjnego dla Irlandii Północnej (ang. backstop), który w razie braku wynegocjowania innego rozwiązania zmusiłby cały kraj do pozostania w unii celnej i części wspólnego rynku UE, a także mógłby doprowadzić do powstania różnic regulacyjnych między Wielką Brytanią a Irlandią Północną.",,
Weteran AK o zrzutach cichociemnych do Polski: system był bardzo precyzyjny,"W okupowanej Polsce wylądowało ponad 300 cichociemnych. System zrzutów – jak wspomina weteran AK Ryszard Witkowski – był bardzo precyzyjny. Dawny AK-owiec był jednym z tych, który odbierał spadochroniarzy wyszkolonych w Anglii do zadań specjalnych.","Przed 75 laty – w nocy z 26 na 27 grudnia 1944 r. – miał miejsce ostatni zrzut cichociemnych do okupowanej Polski. Dzieje tej formacji – polskich żołnierzy wyszkolonych w Wielkiej Brytanii do zadań dywersji, sabotażu, wywiadu, łączności i prowadzenia działań partyzanckich – omawiano podczas niedawnego spotkania w Centrum Edukacyjnym IPN w Warszawie. Na spotkaniu przedstawiono historię cichociemnych spadochroniarzy Armii Krajowej w relacji naocznego świadka, w tym ich szkolenie i najsłynniejsze akcje bojowe, a także historię Jednostki Wojskowej GROM, która dziedziczy tradycje legendarnych polskich żołnierzy.– Pojęcie „cichociemny” nam w czasie okupacji nie było znane. ni byli nazywani po prostu „skoczkami”. Należy też pamiętać, że każdy zrzut cichociemnych miał dwie strony. Stronę nieba i ziemi, czyli tych, którzy przygotowywali operację lotniczą i tych, którzy zajmowali się operacją lądową. Dopiero te dwie rzeczy stanowiły całość operacji – wspominał weteran AK Ryszard Witkowski, który w 1941 r. wszedł w szeregi konspiracyjnej Narodowej Organizacji Wojskowej (NOW), pod pseudonimem „Romuald”. Po scaleniu NOW z Armią Krajową Witkowski został zaprzysiężony jako żołnierz AK o pseudonimie „Orliński”.Dawny żołnierz AK w 1944 r. brał udział w osłonie alianckich zrzutów broni na placówce „Solnica” koło Grodziska Mazowieckiego. 93-letni weteran, który brał udział w odbiorach zrzutów cichociemnych, opowiadał podczas spotkania w IPN, że w okupowanej Polsce wokół Warszawy znajdowała się siatka tzw. placówek odbiorczych, której funkcjonowanie określono – w porozumieniu z Zachodem i polskim rządem na uchodźstwie – w Komendzie Głównej Armii Krajowej. Placówki odbiorcze przyjmowały nie tylko zrzuty cichociemnych, ale też zrzuty zaopatrzenia dla kraju. Weteran wspominał, że początkowo operacje zrzutów były nieudane, by z czasem stać się bardzo skuteczne. – Na początku tracono mnóstwo sprzętu, skoczkowie mieli kłopoty z dotarciem do swojego celu. Dopiero uporządkowanie organizacyjne doprowadziło do tego, że zrzuty stały się bardzo precyzyjnym systemem – podkreślił Witkowski.Wśród miejsc, do których docierali skoczkowie weteran wymienił także „Solnicę” – pomiędzy zabudowaniami majątku we wsi Osowiec a folwarkiem we wsi Chawłowo. – Tam odbyła się rekordowa w skali całej okupacji liczba zrzutów, bo aż cztery zrzuty na jedną placówkę. Bo zwykle na placówkę dokonywano zrzutu, zrzut odbierano, zacierano ślady i był koniec. Na „Solnicę” odbyły się cztery zrzuty - zrzuty dosyć pamiętne, między innymi dlatego, że na „Solnicy” wylądowała w 1943 roku jedyna cichociemna kobieta gen. Zawadzka „Zo” – przypomniał Witkowski. – Cichociemni mieli bardzo krótki kontakt z żołnierzami obsługi, do jakich ja należałem, dlatego, że nimi zajmował się specjalnie wydelegowany z Komendy Głównej Armii Krajowej tzw. delegat. Delegat był upoważniony do odebrania od cichociemnych poczty i pieniędzy; pieniędzy, których cichociemni dostarczali dosyć znaczne kwoty służące do obsługi podziemia – opowiadał Witkowski.– Byli ubrani po cywilnemu, ale jako skoczkowie ubrani do skoku byli bardzo silnie wyposażeni bojowo. Kombinezony, które na to cywilne ubranie zakładali zawierały kilka kieszeni na dokumenty, mapy, pistolety i nawet na łopatkę typu saperka, przy pomocy której każdy z tych cichociemnych był zobowiązany zniszczyć ślady swojego lądowania, czyli wykopać dół i do tego dołu wrzucić spadochron, czapkę i kombinezon, zasypać ziemią i zatrzeć ślady – wspominał AK-owiec. Muzeum Powstania Warszawskiego, na którego stronach znajduje się biogram weterana, przypomniało też, że z powodu działalności konspiracyjnej Ryszarda Witkowskiego jego matka i siostra zostały aresztowane przez Gestapo i przetrzymywane w więzieniu na Pawiaku jesienią 1943 roku.  W czasie powstania warszawskiego rodzina Witkowskich udzieliła schronienia trzem uciekinierom z Warszawy – Żydom, za co w 1993 r. uhonorowano ich medalem Sprawiedliwy wśród Narodów Świata. Po wojnie Ryszard Witkowski został pilotem, jednak w 1950 r., kiedy został aresztowany przez Urząd Bezpieczeństwa z powodu działalności w Armii Krajowej, stracił pracę i pozwolenie latania. Wrócił do Instytutu Lotnictwa w 1955 r., odzyskał także uprawnienia pilota.Cichociemni byli zrzucani do okupowanej Polski w latach 1941-44. Początkowo wysyłani byli do okupowanej Polski z Wielkiej Brytanii, później z bazy we Włoszech. Wszyscy byli ochotnikami.Do najbardziej znanych cichociemnych przerzuconych do Polski należeli: ostatni komendant główny AK gen. Leopold Okulicki, szef Oddziału II KG AK płk Kazimierz Iranek-Osmecki, legendarny dowódca partyzancki z Gór Świętokrzyskich Jan Piwnik „Ponury”, stojący na czele Centrali Służby Śledczej Państwowego Korpusu Bezpieczeństwa mjr Bolesław Kontrym „Żmudzin”. Wśród cichociemnych był także dowódca AK i Zrzeszenia „Wolność i Niezawisłość” mjr Hieronim Dekutowski „Zapora”, ofiara komunistycznej bezpieki, którego szczątki zidentyfikowano po ekshumacjach przeprowadzonych przez IPN na warszawskich Powązkach.",,
Historia wg dzieci III RP: Chwała powstańcom i... walczącym ekologom,"Gwiazdą ostatnich tygodni kampanii Koalicji Obywatelskiej miała być Małgorzata Kidawa-Błońska. Coś poszło nie tak? Zatopiona w tulaśnych pozach i zgodnych hasłach kandydatka na fotel premiera musi konkurować z młodszą o ponad 30 lat Klaudią Jachirą, torującą sobie drogę do Sejmu prymitywnym hejtem. Coś je jednak łączy. To uroczy uśmiech obydwu pań, który ma wynagrodzić każdą fałszywą pozę. A że w końcu każda z nich uśmiecha się do innej grupy wyborców, pozornie więc wszystko idzie zgodnie z planem.","Kidawa-Błońska i Jachira to na pierwszy rzut oka dwa różne światy. Pierwsza, zawodowa polityk, obstawiona w roli „ocieplacza”, mówi najczęściej w taki sposób, by nie wyjść przed szereg. Druga, zawodowa aktorka, obstawiła się w roli 30-letniej gimnazjalistki, która może powiedzieć wszystko i której wszystko może ujść płazem ze względu na jej „młodzieńczy” bunt. Grzegorz Schetyna, ich wyborczy przewodnik, uznał, że potrzebne mu są obie panie, by pozyskać jak najszerszy elektorat. Jedna miała dopełniać drugą. Po publikacji zdjęcia Jachiry uśmiechającej się spod transparentu z hasłem „Bób, Hummus, Włoszczyzna”, zamieszczonym  na tle pomnika AK, w samej koalicji zaczęły się pojawiać głosy nieprzychylne nowej koleżance. – Każdy taki wpis pokazuje, że jest jeszcze bardzo wiele do zrobienia, skoro nawet osoby, które są ze mną na liście, nie szanują innych - oceniła Kidawa-Błońska. Jachiry mają też dość m.in. Katarzyna Lubnauer i  Sławomir Nitras. Może nawet nie z powodu poglądów, ale dlatego, że muszą ciągle wyjaśniać jej wybryki, a więc, chciał nie chciał, wspierać ją, zamiast skupić uwagę na sobie. Pojmowanie historii w taki sposób przez „dzieci” III RP nie jest zresztą niczym nowym. Dariusz Joński, kandydujący również z list Koalicji Obywatelskiej, umieszczał powstanie warszawskie w 1988 r. On akurat rzeczywiście nie chciał tym urazić bohaterów, bo, podobnie jak w przypadku Jachiry, byłoby to nieopłacalne ze względów politycznych. Ale najpewniej tak jak jego koalicyjna koleżanka, przynajmniej na równi stawia „walkę” dzisiejszych ekologów z dokonaniami powstańców warszawskich.  Jak można się było dowiedzieć z wywiadu Klaudii Jachiry, autorytetami w dziedzinie ekonomii są dla niej profesorowie Leszek Balcerowicz i Andrzej Rzońca. Widać też, że spojrzenia na tragedię smoleńską kształtowała, obserwując występy Macieja Stuhra, który nabijał się z katastrofy, by potem tłumaczyć wszystko satyrą na PiS. I ona, i on zalecają przy tym więcej dystansu i poczucia humoru. Te ostatnie cechy szczególnie imponują Jachirze w Grzegorzu Schetynie. Aż dziwne, że tak wyluzowany facet ma w swoich kręgach przezwisko „zniszczę cię”. Nie wspomnę już o byłym prezydencie Bronisławie Komorowskim i klasie, z jaką zniósł stronę AntyKomor. Zdaniem młodszej generacji polityków Koalicji Obywatelskiej nadeszły w ogóle ciężkie czasy dla „satyryków” gnębionych przez prawicowych smutasów. Według Roberta Kropiwnickiego (PO) hejterski profil SokzBuraka to w końcu również głos walczący z systemem. W swoim wywodzie, ze szczerością w oczach, porównywał tę stronę z kabaretami Bohdana Smolenia, Zenona Laskowika czy Jana Pietrzaka z czasów PRL. Małgorzata Kidawa-Błońska musi się w tym bałaganie odnaleźć jako kandydatka powtarzająca slogany ze swoich wyborczych banerów o zgodzie i pojednaniu. Musi za przykładem Billa Clintona patrzeć prosto w oczy i opowiadać, że w ogóle nie widziała występu Wojciecha Pszoniaka prześmiewczo parodiującego mimikę człowieka chorego psychicznie, musi z miłym uśmiechem wykręcać się od oceny SokuzBuraka. Klaudii Jachiry nie zdołała już usprawiedliwić. I chyba nie bardzo chciała. Jeśli bowiem Jachira trafi do Sejmu, szybko przejmie rolę późnego Stefana Niesiołowskiego czy Ryszarda Petru. Na razie Schetynie jest jednak ciągle potrzebna, podobnie jak Małgorzata Kidawa-Błońska.",,
Premier do prof. Zembali: Służba zdrowia jest polską racją stanu. Ma pan we mnie sojusznika,"– Dobru polskiego pacjenta służy zwiększanie środków na służbę zdrowia, zwiększanie dostępu do specjalistów poprzez kształcenie większej liczby lekarzy i modernizacja szpitali – powiedział premier Mateusz Morawiecki w czwartek w Śląskim Centrum Chorób Serca w Zabrzu. Podkreślił, że już to się dzieje. Szef rządu dodał, że służba zdrowia jest polską racją stanu. – Panie profesorze, ma pan we mnie sojusznika w patrzeniu na służbę zdrowia – zwrócił się premier do dyrektora placówki prof. Mariana Zembali.","– Chciałbym w obszarze służby zdrowia bardzo krótko zarysować trzy podstawowe horyzonty: pierwszy to horyzont finansowy, drugi horyzont – nazwijmy go ogólnie – to wykształcenie i trzeci – techniczno-technologiczno-modernizacyjny –  powiedział szef rządu.Wyjaśnił, że horyzont finansowy to zwiększanie wysiłków finansowych państwa po to, żeby przeznaczać więcej pieniędzy na służbę zdrowia.– I tak się dzieje. Przyjęliśmy ustawę o 6 proc. PKB na służbę zdrowia, prócz tego jest ok. 2 proc PKB wydawane ze środków prywatnych – powiedział Morawiecki.– Wtedy będziemy gonić tych, a nawet niektórych przegonimy, którzy są dzisiaj dla nas wzorem. To jest wielki wysiłek polegający m.in. na mechanizmach uszczelniających, by wyeliminować patologię, nomen omen, żeby zwiększać środki tam, by były one przeznaczane w efektywny sposób – zaznaczył. Kształcenie lekarzy Mówiąc o drugim horyzoncie – wykształceniu – premier zauważył, że „dziś jest kampania wyborcza, ale i wczoraj, i przedwczoraj, i jutro tematem bodaj numer jeden będzie dostęp do specjalistów”.– Państwo tutaj na tej sali doskonale wiecie, że jest to bezpośrednio zależne od liczby lekarzy, od liczby specjalistów dostępnych – powiedział.– My w Polsce mieliśmy wielki +upływ krwi+, też, nomen omen, można powiedzieć. Przez ostatnie 20 lat wyjechało około 2 mln ludzi. Przez ostatnie 20 lat wyjechało również od 25 do 30 tys. lekarzy – przypomniał premier. – Doskonale wiecie państwo, ile trwa wykształcenie lekarzy – wskazał, zwracając się do uczestników spotkania.– Na początku tej kadencji politycznej, cztery lata temu, podjęliśmy decyzję o skokowym wzroście wykształcenia lekarzy – powiedział. Przypomniał, że na pierwszych latach studiów dziennych kształconych było około 3 tys. lekarzy, nastąpił wzrost tej liczby o 70 proc. - teraz jest to około 5 tys. – Idziemy w kierunku takim, by dostęp do specjalisty był coraz lepszy – zaznaczył Morawiecki. Fundusz modernizacji szpitali  Odnosząc się wyznaczonego przez siebie trzeciego horyzontu, szef rządu wskazał na „fundusz modernizacji szpitali, wzmacnianie tych elementów leczenia, które związane są z technologiami, technikami medycznymi i naukowymi, przeznaczaniem więcej środków na badania”. – Chciałbym pogratulować państwu z tym przekonaniem, że te trzy horyzonty służą temu najważniejszemu horyzontowi, czyli dobru polskiego pacjenta – podkreślił Morawiecki.",,
"Karczewski: To jest krótka lista osób, które podpisały się przeciwko 80 procent Polaków","– To jest krótka lista 96 osób, które podpisały się przeciwko 80 procent Polaków, którzy chcą zmian w wymiarze sprawiedliwości – powiedział w „O co chodzi” marszałek Senatu Stanisław Karczewski, komentując apele do KE o skierowanie ustawy o Sądzie Najwyższym do Trybunału Sprawiedliwości UE. Chodzi m.in. o list twórców i naukowców.","Ponad sto organizacji obywatelskich zaapelowało do Komisji Europejskiej o skierowanie ustawy o Sądzie Najwyższym do Trybunału Sprawiedliwości UE. Apel w tej sprawie złożono w poniedziałek w warszawskim przedstawicielstwie KE. Do KE apelują także polscy twórcy i naukowcy. Chcą, by skierowała nowelizację ustawy o SN do Trybunału.Po listem podpisało się 96 osób. Stanisław Karczewski, marszałek Senatu, pytany o te apele ocenił, że to nie jest długa lista sygnatariuszy. – To jest krótka lista, krótka ławka. Na krótkiej ławce siedzi Rafał Trzaskowski i to też pokazuje symbolicznie, jak krótka ławka jest Platformy Obywatelskiej – powiedział Karczewski. Jego zdaniem to pokazuje, że są ludzie, którzy nie potrafią pogodzić się z wynikiem wyborów.",,
"Stocznia Gdańska na liście UNESCO? Polska robi, co może",Polscy przedstawiciele w Paryżu zabiegają o wpisanie Stoczni Gdańskiej na Listę Światowego Dziedzictwa. Trwa 40. Konferencja Generalna UNESCO we Francji.,"Kampania na rzecz wpisania stoczni na Listę Światowego Dziedzictwa UNESCO została rozpoczęta przez Narodowy Instytut Dziedzictwa we wrześniu. Trwająca we Francji konferencja to kolejna z okazji, by przypomnieć światu o polskich aspiracjach.– Mamy nadzieję, że uda nam się zrealizować pomysł umieszczenia Stoczni Gdańskiej na Liście Światowego Dziedzictwa – powiedziała prof. Magdalena Gawin, podsekretarz stanu w Ministerstwie Kultury i Dziedzictwa Narodowego, reprezentująca polski rząd. W rozpoczętej we wtorek konferencji biorą udział przedstawiciele delegacji ze 193 państw.– Rocznice skłaniają do refleksji nad tym, co zostało osiągnięte, ale i do spojrzenia, co przed nami. Wszyscy wiemy, że UNESCO znajduje się w trudnym i jednocześnie ważnym dla swojej przyszłości momencie – powiedziała Gawin podczas wystąpienia na forum UNESCO. Przedstawiła też główne założenia programowe polskiej polityki.– Polska chce uczestniczyć w zainicjowanym przez Dyrektor Generalną procesie reform i dlatego podjęliśmy decyzję o kandydowaniu do Rady Wykonawczej na kadencję 2019-23 – mówiła Gawin. Wybory do Rady Wykonawczej obędą się podczas tegorocznego posiedzenia Konferencji Generalnej. Wyniki zostaną ogłoszone 19 listopada. Minister Gawin mówiła również o zagrożeniach dla dziedzictwa we współczesnym świecie, wywołanych m.in. konfliktami zbrojnymi i katastrofami naturalnymi.– Jedynym sposobem na ochronę światowego dziedzictwa jest zastosowanie zintegrowanego podejścia, obejmującego działania służące zachowaniu dziedzictwa, opartego na zasadach dialogu i poszanowania różnorodności kulturowej – powiedziała.Minister Gawin podkreślała też zaangażowanie Polski w sprawy związane z ochroną światowego dziedzictwa. Jako przykład podała Rekomendację Warszawską w sprawie odbudowy i rekonstrukcji dziedzictwa kultury.Polska minister potwierdziła także poparcie Polski dla inicjatywy UNESCO „Ożywić ducha Mosulu”.",,
Nie żyje żołnierz AK gen. Tadeusz Bieńkowicz ps. „Rączy”,"Nie żyje gen. Tadeusz Bieńkowicz ps. Rączy, żołnierz AK, kawaler Orderu Virtuti Militari, skazany przez komunistyczne władze na karę śmierci, zamienioną na dożywocie – poinformował szef UdSKiOR Jan Józef Kasprzyk. Bieńkowicz zmarł w wieku 96 lat.","– Bardzo smutna wiadomość. Na Wieczną Wartę odszedł dziś generał Tadeusz Bieńkowicz, kawaler Orderu Virtuti Militari, Niezłomny Rycerz Dobrej Sprawy. Niech odpoczywa w Pokoju Wiecznym – napisał na Facebooku szef Urzędu do Spraw Kombatantów i Osób Represjonowanych Jan Józef Kasprzyk. Tadeusz Bieńkowicz „Rączy” (ur. 19 kwietnia 1923 r.), we wrześniu 1939 r. był ochotnikiem w baonie frontowym harcerzy w Lidzie. Od 1943 r. służył w Armii Krajowej na terenie Okręgu Nowogródzkiego. Przyjął pseudonim „Rączy”, pełnił funkcję dowódcy plutonu w 2. batalionie 77. Pułku Piechoty AK. Jako dowódca grupy szturmowej przeprowadził akcję odbicia więźniów w Lidzie, za co został uhonorowany Krzyżem Srebrnym Orderu Virtuti Militari. Po zakończeniu wojny i przedostaniu na terytorium Polski nie ujawnił się – do czerwca 1950 r. działał w konspiracji Ruchu Oporu Armii Krajowej. Aresztowany przez UB w Gdańsku za działalność antykomunistyczną, poddany wielomiesięcznym przesłuchaniom i torturom, po procesie został skazany na karę śmierci, zamienioną na dożywocie. W maju 1956 r. na mocy amnestii został zwolniony z więzienia.",,
Komisja Europejska: Zmiany w polskim prawie dotyczące SN idą we właściwym kierunku,"Komisja Europejska jest usatysfakcjonowana zmianami wprowadzonymi w ustawie o Sądzie Najwyższym – poinformowała we wtorek rzeczniczka KE Mina Andreewa. Dodała, że Komisja zamierza je teraz przeanalizować i podkreśliła, że nowe prawo jeszcze nie weszło w życie.","Rzeczniczka zaznaczyła, że KE przyjęła do wiadomości fakt podpisania przez prezydenta Andrzeja Dudę nowelizacji ustawy o SN. – Zwracamy jednak uwagę, że ustawa musi zostać jeszcze opublikowana, by mogła wejść w życie – wskazała.– Jesteśmy usatysfakcjonowani dokonywanymi zmianami, które idą w dobrym kierunku. Przeanalizujemy je – oświadczyła Andreewa.Dodała, że KE przyjęła też do wiadomości decyzję Trybunału Sprawiedliwości UE o zobowiązaniu Polski do zawieszenia przepisów ustawy o SN. Wskazała, że w tej sposób TSUE zgodził się z wnioskiem KE w tej sprawie.Andreewa poinformowała też wcześniej, że KE w środę, na ostatnim w tym roku posiedzeniu komisarzy, zajmie się Polską w kontekście najnowszych wydarzeń dotyczących praworządności.",,
Syryjski rząd chce użyć broni chemicznej. Ekspert: Wiele dowodów,"Wysłannik rządu USA do Syrii twierdzi, że istnieje wiele dowodów na to, że syryjskie siły rządowe przygotowują się do użycia broni chemicznej w Idlib. To kontrolowana przez rebeliantów i dżihadystów prowincja na północnym zachodzie Syrii. Jim Jeffrey powiedział, że przewidywana ofensywa byłaby „lekkomyślną eskalacją”.","Syryjski rząd wielokrotnie zaprzeczał, by kiedykolwiek używał broni chemicznej. Biały Dom ostrzegł, że Stany Zjednoczone i ich sojusznicy zareagują „szybko i energicznie”, jeśli rząd w Syrii użyje broni chemicznej. Jim Jeffrey zwrócił też uwagę, że atak sił rosyjskich i syryjskich, a także użycie broni chemicznej spowodowałyby ogromny napływ uchodźców. Od kilku tygodni siły lojalne wobec rządu w Damaszku przygotowują się do zbrojnej ofensywy na Idlib. Kilka dni temu rosyjskie samoloty wznowiły naloty na tę prowincję. Dziś w Iranie ma dojść do spotkania prezydentów Iranu, Rosji i Turcji, Hasana Rowhaniego, Władimira Putina i Recepa Tayyipa Erdogana w sprawie wojny w Syrii.",,
USA przestrzega Ukrainę: straty przez Nord Stream 2 będą liczone w miliardach,Ukraina może stracić nawet 3 procent PKB wskutek uruchomienia gazociągu Nord Stream 2. Takie są szacunki ambasady Stanów Zjednoczonych w Kijowie.,"Druga nitka Gazociągu Północnego ma połączyć Rosję i Niemcy z ominięciem Ukrainy. O szacowanych stratach, które poniesie Ukraina wskutek uruchomienia gazociągu Nord Stream 2, poinformowała ambasador Stanów Zjednoczonych na Ukrainie Marie Yovanovitch. Występowała w Kijowie na konferencji Oil & Gas. Rosyjska druga nitka Gazociągu Północnego oznaczałaby, zdaniem amerykańskiej dyplomatki, uszczerbek dla ukraińskiej gospodarki w wysokości 3 procent PKB. Jest to około 71 miliardów hrywien, czyli niemal 2 i pół miliarda euro. Natomiast wzrost ukraińskiego PKB wyniósł w zeszłym roku 2,3 procent.",,
Hiszpański Sąd Najwyższy zakazał jednego z najstarszych festynów z bykami,"Hiszpański Sąd Najwyższy potwierdził decyzję Wyższego Sądu regionu Kastylia i Leon, zakazującego organizacji Toro de la Vega. To jeden z najstarszych festynów z udziałem byków. Podczas tej dorocznej imprezy organizowano walki z bykami, czyli tzw. korridę, w której ginęły zwierzęta.","Święto Toro de la Vega, organizowane w gminie Tordesillas w środkowej Hiszpanii, zostało zakazane w 2016 r. przez autonomiczny rząd Kastylii i León. W kwietniu 2018 r. Wyższy Sąd tego regionu w procesie uruchomionym przez gminę w Tordesillas przyznał rację regionalnemu rządowi. Orzeczenie Sądu Najwyższego jest odpowiedzią na apelację, jaką od wyroku Wyższego Sądu wniosły władze gminy w Tordesillas. Głównym argumentem autonomicznego rządu Kastylii i León na rzecz skończenia z sięgającym XVI w. festynem Toro de la Vega było unikanie sytuacji „publicznego zabijania zwierząt”. Byki ginęły tam podczas walk z torreadorami. W ostatnich latach w Hiszpanii przybywa protestów przeciwko korridzie. Coraz częściej blokowane są imprezy, podczas których dochodzi do walk z bykami, a przeciwnicy tej formy rozrywki potępiają ich organizatorów za okrucieństwo wobec zwierząt. Wprawdzie korrida wciąż uznawana jest za narodową rozrywkę Hiszpanów, ale zakaz organizacji walk z bykami rozszerza się systematycznie i obowiązuje już w około 100 gminach. Zawodów tych nie można organizować m.in. na Wyspach Kanaryjskich. Od 2012 r. do 2017 r. korrida była zabroniona w Katalonii. Regionalny parlament w Barcelonie ostatecznie musiał jednak dostosować się do decyzji hiszpańskiego Trybunału Konstytucyjnego, który uznał za sprzeczny z konstytucją zakaz korridy w tym północno-wschodnim regionie kraju. Korrida, której współczesna wersja ukształtowała się w XVIII w., jest lukratywną rozrywką. Szacuje się, że co roku odbywające się w Hiszpanii walki z bykami ogląda na arenach około 6 mln osób, a obroty z tych zawodów przynoszą gospodarce kraju ponad 3,5 mld euro.",,
Premier na terenach podtopionych: Sytuacja jest niedobra,"– Sytuacja jest niedobra i, niestety, rozwojowa, ponieważ niedobra jest prognoza pogody. Rzeczka, która w normalnych warunkach ma 20-30 cm, teraz ma miejscami pięć metrów głębokości i rozlewa się na kilkaset metrów – powiedział premier Mateusz Morawiecki we wsi Ruda koło Stalowej Woli (Podkarpackie), gdzie umacnianie są wały na rzece Łęg.","Premier zaznaczył, że może to grozić „podtopieniem całej miejscowości czy znacznej jej części”.Odnosząc się do pracy strażaków i żołnierzy, powiedział, że ich „działania są bardzo ofiarne, solidarne i skuteczne”. – Pomagają sobie nawzajem również ludzie, sąsiedzi sąsiadom. Nie wszyscy mogą sami nosić te ciężkie worki. Tutaj są setki, tysiące czy dziesiątki tysięcy tych worków, które służą do ochrony domów. Postawa ludzi jest bardzo życzliwa, bardzo ofiarna. Pozostaje mieć nadzieję, że woda zacznie ustępować – zauważył. Według premiera prognozy pogody nie są jednak optymistyczne. – Niestety ten niż, który się z Małopolski już powoli przemieszcza, właśnie idzie na wschód, tutaj na Podkarpacie, do powiatu stalowowolskiego – wyjaśnił. Zwrócił również uwagę, że w niektórych miejscach poziom wody w rzece Łęg jest wyższy niż podczas powodzi w 2010 r. Zapewnił, że mieszkańcy potwierdzają dobrą koordynację prac przy umacnianiu wału. – Na pewno jest to budujące w tych nieszczęśliwych okolicznościach – dodał. Na rzece Łęg w Rudzie od kilkunastu godzin wał przeciwpowodziowy umacniają strażacy. Po wizycie w Rudzie w gminie Bojanów premier Morawiecki pojechał do miejscowości Wrzawy w powiecie tarnobrzeskim, gdzie także trwa akcja przeciwpowodziowa. Na Podkarpaciu od północy w piątek strażacy interweniowali ponad 400 razy w związku z intensywnymi opadami deszczu. W regionie w działania przeciwpowodziowe jest zaangażowanych około 2,3 tys. strażaków Państwowej Straży Pożarnej i Ochotniczej Straży Pożarnej. W związku ze wzrostem stanu wód w rzekach Wisłoka, Wisłok, a także na mniejszych bezpośrednich dopływach Wisły w regionie pogotowie przeciwpowodziowe obowiązuje w powiatach: jasielskim, dębickim, mieleckim, ropczycko-sędziszowskim, kolbuszowskim, tarnobrzeskim i w Tarnobrzegu.",,
Spotkanie u prezydenta. Zaprosił premier i prezesa PiS,"Zakończyło się spotkanie prezydenta Andrzeja Dudy z premier Beatą Szydło i prezesem Prawa i Sprawiedliwości Jarosławem Kaczyńskim. Zaczęło się ono ok. godz. 10 w Pałacu Prezydenckim. W spotkaniu, zorganizowanym z inicjatywy prezydenta, uczestniczył także marszałek Sejmu Marek Kuchciński.","Spotkanie zostało nieoczekiwanie zapowiedziane rano na twitterowym profilu Kancelarii Prezydenta. „Z  inicjatywy Prezydenta RP Andrzej Duda w czwartek ok. godz. 9:30 odbędzie się spotkanie, w którym będą uczestniczyć premier Beata Szydło i prezes PiS Jarosław Kaczyński” – głosił komunikat.  Jak dowiedziała się Polska Agencja Prasowa ze źródeł zbliżonych do władz Prawa i Sprawiedliwości, spotkanie miało dotyczyć między innymi rekonstrukcji rządu. Bliższe informacje nie są jednak znane.  Nie podał ich także na krótkim wystąpieniu dla dziennikarzy rzecznik prezydenta Krzysztof Łapiński. Poinformował tylko, że Andrzej Duda wyraził swoje oczekiwanie, żeby temat rekonstrukcji rządu został zamknięty tak szybko, jak to jest możliwe, by przeciąć wszelkie spekulacje co do tej kwestii. Wyjazdowe posiedzenie klubu PiS Również w czwartek, po spotkaniu Komitetu Politycznego PiS, odbędzie się wyjazdowe posiedzenie klubu Prawa i Sprawiedliwości – zapowiedziała wcześniej rzeczniczka partii Beata Mazurek. Według nieoficjalnych informacji posiedzenie klubu zaplanowano na godz. 21 i będzie dotyczyć m.in. rekonstrukcji rządu. W dyskusji, kto miałby zostać premierem, najczęściej wymieniane jest nazwisko Mateusza Morawieckiego.W poniedziałek lider PiS Jarosław Kaczyński spotkał się m.in. z szefami okręgów partii i szefami wojewódzkich zespołów samorządowych. Rozmawiano m.in. o „spodziewanej w grudniu” rekonstrukcji rządu.",,
Ukraińscy marynarze pozostaną w rosyjskim areszcie śledczym,Sąd w Moskwie przedłużył o kolejne trzy miesiące areszt 24 marynarzom ukraińskim. Zostali oni zatrzymani w listopadzie zeszłego roku w rejonie Cieśniny Kerczeńskiej na przejętych przez Rosję okrętach wojennych.,"Termin trzymiesięcznego aresztu sąd wyznaczył do 24 i 26 października. Ministerstwo Spraw Zagranicznych Ukrainy wyraziło w reakcji zdecydowany protest. Oceniło utrzymanie marynarzy w areszcie jako poważne naruszenie immunitetu przysługującego okrętom i żołnierzom zgodnie z konwencją ONZ o prawie morza i zasadami prawa międzynarodowego. Rozprawa toczyła się za zamkniętymi drzwiami, sąd powołał się na potrzebę „utrzymania tajemnicy wstępnego śledztwa”. Do sądu przyjechali też krewni marynarzy i ukraińska rzeczniczka praw człowieka Ludmyła Denisowa, aby wesprzeć aresztowanych. Denisowa rozmawiała o sprawie marynarzy ze swą rosyjską odpowiedniczką Tatianą Moskalkową. Rosjanka powiedziała w telewizji Rossija24, że „byłoby rzeczą humanitarną i słuszną”, gdyby zmieniono wobec marynarzy środek zapobiegawczy. Środkiem takim może być – oprócz umieszczenia w areszcie śledczym – także areszt domowy czy zwolnienie za kaucją. Przed środową rozprawą były pewne nadzieje, że tym razem sąd zmieni środek zapobiegawczy wobec Ukraińców. Śledztwo w sprawie karnej, w której marynarze są oskarżeni o nielegalne przekroczenie granicy rosyjskiej w składzie zorganizowanej grupy, zostało oficjalnie zakończone. Z tego powodu straciły aktualność argumenty na rzecz pozostawienia ich w areszcie ze względu np. na możliwość wpływania na świadków. Media w Rosji podawały w ostatnich dniach, powołując się na pewne źródła, iż jest możliwe, że marynarze zostaną przekazani do ojczyzny po tym, jak zapadnie wobec nich wyrok sądowy. – Jest bardzo prawdopodobne, że gdy sąd wyda w sprawie marynarzy ostateczną decyzję, a Moskwa nie jest zainteresowana przeciąganiem tego procesu, zostaną oni przekazani Ukrainie właśnie w charakterze gestu dobrej woli – przekazało źródło, cytowane przez dziennik „Izwiestija”. Temat aresztowanej załogi trzech okrętów wojennych poruszył prezydent Ukrainy Wołodymyr Zełenski w niedawnej rozmowie telefonicznej z przywódcą Rosji Władimirem Putinem. Jednak rzecznik Kremla Dmitrij Pieskow powiedział, że choć kwestia ta pozostaje „na agendzie”, to „negocjacje o wymianie marynarzy ukraińskich nie są prowadzone”. Na szczycie G20 w Osace w ostatnich dniach czerwca Putin mówił, że w sprawie marynarzy nie podjęto decyzji i trwa postępowanie sądowe. – Będziemy o tym potem decydować. Najważniejsze, żeby nie nastąpiło to w ramach kampanii przedwyborczej na Ukrainie, aby takie procesy nie były związane z tematyką ukraińskiej polityki wewnętrznej – dodał. Wybory parlamentarne na Ukrainie odbędą się w najbliższą niedzielę. 24 marynarzy Ukrainy zostało aresztowanych 25 listopada przez siły rosyjskie w rejonie Cieśniny Kerczeńskiej. Władze Rosji twierdzą, że trzy niewielkie okręty, na których znajdowała się załoga, przekroczyły nielegalnie granicę rosyjską. Marynarzom grozi kara do sześciu lat pozbawienia wolności. Władze Ukrainy uważają ich za jeńców wojennych, którzy nie mogą stawać przed sądem.",,
"„Spot KO jest tak paździerzowy, jak meblościanka w tle”","Spot Koalicji Obywatelskiej „jest tak paździerzowy, jak ta meblościanka, która stoi w tle” – ocenia Anna Maria Żukowska, rzeczniczka SLD. W opublikowanym w piątek nagraniu KO w „zwykłą polską rodzinę” wcielili się: aktor grający w produkcjach TVN oraz piosenkarka disco polo. W programie „Woronicza 17” Żukowska zwróciła uwagę na nietrafiony dobór aktorów.","Zdaniem rzeczniczki Lewicy w czasach powszechnego dostępu do mediów społecznościowych bardzo łatwo „wytropić”, kto i gdzie wcześniej grał. Tak było i tym razem – internauci szybko ustalili, że kobietę ze spotu gra piosenkarka disco polo Edyta Nawrocka, z kolei jej „męża” gra aktor występujący w produkcjach TVN.Przypomnijmy – w opublikowanym w piątek spocie KO zasugerowano, że PiS dzieli Polaków, faworyzując „bogatych” z dużych miast kosztem tych biedniejszych. – Przecież wszystko cały czas drożeje, a takie 500 Plus dostaje każdy. Ten bogaty z Warszawy, jak Pan, i tacy jak my – mówi Nawrocka kierując słowa do premiera Mateusza Morawieckiego.– Fajnie wybierać takich aktorów, którzy nie reklamowali wcześniej parówek, po to, żeby było to wiarygodne i autentyczne – powiedziała Żukowska w TVP Info. Zwróciła także uwagę na meblościankę stojącą w tle nagrania. Jej zdaniem jest „paździerzowa” tak jak cały spot – nieprzypadkowo znalazła się jednak w kadrze.– Krzyż nad drzwiami też nie jest przypadkiem; są fajanse z Włocławka, jest ten telefon, który leży na stole – kontynuowała. Jak dodała, materiał KO to „bardziej spot o wyobrażeniu neoliberałów o tym, jak wygląda wyborca Prawa i Sprawiedliwości”. Żukowska stwierdziła, że spot powstał w ten sposób, bo sztabowcom Koalicji nie udało dotrzeć się do prawdziwych wyborców PiS.",,
"„Chcemy stworzyć sądy kasacyjne, obok Sądu Najwyższego”","– Ważnym elementem reformy sądownictwa jest zmiana modelu kasacyjnego. Chcemy stworzyć sądy kasacyjne, które będą rozpoznawać kasacje oprócz Sądu Najwyższego. Aby nie było tak, że obywatele są odsyłani z kwitkiem, gdy wnoszą kasacje. Pewne projekty w tej sprawie są gotowe – zapowiedział w „Gościu Wiadomości” wiceminister sprawiedliwości Marcin Warchoł.","Posłowie Prawa i Sprawiedliwości złożyli projekt nowej ustawy o Sądzie Najwyższym. Zakłada on utworzenie trzech nowych Izb SN i modyfikacje w powoływaniu sędziów. Umożliwia też przeniesienie obecnych sędziów SN w stan spoczynku.– Naszym projektem ustawy o Sądzie Najwyższym dokańczamy proces reformowania sądów; teraz SN również zostanie zreformowany tak, żeby przywrócić rzeczywisty trójpodział władzy – mówił na konferencji prasowej w Sejmie poseł PiS Marcin Horała. Prezes Sądu Najwyższego Małgorzata Gersdorf stwierdziła, że celem proponowanych zmian jest „wymiana składu Sądu Najwyższego”. „To nie będzie bicz na sędziów”Wiceminister sprawiedliwości Marcin Warchoł przekonywał, że proponowana ustawa nie oznacza wygaszenia kadencji sędziów SN. – My tylko reformujemy sądownictwo dyscyplinarne. Przywracamy należytą sprawiedliwość, bezstronność i obiektywizm w rozpoznawaniu spraw dyscyplinarnych. Reformujemy głęboko sądownictwo dyscyplinarne, w tym Sąd Najwyższy, który jest najistotniejszym elementem tego systemu. A pamiętajmy, że ryba psuje się od głowy – przekonywał.Zdaniem Warchoła, Izba Dyscyplinarna nie będzie „biczem na sędziego”, jak twierdzą niektórzy prawnicy.  – Ci, którzy tak mówią, obawiają się tego, że przestaną być wreszcie bezkarni, nie będą mogli tuszować afer swoich kolegów. Niestety dzisiaj immunitet jest patentem na bezkarność – dodał. Wiceminister wskazywał, że podobne rozwiązania, jakie proponuje PiS, sprawdzają się w Niemczech, gdzie minister sprawiedliwości ma wpływ na wybór sędziów SN. Nowe sądy już wkrótce?Warchoł przekonywał jednocześnie, że jednym z najważniejszych elementów projektu ustawy jest „zmiana modelu kasacyjnego”. – Dlaczego ponad 90 proc. kasacji uznawanych jest, jako bezzasadne? Każdy ma prawo do sądu, tymczasem prawo do kasacji stało się iluzją. My to zmieniamy – mówił. – Ważnym elementem reformy sądownictwa jest zmiana modelu kasacyjnego. Chcemy stworzyć sądy kasacyjne, które będą rozpoznawać kasacje oprócz Sądu Najwyższego. Aby nie było tak, że obywatele są odsyłani z kwitkiem, gdy wnoszą kasacje. Pewne projekty w tej sprawie są gotowe Warchoł – dodał. Wiceminister przekonywał, że obecnie, orzeczenia sądów I instancji są często weryfikowane „zdawkowo przez sady odwoławcze, ponieważ nikt nad tym nie czuwał”. – Zmiany w Sądzie Najwyższym są niezbędne – podkreślił.",,
Francja nadal mekką turystów. Zamachy nie przestraszyły odwiedzających,"Według wstępnych danych blisko 83 mln turystów odwiedziły Francję w 2016 roku, co mimo spadku tej liczby w porównaniu do roku 2015 wciąż czyni Francję najbardziej popularnym miejscem na świecie – poinformował szef francuskiego MSZ Jean-Marc Ayrault.","W 2015 roku we Francji odnotowano rekordową liczbę 85 milionów turystów. – 2016 pozostanie rokiem wyjątkowym, ze względu na zamachy, złą pogodę i niepokoje społeczne – powiedział minister Ayrault podczas konferencji prasowej w Biarritz, na południowym zachodzie kraju.Francja jako cel turystyczny ucierpiała – uważa Ayrault – choć pierwsze szacunki liczby zwiedzających wciąż gwarantują jej miejsce najbardziej popularnego wśród turystów kraju. Podkreślił, że tak jak w 2015 roku, także i w 2016 Francja wyprzedziła w tej klasyfikacji miedzy innymi Stany Zjednoczone i Hiszpanię.",,
„Rząd odwrócił się od ludzi”,"– Spadek notowań PO, to efekt ciężkiej pracy rządu nad tym spadkiem i odwrócenia się plecami do ludzi – tak Andrzej Rozenek z Ruchu Palikota, komentuje na antenie TVP Info najnowszy sondaż wyborczy. Jego ugrupowanie nadal utrzymuje silną, trzecią pozycję na liście poparcia.",,,
Impas w sprawie wyboru przewodniczącego KE. Polska proponuje tajne głosowanie,"Polska chce, żeby szef Rady Europejskiej Donald Tusk zarządził tajne głosowanie w sprawie wyboru przewodniczącego Komisji Europejskiej – poinformowało PAP źródło dyplomatyczne. – Taka jest praktyka wszystkich wyborów personalnych w UE – miał przekonywać jeden z polskich dyplomatów. Liderzy unijni mają wkrótce zasiąść do stołu obrad.","Przywódcy państw i rządów unijnych po całonocnych konsultacjach kolejny raz mają spróbować przezwyciężyć impas w rozmowach dotyczących obsadzenia głównych stanowisk unijnych. „Szef Rady Europejskiej Donald Tusk wkrótce wznowi obrady na śniadaniu” – poinformował na Twitterze przed godz. 7 rano jego rzecznik Preben Aaman.Premier Włoch Giuseppe Conte, który zszedł do dziennikarzy kilka minut wcześniej, mówił, że wciąż nie ma porozumienia, kto ma być nowym przewodniczącym Komisji Europejskiej i innych instytucji.Przez całą noc testowane było poparcie dla kandydata socjalistów, Holendra Fransa Timmermansa, na którego zgodziły się wcześniej w kuluarach szczytu G20 w Osace Francja, Niemcy, Hiszpania oraz Holandia. Cały czas sprzeciw wobec Holendra podtrzymuje jednak Grupa Wyszehradzka. Według poinformowanych źródeł Rzym, ale też Warszawa, chcą, by głosowanie na przewodniczącego KE było tajne. – Taka jest praktyka wszystkich wyborów personalnych w UE – przekonywał jeden z polskich dyplomatów. Do zablokowania kandydatury Timmermansa potrzeba głosów ośmiu państw członkowskich.W czasie negocjacji na stole pojawiła się propozycja, by Europejska Partia Ludowa, której według uzgodnień z Osaki miało przypaść stanowisko szefa PE i wysokiego przedstawiciela ds. polityki zagranicznej, objęła zamiast tego drugiego stanowiska fotel przewodniczącego Rady Europejskiej.Miała to być zachęta dla liderów EPL, by poparli propozycję oddania stanowiska przewodniczącego KE socjalistom.W poniedziałek rano – według dyplomatów – nie wszyscy szefowie państw i rządów należący do EPL byli chętni na takie rozwiązanie.",,
Pierwsze ciężarówki ze szczątkami boeinga wjechały z Ukrainy do Polski,"Konwój ciężarówek przewożących szczątki  boeinga 777
malezyjskich linii lotniczych, który w lipcu rozbił się w okolicach Doniecka
na Ukrainie, wjechał w piątek przed południem do Polski. Kolejne etapy
konwoju zaplanowane są na najbliższe dni. W pierwszym etapie przez Polskę przejadą cztery ciężarówki. Będą
jechać trasą A4 w kierunku przejścia z Niemcami w Jędrychowicach
w województwie dolnośląskim. Wrak z Ukrainy, przez Polskę i
Niemcy, ma trafić do Holandii.","Ciężarówki wjechały do Polski przez przejście graniczne w Korczowej (woj.podkarpackie).Rzeczniczka Bieszczadzkiego Oddziału Straży Granicznej w Przemyślu mjrElżbieta Pikor poinformowała, że „służby graniczne zarówno polskie jak iukraińskie odprawę potraktowały priorytetowo”. – Po obu stronach granicywydzielono dla transportu bezkolizyjny, osobny pas ruch. Naszym celem byłaszybka i płynna odprawa tego konwoju – podkreśliła. Policja zabezpiecza konwój W pierwszym etapie przez Polskę przejechać mają cztery ciężarówki. Będąjechać trasą A4 w kierunku przejścia z Niemcami w Jędrychowicach (woj.dolnośląskie). Trasę konwoju zabezpieczać będzie policja.– Będziemy dbać o to, by konwój przebiegał spokojnie, szczególnie na węzłachkomunikacyjnych, tak by nie dochodziło do poważniejszych utrudnień w ruchu -dodał rzecznik komendanta głównego KGP Mariusz Sokołowski.Z kolei MSW zapewnia, że polskie służby są przygotowane do zabezpieczeniatego konwoju. Pół roku po katastrofie Boeing rozbił się w okolicach Doniecka w połowie lipca br. Wciąż nie jestznana dokładna przyczyna katastrofy boeinga. Pod koniec października badającykatastrofę holenderski prokurator Fred Westerbeke powiedział niemieckiemu „Spieglowi”, żenie dysponuje dowodami, które pozwoliłyby na wyciągnięcie wniosków co doprzyczyn tragicznego wydarzenia. Oświadczył, że nadal uważa wersję mówiącą ozestrzeleniu samolotu przez rakietę ziemia-powietrze za najbardziejprawdopodobną, lecz zaznaczył, że brane są pod uwagę także inne wersjewydarzeń.Ukraina twierdzi, że zestrzelenie maszyny lecącej na trasie Amsterdam-KualaLumpur było dziełem separatystów, którzy posłużyli się rakietąprzeciwlotniczą Buk rosyjskiej produkcji. Separatyści zaprzeczyli tej wersjiwydarzeń. Łącznie zginęło 298 osób, w tym 193 obywateli Holandii, 43 Malezyjczyków i 38Australijczyków.",,
"Dlaczego neandertalczyk wymarł, a my żyjemy?","Czy to nie przejmujące, że wiemy dość dokładnie, dlaczego i jak 66 mln lat temu wymarły dinozaury, natomiast nadal nic pewnego nie da się powiedzieć na temat przyczyn wyginięcia naszego kuzyna neandertalczyka mniej niż 25 tys. lat temu? Być może ten stan rzeczy zmienia się na naszych oczach.","Na tych łamach sporo już pisałam o neandertalczykach, bo doprawdy ostatnie lata przynoszą lawinę doniesień naukowych prostujących wiele naszych przesądów na jego temat. Przesądów, które wbijano nam do głowy w szkole. Dlatego mamy trudność w patrzeniu na niego jak na kuzyna (a właściwie w jakiejś mierze – ok. 5 proc. – matkę), równie inteligentnego, acz mniej fortunnego od nas. Przeważa w naszym myśleniu o neandertalczyku archaiczny konstrukt, gdzie to niemal małpa, a co najwyżej „kark w dresie z naszej dzielni”, z którym najchętniej nie mielibyśmy nic wspólnego.  Dlatego najnowsze badania naukowe, dzięki którym okazuje się,  że narzędzia kamienno-drewniane czy kamienno-rogowe neandertalczyka były zespolone niezmiernie przemyślnym klejem, że jego ręce znamionowała raczej twórczość artysty, niż robociarski styl kamieniarza, że stworzył w dzisiejszej Hiszpanii malowidła naskalne już 65 tys. lat temu, wzbudzają wiele zainteresowania. Że nie wspomnę o pięknych pochówkach zmarłych, znamionujących wcale niepłytkie życie wewnętrzne. No tego wszystkiego byśmy się po nim nie spodziewali, nieprawdaż? Na temat przyczyn, dla których neandertalczyka nie ma już wśród nas (jeśli nie liczyć tych 1-5 proc. genomu wszystkich ludzi poza rdzennymi Afrykańczykami), wylano już – od momentu znalezienia pierwszego szkieletu tego gatunku hominida w roku 1856 – morze atramentu. I czego tu nie było? Gigantyczne wybuchy wulkaniczne na Polach Flegrejskich koło Neapolu 39 tys. lat temu, kiedy to w powietrze wyleciało ok. 300 km³ popiołów i kawałków skał, a ziemia została zalana 200 kilometrami sześciennymi magmy. Szacuje się, że po tym wybuchu globalna temperatura spadła o 1–2 °C i przez wiele lat utrzymywała się post-superwulkaniczna super-zima. I to właśnie wg rosyjskich uczonych miało doprowadzić do apokalipsy neandertalczyka, gdy tzw. człowiek współczesny (czyli de facto mieszaniec z ok. 90 proc. DNA afrykańskiego człowieka współczesnego) przetrwał i rozwinął się  bez konkurencji w Europie. Takie wytłumaczenie znajdziemy na łamach czasopisma „Current Antrhropologuy” z maja 2009 roku. Kolejną koncepcję, która utrzymywała się dość długo, zawdzięczamy… ginekologom. Chodzi mianowicie o przekonanie, że spojenie łonowe i szerokość kanału rodnego, a zatem rozłożystość bioder  kobiet (samic hominidów) ewoluowała, próbując zbalansować dwa przeciwstawne sobie mechanizmy selekcyjne. Dwunożność wymagałaby jak najwęższej miednicy, zaś rodzenie dzieci o jak największej mózgoczaszce – a więc o jak najbardziej rozwiniętym mózgu – stawia wymaganie przeciwne. Biodra neandertalek były dość wąskie, a czaszki dzieci większe od współczesnych. To miało doprowadzić do pogłębiającego się spadku przeciętnej dzietności neandertalskich kobiet. Jednak w październiku 2018 na łamach „Proceedings of the Royal Society B.” można było poczytać o przebadaniu miednic kobiet nie tylko europejskiech, ale bardziej globalnie, które wykazało, że takiej ewolucji, jak ją dla tej części ludzkiego szkieletu opisuje „dylemat ginekologiczny”, raczej nie było. Wreszcie oczywiste spekulacje, choć naukowo niepoparte żadnym konkretnym znaleziskiem paleoantropologicznym, dotyczyły bezpośredniego zgubnego wpływu człowieka współczesnego na populację kuzyna neandertalczyka. Najczęstszej polegało to na dowodzeniu, że jako gatunek doskonalszy po prostu wyparliśmy neandertalczyka z jego siedlisk. Rzadziej sugerowano, że po prostu wytłukliśmy kuzyna tak sprawnie, jak poradziliśmy sobie z gigantycznym leniwcem – megaterium. Dzidą i kamieniem. Dziś jednak na łamach „Nature Communications” pojawia się pogląd dr. Gili Greenbauma z Uniwerystetu Stanforda, że istotnie, to nasza wina, a jednak najbardziej jest to wina drobnoustrojów chorobotwórczych, które ze sobą przynieśliśmy z Afryki. Sama idea nie jest nowatorska – taki obrót spraw sugeruje się też dla konkwisty hiszpańskiej, gdy to na kontynent amerykański przyniesiono z Europy nieznanego tam wirusa grypy, zaś zabrano z powrotem nieistotny tam epidemiologicznie syfilis. Efekt: Indianie amerykańscy przeżyli kolejne fale epidemiczne tylko cudem. Głównie dzięki izolacji amazońskiej i wysokogórskiej lub mieszania się z Europejczykami i powstawania potomstwa mniej wrażliwego na choroby zawleczone. W Europie zaś krętek blady najpierw doprowadził do epidemii kiły o wysokiej, aczkolwiek rozłożonej w czasie śmiertelności, a następnie się zadomowił. Sami autorzy komentują swoją koncepcję „powolnego wymierania neandertalczyka” następująco: „złożone wzory przekazywania chorób zakaźnych wyjaśniają nie tylko, jak człowiek współczesny zdołał przez zaledwie kilka tysięcy lat wyprzeć neandertalczyka z Eurazji, ale także, nawet bardziej zastanawiające zjawisko, że zagłada neandertalczyka nie nastąpiła wcześniej. […] Nasze badania sugerują, że choroby grały znacznie ważniejszą rolę w wyginięciu neandertalczyka, niż dotąd sądzono. Mogą one być również główną przyczyną, dla której człowiek współczesny pozostał jedynym żyjącym do dziś na naszej planecie hominidem.” Badania ze Stanfordu są niezmiernie interesujące z wielu względów. Po pierwsze uwzględniają niedawne odkrycia archeologiczne wskazujące, że do pierwszego kontaktu miedzy neandertalczykiem a człowiekiem współczesnym doszło już 130 tys. lat temu i nie w Europie, a na terenie Azji, a dokładnie Lewantu (obszar ten obejmuje dzisiejszą Syrię, Jordanię, Liban oraz Izrael). Wg uczonych, podczas tego spotkania stało się oczywiste, iż wzajemny kontakt pociąga wzajemne ryzyko śmiertelnych chorób. Powstała tamże niewidoczna, wąska terytorialnie linia demarkacyjna, która oddzielała niemal szczelnie dwa spokrewnione gatunki człowieka przez tysiąclecia. Pojawienie się, jak oceniają uczeni, ok. 60-65 tys. lat temu nielicznego mieszanego potomstwa zapewniło obu gatunkom wiele korzyści, pozwalających na życie w środowisku euroazjatyckim. W pierwszej zaś kolejności (poza kwestią rozjaśnienia skóry, co pozwalało temu potomstwu wydajniej produkować witaminę D i podbijać wyższe szerokości geograficzne, zamieszkałe dotąd wyłącznie przez neandertalczyka i denisowiańczyka) istotna była wymiana genów związanych z działaniem układu odporności. Ustalono na przykład już ponad rok temu, że 158 antywirusowych białek w naszym genomie pochodzi z DNA neandertalczyka. Tak oto zniknęła cienka czerwona linia wyznaczająca granicę, poza którą było ryzyko śmierci z powodu wzajemnie śmiertelnych chorób zakaźnych. Czy raczej trzeba powiedzieć – niemal zniknęła. Pozwoliło to nowemu afrykańskiemu przybyszowi – czy raczej powstałym z jego krzyżówek z neandertalczykiem owym mieszańcom, którymi i my jesteśmy – opuścić wreszcie Lewant i przeć w głąb Eurazji, na terytoria zajmowane przez kuzynów i dziadków od strony mamy. Tyle przynajmniej mówi stworzony przez biologów ze Stanfordu model matematyczny, opisujący przepływ genów oraz drobnoustrojów chorobotwórczych między tymi dwiema populacjami. To, co stało się później pozostaje w sferze kompletnych spekulacji, bo wymaga założenia, którego nie da się na razie potwierdzić ani eksperymentalnie, ani analizą archaicznego DNA. Założenie owo mówi, że choroby tropikalne niesione przez człowieka współczesnego były groźniejsze (bardziej zakaźne, częściej śmiertelne, bardziej narażające dzieci i młodzież w wieku przedreprodukcyjnym) niż choroby strefy umiarkowanej, przed którymi zabezpieczony był neandertalczyk.  Nie wiadomo, jakie mogłyby to być dokładnie drobnoustroje. Takie bowiem badania, zwane archaiczną mikrobiologią, są dziś możliwe, aczkolwiek nikt nie próbował na aż tak starym materiale genetycznym (ponad 50 tys. lat). Wg uczonych wystarczy jednak tylko niewielka różnica w zakaźności czy śmiertelności owych chorób, by zanurzenie się przez człowieka współczesnego w świat neandertalczyka było znacznie groźniejsze dla tego drugiego. Oczywiście warto zwrócić tu uwagę, że wiele chorób tropikalnych nie jest się w stanie rozwijać ani przenosić w warunkach chłodniejszego klimatu (np. malaria, febra etc). Dlatego tu jest chyba najsłabszy element całej tej tytanicznej pracy wykonanej przez Gili Greenbauma i jego kolegów po fachu. Nowa, oparta o modelowanie populacyjne i epidemiologiczne, analiza dotycząca przyczyn wyginięcia neandertalczyka omija – i chyba słusznie robi – temat „wyższości cywilizacyjnej” naszego przodka w 95 proc. nad naszym przodkiem w 5 proc. Rośnie bowiem, jak wspomniałam, liczba twardych danych wskazujących, że neandertalczyk z pewnością nie wyginął, bo był – jak twierdzono – zbyt prymitywny, by przetrwać w zderzeniu z człowiekiem współczesnym.",,
"Biedroń protestuje w Słupsku ws. sądów, ale... „Tydzień temu była jedna osoba”",Na protesty w Słupsku przeciw reformie wymiaru sprawiedliwości przychodzi coraz mniej osób. Tydzień temu była jedna osoba – powiedział w TOK FM prezydent Słupska Robert Biedroń. – Tę osobę akurat znam i ją wspieram. Podziwiam jej determinację – dodał.,"Prezydent Słupska Robert Biedroń pytany w Radiu TOK FM, czy uczestniczył w czwartkowym proteście przeciwko reformie sądownictwa przed Pałacem Prezydenckim, odparł, że nie, bo protestuje w Słupsku. W ocenie prezydenta miasta frekwencja na słupskich protestach „nie wygląda najlepiej”. – Tak jak oceniam, ostatnio przychodzi coraz mniej osób, niestety. Kilkanaście –  przyznał Biedroń. – Ostatnio, tydzień temu była jedna osoba – dodał.Na pytanie, czy przyłączył się do protestującego, Biedroń odpowiedział, że odwiedził go później. – Tę osobę akurat znam i ją wspieram, i razem współpracujemy w kwestiach prodemokratycznych właśnie w Słupsku – wyjaśnił. – Podziwiam jego determinację; niestety, w ubiegłym tygodniu nastał taki wieczór, kiedy on sam się znalazł pod tym sądem – podkreślił prezydent Słupska. Jego zdaniem, osoby przychodzące przed sąd to te, którym „nie jest wszystko jedno”.",,
"Łukasz, który pomógł obezwładnić terrorystę, miał poprzedników. W 2017 r. też pomagali Polacy","Łukasz, który uczestniczył w piątek w obezwładnieniu terrorysty na Moście Londyńskim, nie był pierwszym polskim imigrantem w podobnej sytuacji. W poprzednim zamachu na tym moście, w 2017 roku, ważną rolę w zapobieżeniu większej liczbie ofiar odegrała dwójka Polaków.","W czerwcu 2017 r. trzech zainspirowanych działalnością Państwa Islamskiego terrorystów najpierw umyślnie potrąciło przypadkowych przechodniów na Moście Londyńskim, z których dwie osoby zmarły, a następnie zatakowali nożami osoby siedzące w pubach i kawiarniach znajdujących się przy zjeździe z mostu na południowym brzegu Tamizy. W ten sposób zabili kolejne sześć osób. Terroryści próbowali wedrzeć się wówczas m.in. do pubu The Wheatsheaf. To się im jednak nie udało dzięki błyskawicznej reakcji polskiej szefowej baru Magdaleny Antolak, która wraz z innymi pracownikami zabarykadowała drzwi wejściowe. Mało przychylny zazwyczaj imigrantom tabloid „The Sun” nazwał ją po tym „bohaterką”. Z kolei jednym z policjantów bezpośrednio uczestniczących w ściganiu terrorystów był polski imigrant Bartosz Tchórzewski. W sobotę dziennik „The Times” podał, że widocznym na nagraniach wideo z Mostu Londyńskiego mężczyzną, który uczestniczy w obezwładnianiu terrorysty, używając do tego półtorametrowego kła narwala, jest polski imigrant o imieniu Łukasz. Pracuje on w Fishmongers' Hall, gdzie rozpoczął się atak.",,
Iskrzy na linii Kijów – Budapeszt. Ukraińskie MSZ zapowiada wydalenie węgierskiego konsula,"Szef ukraińskiego MSZ zapowiada wydalenie z Ukrainy węgierskiego konsula, jeśli Budapeszt sam go nie odwoła do końca tygodnia. Jest to reakcja na ujawnione w zeszłym miesiącu nagranie, na którym widać, jak w węgierskim konsulacie wręczane są paszporty Węgier obywatelom Ukrainy.","Ukraiński minister spraw zagranicznych Pawło Klimkin już we wrześniu zapowiadał, że konsul Węgier z Berehowa w obwodzie zakarpackim będzie musiał opuścić Ukrainę. Obecnie Kijów wyznaczył czas dla konsula do końca tego tygodnia. Klimkin poinformował, że jeśli Budapeszt nie odwoła z jego kraju konsula odpowiedzialnego za przyznawanie obywatelstwa ukraińskim Węgrom, Kijów uzna go za osobę niepożądaną i wydali go sam.  Ukraiński minister spraw zagranicznych podkreślił, że Węgry, nadając podwójne obywatelstwo obywatelom Ukrainy, naruszają międzynarodowe umowy. Ponadto, jak dodał, to Rosja wykorzystuje i będzie wykorzystywać tę sytuację do destabilizowania całej Ukrainy i regionu Zakarpacia. W zeszłym tygodniu prokurator generalny Jurij Łucenko przekazał, że śledztwo w tej sprawie – wszczęte z artykułu o zdradę stanu – prowadzi Służba Bezpieczeństwa Ukrainy (SBU).   – Posiadanie podwójnego obywatelstwa jest kategorycznie zakazane w konstytucji. Nie ma tu różnych tłumaczeń tego faktu. Jeśli są dowody na posiadanie dwóch obywatelstw, to powinna być i kara – mówił.  Stosunki ukraińsko-węgierskie zaostrzyły się w zeszłym roku, gdy parlament w Kijowie przyjął nową ustawę oświatową. Budapeszt oświadczył, że godzi ona w prawa mniejszości węgierskiej na ukraińskim Zakarpaciu, gdyż ogranicza prawo do nauczania w języku ojczystym. Z powodu sporu Węgry blokują m.in. posiedzenia Komisji NATO-Ukraina.  Na Ukrainie w obwodzie zakarpackim mieszka około 150 tys. Węgrów.",,
Janusz Korwin-Mikke drzemie? Internet nie śpi...,"„Anty-europejski, pro-śpiący: skrajnie prawicowy polski europoseł Korwin-Mikke śpi w trakcie przemówienia włoskiej minister Federiki Guidi w PE” – tak  europarlamentarzysta Zielonych Michel Reimon z Austrii opisał zdjęcie wrzucone na portal społecznościowy Twitter. Internauci nie mogli przepuścić okazji do uszczypliwości.","Wszystko wskazuje na to, że nawał obowiązków zmęczył polskiego europosła lub usiłował wyciszyć się i skoncentrować na tłumaczeniu przemówienia minister ds. rozwoju gospodarczego Włoch.",,
Przez „biznesy” byłego esbeka ZUS stracił ponad 100 mln zł,"Prokuratura regionalna we Wrocławiu ściga byłego esbeka Zdzisława Kmetkę, który uciekł do Szwajcarii i od lat pozostaje bezkarny. Zdaniem śledczych Kmetko oszukał ZUS, ponad 300 firm i 15 tysięcy ludzi na przeszło 100 mln zł – informuje „Gazeta Wrocławska”.","Były funkcjonariusz wrocławskiej bezpieki proponował przedsiębiorcom przejmowanie pracowników, a następnie ich „wydzierżawianie” jako firma outsourcingowa. W zamian biznesmeni mieli obiecane, że zaoszczędzą 40 proc. kosztów związanych z pracownikami. Jego klientów przekonywał fakt, że różnicę dopłaca Unia Europejska. Pierwszych współpracowników Kmetki, którzy brali udział w procederze, zatrzymano w 2013 r. Jego samego nie udało się złapać. Początkowo ukrywał się w Niemczech, potem się przeniósł do Szwajcarii.  Prokuratura regionalna we Wrocławiu wydała wniosek o ekstradycję do władz szwajcarskich, który nie został wykonany. Jak podaje „Gazeta Wrocławska”, śledczym bardzo zależało, żeby sprawę zakończyć, kiedy mózg przekrętu trafi do Polski i będzie można go postawić przed sądem razem z resztą podejrzanych w tej sprawie. Niedawno dali za wygraną. Akt oskarżenia wspólników Kmetki trafić ma do sądu najwcześniej w marcu.",,
"Kradzież, zniszczenia, podpalenia. Atak na domy Koptów w Egipcie",Mieszkańcy egipskiej wioski Demszaw Haszem w prowincji Al-Minja splądrowali domy swoich chrześcijańskich sąsiadów. Miał to być protest przeciwko wykorzystywaniu domowych pomieszczeń jako miejsc kultu – poinformowała archidiecezja tego regionu.,"Biskup Makarios z położonej 250 km na południe od Kairu prowincji Al-Minja powiedział AFP, że „cztery domy należące do Koptów zostały zaatakowane w piątek przez mieszkańców wioski i innych okolicznych miejscowości”.Hierarcha wyjaśnił, że „ekstremiści, którzy zaatakowali Koptów, ukradli mnóstwo biżuterii i pieniędzy, zniszczyli sprzęt gospodarstwa domowego i podpalili niektóre nieruchomości”. Dodał, że trzy osoby, w tym strażak, zostały ranne. Według biskupa Makariosa przyczyną ataku było wykorzystywanie przez Koptów swych domów jako miejsc do modlitwy.Według archidiecezji Al–Minja od kilku dni krążyły informacje o możliwym ataku ekstremistów. Lokalne władze zostały ostrzeżone, ale siły bezpieczeństwa przybyły zbyt późno. Po ataku zatrzymano 38 osób, które staną przed sądem.",,
Ziobro polecił skierować wniosek o wznowienie postępowania ws. drukarza z Łodzi,"– Polecenie ministra sprawiedliwości, aby skierować wniosek o wznowienie postępowania na korzyść drukarza, jest wyrazem tego, że zawsze będziemy opowiadać się za wolnością – powiedział w piątek wiceminister sprawiedliwości Marcin Romanowski.","Jak poinformował wiceminister, szef resortu sprawiedliwości Zbigniew Ziobro polecił skierować wniosek o wznowienie postępowania na korzyść drukarza, którego łódzki sąd w 2017 r. prawomocnie uznał za winnego wykroczenia odmowy wykonania usługi – druku baneru fundacji LGBT. Sąd zarazem odstąpił wtedy od wymierzenia mu kary. W czerwcu 2018 r. Sąd Najwyższy oddalił kasację ministra od wyroku. W zeszłym tygodniu – po wniosku Ziobry – Trybunał Konstytucyjny orzekł, że przepis Kodeksu wykroczeń przewidujący karanie za umyślną, bez uzasadnionej przyczyny, odmowę świadczenia usług, jest niekonstytucyjny. – Polecenie MS, aby skierować wniosek o wznowienie, jest wyrazem tego, że zawsze będziemy opowiadać się za wolnością, która jest naruszana, jest zagrożona. Mamy do czynienia z tą wojną ideologiczną, bardzo często jest to tak określane, kiedy osoby kierujące się swoim wyznaniem, sumieniem są atakowane, zwalniane z pracy – mówił Romanowski. Wiceminister zaznaczył, że „wyrok TK poszerza sferę wolności”. – Drukarz z Łodzi był skazany za to, że odmówił wykonania usługi, która w sposób rażący była sprzeczna z jego wewnętrznymi przekonaniami, jego religią, kierował się głębokimi przekonaniami wartości chrześcijańskich – ocenił Romanowski.",,
Trump zakpił z Macrona w związku z ustępstwami wobec „żółtych kamizelek”,"Prezydent USA Donald Trump zakpił na Twitterze z prezydenta Francji Emmanuela Macrona w związku z ustępstwami, na jakie ten poszedł z ruchem „żółte kamizelki” w sprawie podatku paliwowego. Według Trumpa ustępstwa pokazują, że porozumienie dotyczące klimatu było skazane na porażkę.","„Cieszę się, że mój przyjaciel @EmmanuelMacron i protestujący w Paryżu zgodzili się z wnioskiem, do którego doszedłem dwa lata temu” – napisał we wtorek na Twitterze Trump. „Porozumienie paryskie jest bardzo wadliwe, ponieważ podnosi ceny energii dla odpowiedzialnych krajów, jednocześnie wybielając jednych z najgorszych trucicieli” – ocenił Trump, odnosząc się do globalnej umowy dotyczącej środowiska opracowanej w Paryżu pod koniec 2015 r. We wtorek premier Francji Edouard Philippe ogłosił, że w związku z masowymi protestami rząd zawiesza podwyżkę podatku paliwowego, który miał doprowadzić do wzrostu cen benzyny od 1 stycznia 2019 roku. Ponadto zapewnił, że w czasie zimy nie będzie wzrostu cen gazu ani energii elektrycznej.",,
"Mateusz Morawiecki: Zaufanie milionów Polaków potwierdza, że zmierzamy w dobrą stronę","Oficjalnie najlepszy wynik PiS do sejmików w historii, zaufanie milionów Polaków potwierdza, że zmierzamy w dobrą stronę; dziękujemy i pracujemy dalej – w ten sposób premier Mateusz Morawiecki skomentował wyniki niedzielnych wyborów samorządowych.","Premier Morawiecki odniósł się na Twitterze do ogłoszonych w nocy oficjalnych wyników wyborów samorządowych. W wyborach do sejmików wojewódzkich najwięcej mandatów zdobyło PiS – 254. Koalicja Obywatelska (PO, Nowoczesna, Inicjatywa Polska) otrzymała 194 mandaty, PSL – 70, Bezpartyjni Samorządowcy – 15, a SLD Lewica Razem – 11 mandatów.PiS ma samodzielną większość w sześciu sejmikach województw: lubelskiego, łódzkiego, małopolskiego, podkarpackiego, podlaskiego i świętokrzyskiego. Koalicja Obywatelska ma samodzielną większość w 1 sejmiku – województwa pomorskiego. „Oficjalnie najlepszy wynik @pisorgpl do sejmików w historii wyborów samorządowych, pobity rekord AWS z 1998 roku! Zaufanie milionów Polaków potwierdza, że zmierzamy w dobrą stronę. To solidny fundament, na którym budujemy lepszą Ojczyznę. Dziękujemy Wam i pracujemy dalej!” – napisał premier.",,
Premier: Powstańcy z getta warszawskiego walczyli przede wszystkim o godność,"Powstańcy z getta warszawskiego walczyli nie tylko o swoje życie, ale przede wszystkim o godność, z której Niemcy chcieli ich brutalnie odrzeć – napisał na Twitterze premier Mateusz Morawiecki. W piątek przypada 76. rocznica wybuchu powstania w getcie.","W rocznicę obchodów powstania przy Pomniku Bohaterów Getta w stolicy odbyły się uroczystości upamiętniające żydowskich bojowników. „Powstańcy z Getta Warszawskiego walczyli nie tylko o swoje życie, ale przede wszystkim o godność, z której Niemcy chcieli ich brutalnie odrzeć. Warszawa to miasto wolności, buntu przeciw niemieckiemu barbarzyństwu i heroicznej odwagi uczestników obu Powstań” – napisał w piątek na Twitterze premier Mateusz Morawiecki.Powstanie w getcie warszawskim rozpoczęło się 19 kwietnia 1943 r. Było pierwszym miejskim powstaniem w okupowanej Europie, aktem o charakterze symbolicznym, zważywszy na nikłe szanse powodzenia. W nierównej, trwającej prawie miesiąc, walce słabo uzbrojeni bojownicy Żydowskiej Organizacji Bojowej i Żydowskiego Związku Wojskowego stawili opór żołnierzom z oddziałów SS, Wehrmachtu, Policji Bezpieczeństwa i formacji pomocniczych. W tym czasie Niemcy zrównali getto z ziemią, metodycznie paląc dom po domu.",,
Aktywista środowisk LGBT odprawił mszę na Paradzie Równości [WIDEO],"Podczas Parady równości w Warszawie odbyła się msza polowa. Odprawił ją aktywista środowisk LGBT Szymon Niemiec, który uważa się za biskupa niewielkiego Zjednoczonego Kościoła Chrześcijańskiego.","Przemawiając po mszy z jednej z platform Niemiec poinformował, że został zatrzymany przez policję za obrazę uczuć religijnych. – Zmienimy ten kraj! Wy go zmienicie! Nadzieja, miłośc i wiara to wasza siła – zwrócił się do zebranych. Po nim swoje przemówienie rozpoczął prezydent Warszawy Rafał Trzaskowski.Działacz wyjaśnił kilka lat temu w rozmowie z „GW” ideę przyświecającą jego organizacji. – Nasz Kościół powstał właśnie po to, by tym, którzy czują się wykluczeni z życia religijnego, nie mają możliwości dążenia do Boga i zbawienia, dać taką właśnie możliwość. Celem istnienia każdego kościoła i każdej wspólnoty wiary, jest dążenie do zbawienia – tłumaczył. Dodał, że jak „większość protestantów i kościołów niezależnych nie mają  celibatu”. Nie uznajemy również dyskryminacji w żadnej postaci. To są podstawowe różnice – tłumaczył. ",,
Zmarła aktorka Halina Słojewska-Kołodziej. W czasach PRL związana była z opozycją demokratyczną,"Halina Słojewska-Kołodziej, aktorka, w PRL związana z opozycją demokratyczną, wspierająca strajkujących w sierpniu 1980 r. w Stoczni Gdańskiej, żona byłego więźnia Auschwitz prof. Mariana Kołodzieja, zmarła w czwartek wieczorem w Gdańsku. Miała 85 lat.","O. Piotr Cuber, gwardian klasztoru w podoświęcimskich Harmężach, gdzie mieści się Centrum św. Maksymiliana, poinformował, że uroczystości pogrzebowe odbędą się w przyszłym tygodniu. Żałobna msza św. odprawiona zostanie w Gdańsku.Halina Słojewska-Kołodziej urodziła się w 1933 r. w Bydgoszczy. W 1957 r. ukończyła Państwową Wyższą Szkołę Teatralną w Łodzi. Do 1970 r. była aktorką teatrów w Białymstoku, Bydgoszczy, Olsztynie, a także Teatru Starego w Krakowie. W 1970 r. kontynuowała karierę w Teatrze Wybrzeże w Gdańsku. Na scenie występowała do 2000 r. Występowała też w samodzielnie opracowanych monodramach oraz w telewizji.Arkadiusz Kazański w biogramie Haliny Słojewskiej-Kołodziej opublikowanym w „Encyklopedii Solidarności” wskazywał, że już pod koniec lat 70. angażowała się ona w obchody rocznicowe Grudnia ‘70 pod Bramą nr 2 Stoczni Gdańskiej.„W sierpniu 1980 r. wraz z innymi aktorami z Trójmiasta wspierała strajkujących w Stoczni Gdańskiej występami w sali BHP. Była współautorką programu artystycznego. We wrześniu związała się z »Solidarnością« w Teatrze Wybrzeże. W listopadzie uczestniczyła w strajku okupacyjnym pracowników służby zdrowia, oświaty i kultury w Urzędzie Wojewódzkim w Gdańsku” – napisał Kazański. Po wprowadzeniu stanu wojennego 13 grudnia 1981 r. dołączyła do bojkotu TVP. W latach 1982-88 działała w komisji charytatywnej przy kościele św. Brygidy w Gdańsku. Organizowała pomoc materialną i prawną dla rodzin represjonowanych. Pomagała ukrywającym się.W latach 1982-88 recytowała wiersze podczas mszy św. za Ojczyznę i w ramach Tygodni Kultury Chrześcijańskiej w Gdańsku. Występowała w spektaklach teatralnych z kręgu kultury niezależnej. Wyreżyserowała sztukę „Wieczernik” Ernesta Brylla, która była wystawiana w kościołach Gdańska. W sierpniu 1988 r. ponownie występowała dla strajkujących w Stoczni Gdańskiej.Od stycznia 1988 r. była inwigilowana przez SB. W 1989 r. działała w gdańskim Komitecie Obywatelskim Solidarność. Halina Słojewska-Kołodziej należała od 1957 r. do SPATiF-ZASP. Była m.in. członkiem jego władz. Jerzy Kiszkis, aktor i przyjaciel Słojewskiej, powiedział, że „nie da się powiedzieć w kilku słowach o Halinie. Miała ona bardzo bogatą biografię i prowadziła ogromną działalność”.Jak mówił, aktorka była „mocno związana ze środowiskiem, z teatrem od strony zawodowej, profesjonalnej i społecznej”. – Ona ogromnie dużo zrobiła, nie da się przecenić jej zasług, m.in. dla ZASP – ocenił. Halina Słojewska-Kołodziej była żoną Mariana Kołodzieja, plastyka i scenografa. Po wybuchu II wojny próbował on przedostać się do polskiego wojska we Francji. Został aresztowany. 14 czerwca 1940 r. Niemcy deportowali go do Auschwitz w pierwszym transporcie polskich więźniów. Do 1945 r. był więziony także w Gross-Rosen, Buchenwaldzie, Sachsenhausen i Mauthausen-Gusen.Jerzy Kiszkis, powiedział, że aktorka z mężem „byli wyjątkową parą w naszym środowisku”. – Tak bardzo połączona w sensie zawodowym, zespolona i jednomyślna, nawzajem się uzupełniająca – wyjaśnił.",,
Dlaczego mieszkania są tak drogie? Analitycy odpowiadają,"Na polskim rynku mieszkaniowym występują idealne warunki inkubacyjne dla narastania bańki cenowej – wynika z publikacji Centrum Analiz Społeczno-Ekonomicznych. Analitycy ostrzegają, że jeśli do 2021 r. utrzyma się obecne realne tempo wzrostu cen, to będziemy mieć dużą bańkę cenową.","Jak czytamy w prezentacji, rosnącym cenom mieszkań, zarówno na rynku pierwotnym jak i wtórnym, sprzyjają m.in. historycznie niskie stopy procentowe, dekoniunktura na warszawskiej giełdzie, szybki wzrost dochodów, a także migracje do miast, w tym pracowników zza wschodniej granicy. Eksperci CASE zauważą, że spirale cen w znaczniej mierze nakręcają tzw. transakcje flippowe, polegające na zakupie mieszkań, ich szybkim remoncie lub urządzeniu i odsprzedaży po kilku tygodniach. Wyliczają, że średni zysk z takich transakcji wynosi 10-15 proc. w skali roku.  O rosnącym napływie kapitału inwestycyjnego na rynek nieruchomości - jak wynika z prezentacji - świadczy m.in. dwukrotny wzrost wartości transakcji gotówkowych. Między 2015 a 2018 rokiem kwoty kwartalnych transakcji wzrosły z 2 mld do 4 mld zł.  Jednocześnie eksperci ostrzegają, że „jeśli do 2021 r. utrzyma się obecne realne tempo wzrostu cen, to będziemy mieć dużą bańkę cenową”. Obecnie – jak piszą – jesteśmy w drugiej fazie bańki, w której „wzrost cen jest wynikiem irracjonalnego entuzjazmu podtrzymywanego przez mechanizm pętli zwrotnej. W fazie trzeciej (...) ma miejsce relatywnie szybki spadek cen aktywów”. Aby zapobiec pęknięciu bańki, analitycy rekomendują m.in. rzetelne informowanie przez instytucje publiczne o ryzyku, rozpoczęcie zbierania danych na temat oczekiwań co do dalszego wzrostu cen mieszkań przez uczestników rynku, a także monitorowania transakcji flippowych i określenie skali tego zjawiska na rynku.  Z danych opublikowanych w styczniu br. przez Główny Urząd Statystyczny wynika, że ceny mieszkań w trzecim kwartale 2019 roku wzrosły o 9 proc. w porównaniu do drugiego kwartału rok wcześniej.  Urząd sprecyzował, że szybciej rosły ceny mieszkań na rynku wtórnym, gdzie skala zwyżki sięgnęła 10,9 proc. Z kolei na rynku pierwotnym wzrost wyniósł 6,7 proc. W trzecim kwartale 2019 r., w stosunku do kwartału drugiego ceny wzrosły o 2,1 proc. (w tym na rynku pierwotnym - o 0,4 proc. i na rynku wtórnym - o 3,5 proc.).  GUS zauważa jednocześnie, że w trzecim kwartale 2019 r. ceny lokali mieszkalnych były o 23,6 proc. wyższe w porównaniu ze średnią ceną dla 2015 r. (w tym na rynku pierwotnym - o 17,2 proc., a na rynku wtórnym - o 29,4 proc.).",,
Amerykańscy senatorowie naciskają ws. mienia ofiar Holokaustu w Polsce,"88 amerykańskich senatorów podpisało się pod listem do sekretarza stanu USA Mike'a Pompeo, w którym apelują, by podjął on działania mające rozwiązać sprawę mienia ofiar Holokaustu w Polsce. Dokument opublikowała na stronie internetowej senator Partii Demokratycznej Tammy Baldwin, która wraz z senatorem republikanów Marco Rubio jest inicjatorką jego wysłania.","Członkowie wyższej izby Kongresu USA apelują do Pompeo o działania zmierzające do wypłacenia ofiarom Holokaustu lub ich rodzinom odszkodowań lub zwrotu nieruchomości „które zostały bezprawnie przejęte przez nazistów, a następnie znacjonalizowane przez komunistów”.Petycję zainicjowaną przez Demokratkę Tammy Baldwin i Republikanina Marco Rubio sygnowało dotychczas łącznie 88 z 100 senatorów USA. Znaleźli się wśród nich m.in. kandydaci do nominacji Partii Demokratycznej na urząd prezydenta Elizabeth Warren, Kamala Harris, Kristen Gillibrand, Bernie Sanders i Cory Booker.Informacja w sprawie listu znalazła się na stronach internetowych Baldwin, która reprezentuje w Senacie stan Wisconsin, a także senatora z Florydy Rubio. W Wisconsin mieszka duża populacja Amerykanów polskiego pochodzenia. Według spisu ludności z 2010 r. liczyła 538 208 osób i plasowała się na szóstym miejscu w USA pod względem wielkości polonijnej populacji.Sygnatariusze listu powołują się na silne więzi łączące oba kraje od amerykańskiej wojny o niepodległość i trwające do dzisiaj dzięki partnerstwu w NATO. Twierdzą, że sojusz opiera się nie tylko na wspólnych interesach, ale także wspólnych ideałach. Zaliczają do nich poszanowanie praw własności prywatnej, co uznają za podstawę sukcesu demokracji.Niepokojąca odpowiedź premiera„Dlatego podniosło nas na duchu pańskie publiczne oświadczenie w lutym w Warszawie apelujące, by Polska podjęła odpowiednie kroki w celu restytucji mienia prywatnego należącego do ofiar Holokaustu, ich rodzin i innych, którym zostało skonfiskowane w dobie komunizmu. Odpowiedź premiera Morawieckiego na pańskie uwagi, w której premier powiedział, że Polska »rozwiązała« ten problem, była niepokojąca. Jak pan wie, problem nie został rozwiązany i nie zniknie” – twierdzą autorzy listu. W lutym Pompeo, który był w Warszawie na konferencji poświęconej problematyce pokoju i bezpieczeństwa na Bliskim Wschodzie, nawiązał także do sprawy zwrotu mienia. Wezwał Polskę do kompleksowej restytucji. – Wzywam moich polskich kolegów, by poczynili postępy w zakresie kompleksowego ustawodawstwa dotyczącego restytucji mienia prywatnego dla osób, które utraciły dobytek w czasie Holokaustu – mówił wówczas sekretarz stanu na konferencji prasowej. Senatorowie zwracają uwagę, że żyje już niewielu ocalałych z Holokaustu. Argumentują, że problem restytucji musi być niezwłocznie rozwiązany. „Teraz, kiedy ostatni ocaleni z Holokaustu wciąż żyją, nadszedł czas, by poprzeć nasze słowa znaczącym działaniem. Zachęcamy pana do podejmowania odważnych inicjatyw, które pomogą Polsce rozwiązać problem tak szybko, jak to tylko możliwe” – wskazują sygnatariusze listu. Ustawa JUSTBaldwin i Rubio byli współautorami przyjętej w minionym roku, uchwalonej jednogłośnie przez Kongres dwupartyjnej Ustawy JUST. Wzywała ona do wzmocnienia wysiłków na rzecz osób, które przeżyły Holokaust i ich rodzin. Zobowiązywała Departament Stanu do przekazywania raportów na temat postępu w tej sprawie w niektórych krajach europejskich. W swoim liście senatorowie przyznają, że Polska ogromnie ucierpiała podczas II wojny światowej, a jej ludność żydowska została wyselekcjonowana przez nazistów do eksterminacji. Powołując się na Muzeum Holokaustu w USA twierdzą, że ok. 3 mln Żydów – 90 proc. przedwojennej populacji Żydów w Polsce – zostało zamordowanych przez nazistów. Wskazują na szacunki, że naziści zabili również 1,9 mln Polaków, nieżydowskich cywilów.  „To reżim nazistowski oraz jego sojusznicy i współpracownicy – nie Polska – systematycznie konfiskowali żydowską własność podczas II wojny światowej” – przyznają sygnatariusze listu.Podkreślają zarazem, że po wojnie reżim komunistyczny w Polsce znacjonalizował majątek należący do Żydów i ludności nieżydowskiej. Jak utrzymują, w ciągu dekad od upadku żelaznej kurtyny ocaleni z Holokaustu Żydzi polskiego pochodzenia i ich rodziny, a także inni, przekonali się, że prawie niemożliwe jest odzyskanie odszkodowania za własność znacjonalizowaną przez polski reżim komunistyczny.",,
Włosi tracą cierpliwość do Krzysztofa Piątka,"Krzysztof Piątek może trafić do ligi angielskiej. Tak przynajmniej sądzą media z Włoch, które przewidują, że kolejnym klubem Polaka będzie Everton.","AC Milan postawił przed polskim napastnikiem ultimatum – w pięciu meczach Piątek miał zdobywać bramki. Jedno starcie, z SSC Napoli, nasz reprezentant zakończył bez gola. Nic dziwnego, że nie ma dnia bez informacji o potencjalnym nowym klubie El Pistolero.O kolejnym kierunku transferowym polskiego snajpera doniósł serwis sportmediaset.it. Piątek miałby przenieść się do Evertonu, a do Mediolanu miałby trafić Moise Kean. Czarnoskóry Włoch latem tego roku kupiony został przez Anglików z Juventusu Turyn za 27,5 mln euro. Jednak w Premier League gra słabo. W 11 spotkaniach nie zdobył nawet gola.Czy rozwiązaniem kłopotów mógłby być Piątek? W ubiegłym sezonie 24-letni Polak zdobył dla Milanu dziewięć goli w 18 meczach w Serie A. Jednak, jak obliczyli statystycy, od 20 meczów El Pistolero ani razu nie trafił do siatki z akcji. Po ostatnim spotkaniu został nawet wygwizdany przez kibiców „Rossonerich”.   19-letni Kean liczy na to, że powrót do Włoch otworzy mu drogę do reprezentacji na finały EURO 2020. Piątek też nie powinien być pewny gry w ekipie selekcjonera Jerzego Brzęczka. Wydaje się, że wymiana młodych napastników wyszłaby wszystkim na dobre: piłkarzom, Milanowi i Evertonowi oraz reprezentacjom.",,
Komunistyczna Korea środki na rozwój broni masowego rażenia „skombinowała” przez internet,"Korea Północna wygenerowała około 2 mld dolarów na programy broni masowego rażenia, wykorzystując „szeroko rozpowszechnione i coraz bardziej zaawansowane” cyberataki na banki i giełdy krypto walut - wynika z poufnego raportu ONZ, do którego dotarli dziennikarze Agencji Reutera.","Władze w Pjongjangu „kontynuowały ulepszanie swoich programów nuklearnych i rakietowych, chociaż nie przeprowadziły testu nuklearnego ani nie wystrzeliły międzykontynentalnych rakiet balistycznych” – wynika z raportu dla komisji Rady Bezpieczeństwa ONZ, która zajmuje się sankcjami wobec Korei Płn. Raport sporządziła grupa niezależnych ekspertów, którzy monitorowali przez sześć miesięcy przestrzeganie restrykcji. Misja Korei Północnej w ONZ nie odpowiedziała na prośbę o komentarz do raportu, który w zeszłym tygodniu został przedłożony komisji Rady Bezpieczeństwa. Według ekspertów Korea Północna „wykorzystała cyberprzestrzeń do przeprowadzenia coraz bardziej zaawansowanych ataków mających na celu kradzież kapitału z instytucji finansowych i giełd kryptowalut, żeby wygenerować dochód”. Raport twierdzi, że cyberprzestrzeń Korea Północna wykorzystała również do prania skradzionych pieniędzy.  „Cybersprawcy z Koreańskiej Republiki Ludowo-Demokratycznej, spośród których wielu działało pod kierownictwem Biura Rozpoznania Ogólnego, zbierają pieniądze na programy broni masowego rażenia i szacuje się, że łączne wpływy dochodzą do 2 mld dolarów” - napisano w raporcie. Biuro Rozpoznania Ogólnego to północnokoreański wywiad wojskowy. Od 2006 r. RB ONZ zaostrza sankcje gospodarcze przeciw Pjongjangowi, by odciąć północnokoreański reżim od źródeł finansowania jego programu zbrojeń nuklearnych i balistycznych. Społeczność międzynarodowa stara się nakłonić władze Korei Płn. do rezygnacji z broni jądrowej. Negocjacje nuklearne między USA a Koreą Płn. znalazły się jednak w impasie po fiasku lutowego szczytu przywódców obu krajów – prezydenta USA Donalda Trumpa i przywódcy KRLD Kim Dzong Una – w stolicy Wietnamu, Hanoi.  Wznowienie roboczych rozmów Trump i Kim uzgodnili pod koniec czerwca 2019 r., gdy spotkali się w miejscowości Panmundżom na granicy pomiędzy dwoma państwami koreańskimi. Pjongjang żąda zniesienia międzynarodowych sankcji, ale Waszyngton wyklucza ustępstwa, dopóki nie zostaną podjęte konkretne kroki w kierunku „całkowitej, możliwej do zweryfikowania i nieodwracalnej denuklearyzacji” Korei Płn. W ciągu ostatnich dwóch tygodni Korea Płn. przeprowadziła trzy próby rakietowe. Według Seulu za każdym razem wystrzeliwano rakiety balistyczne krótkiego zasięgu, natomiast państwowe media północnokoreańskie pisały o testach nowego systemu wieloprowadnicowych wyrzutni rakietowych.",,
Papież Franciszek przybył do Bangkoku,Papież Franciszek przybył to stolicy Tajlandii – Bangkoku. To pierwszy etap jego najdalszej pielgrzymki w Azji. Na jej trasie jest również Japonia.  Po powitaniu na lotnisku Franciszek przybył do nuncjatury apostolskiej w stolicy Tajlandii.,"Zwracając się do dziennikarzy, Franciszek powiedział: „Dobrze, aby ludzie byli informowani, a także poznawali kultury dalekie od Zachodu”. Pytany, kiedy uda się do Argentyny, papież wskazał na niebo,jakby pragnąc powiedzieć gestem: Bóg to wie. Jak podało Biuro Prasowe Stolicy Apostolskiej, przed nuncjaturą apostolską w Bangkoku Ojca Świętego powitali seminarzyści, nowicjuszki i młode zakonnice a także młodzież z sąsiedniej parafii. Dziewczęta tańczyły w tradycyjnych strojach. Oficjalna ceremonia powitania papieża Franciszka w Tajlandii odbędzie się w czwartek. Będzie miała miejsce na dziedzińcu kompleksu rządowego. Weźmie w niej udział premier Tajlandii Prayuth Chan-ocha. W programie wizyty jest też spotkanie z królem Tajlandii, a także wizyta w świątyni buddyjskiej. Ponad 90 proc. mieszkańców Tajlandii to buddyści. Chrześcijanie stanowią ok. 1 proc. mieszkańców kraju. Na stadionie narodowym w Bangkoku papież odprawi mszę świętą. Wcześniej odwiedzi sanktuarium pierwszego tajskiego męczennika, który był więziony za działalność ewangelizacyjną. Papież Franciszek pozostanie w Bangkoku do soboty. Ze stolicy Tajlandii uda się do Tokio, gdzie rozpocznie się kolejny etap pielgrzymki.",,
Papież Franciszek przybył do Panamy na Światowe Dni Młodzieży,"Po 13 godzinach bezpośredniego lotu z Rzymu papież Franciszek przybył w środę do Panamy na 34. Światowe Dni Młodzieży. Na lotnisko w stolicy kraju przybył powitać papieża prezydent Juan Carlos Varela, a także nuncjusz apostolski arcybiskup Mirosław Adamczyk.",,,
Zarzut zdrady dla Donalda Tuska? MON przekazało prokuraturze materiały,Ministerstwo Obrony Narodowej przekazało do Prokuratury Krajowej materiały uzupełniające zawiadomienie z marca o podejrzeniu popełnienia przestępstwa na szkodę Rzeczypospolitej Polskiej przez Donalda Tuska. Chodzi o decyzje dot. sposobu badania katastrofy smoleńskiej.,"Resort wskazuje, że działanie byłego premiera polegało na rezygnacji z umowy polsko-rosyjskiej z 1993 roku gwarantującej Polsce równe prawa i zawarciu umowy z Federacją Rosyjską o badaniu katastrofy smoleńskiej według załącznika 13 konwencji chicagowskiej.Rozmowy z Putinem i MiedwiediewemMateriały uzupełniono o informację o trzech rozmowach telefonicznych z 10 kwietnia 2010 roku pomiędzy Tuskiem a ówczesnym premierem Federacji Rosyjskiej Władimirem Putinem oraz dwóch rozmowach z prezydentem Dmitrijem Miedwiediewem wraz ze wskazaniem osób towarzyszących rozmowom i mających wiedzę na ich temat.W wydanym oświadczeniu wskazano także na chronologię podjęcia decyzji o sposobie badania katastrofy ze wskazaniem na kluczową rolę premiera Tuska, ówczesnego szefa MON Bogdana Klicha, który wbrew ustawowemu obowiązkowi do dnia 15 kwietnia 2010 roku nie powołał Komisji Badania Wypadków Lotnictwa Państwowego, uniemożliwiając prawne działanie polskim specjalistom w Smoleńsku, ministra infrastruktury Cezarego Grabarczyka, który forsował badanie według załącznika 13, Edmunda Klicha, który działając jako przewodniczący Państwowej Komisji Badania Wypadków Lotniczych przyjął z rąk premiera Putina stanowisko członka komisji rosyjskiej. Oddanie inicjatywyArt. 11 tego porozumienia stanowił, iż „wyjaśnienie incydentów lotniczych, awarii i katastrof, spowodowanych przez polskie wojskowe statki powietrzne w przestrzeni powietrznej FR lub rosyjskie wojskowe statki powietrzne w przestrzeni powietrznej RP prowadzone będzie wspólnie przez właściwe organy polskie i rosyjskie. Jednocześnie strony zapewnią dostęp do niezbędnych dokumentów z zachowaniem obowiązujących je zasad ochrony tajemnicy państwowej”.MON dowodzi, że wspomniana umowa bilateralna gwarantowała RP równość stron i współdziałanie w badaniu przyczyn. „Ze strony Polski właściwą w przedmiotowej sprawie była Komisja Badania Wypadków Lotniczych Lotnictwa Państwowego, która miała współpracować z adekwatnym organem FR. Jednocześnie porozumienie zapewniało dostęp do niezbędnych dokumentów i jego zastosowanie wykluczałoby np. odmowę zrealizowania wniosku dowodowego. Zrezygnowano z tego rozwiązania, oddając to kluczowe postępowanie Rosji” – oceniono.W przesłanych prokuraturze materiałach zwrócono również uwagę, że zgodnie z polskim prawem osobami mogącymi zaciągać zobowiązania międzynarodowe są: prezydent, premier i minister spraw zagranicznych.Resort obrony dowodzi, że decyzja została podjęta w pierwszych dniach, prawdopodobnie już 10 kwietnia 2010 roku, bez koniecznej analizy przepisów oraz uwzględnienia interesu RP, zaś w procesie decyzyjnym po stronie polskiej brali udział: premier Donald Tusk, przewodniczący PKBWL Edmund Klich, minister obrony narodowej Bogdan Klich, minister infrastruktury Cezary Grabarczyk.",,
Możliwe amerykańskie sankcje za Nord Stream 2. „Jedna z opcji”,"Stany Zjednoczone nie wykluczają sankcji w odpowiedzi na gazociąg Nord Stream 2 – oświadczył w Warszawie amerykański sekretarz energii Rick Perry. Powtórzył, że Waszyngton sprzeciwia się rosyjsko-niemieckiej inwestycji.","Stany Zjednoczone od miesięcy mówią, że projekt drugiej nitki Gazociągu Północnego jest wbrew bezpieczeństwu energetycznemu w Europie. Prezydent Donald Trump wielokrotnie krytykował w tej sprawie Niemcy i namawiał Berlin do kupna amerykańskiego gazu. Amerykanie nie wykluczali nałożenia sankcji na firmy, które uczestniczą w projekcie, choć podkreślali, że jest to jedynie jedna z opcji.Powtórzył to czwartek w Warszawie Rick Perry. – Stany Zjednoczone nie wspierają Nord Stream 2 i nie widzę żadnego sygnału, jakobyśmy mieli kiedykolwiek wspierać ten projekt. Sankcje są jedną z opcji prezydenta – mówił Perry.Gazociąg Nord Stream 2 jest budowany przez rosyjski Gazprom. W projekcie uczestniczą też firmy z Niemiec, Austrii, Wielkiej Brytanii i Francji. W zamyśle, gazociąg ma podwoić ilość gazu, dostarczanego z Rosji do Niemiec, z pominięciem Polski i Ukrainy. Planowana przez Rosję inwestycja po dnie Morza Bałtyckiego miałaby rozpocząć dostarczanie gazu już w przyszłym roku.Mocny sprzeciwProjektowi sprzeciwiają się m.in. Polska, Ukraina i Słowacja. Polskie władze chcą, aby Komisja Europejska uznała inwestycję za podlegającą unijnemu prawu. W ten sposób Nord Stream 2 miałby się stać dla rosyjskiego Gazpromu nieopłacalny.Amerykański Departament Skarbu poinformował, że w związku z aneksją Krymu przez Rosję nakłada sankcje na obywatela Rosji, dwóch obywateli Ukrainy i dziewięć podmiotów w Rosji i na Ukrainie. Dwie osoby i jedna spółka zostały objęte sankcjami w związku z łamaniem praw człowieka; osiem podmiotów i kolejna osoba podlegają restrykcjom z „powodu wspierania interesów Rosji na ukraińskim Krymie” – głosi komunikat.",,
Polsce nie grożą sankcje za mienie ofiar Holokaustu. „To rodzaj apelu”,"Na trzy tygodnie przed przyjazdem do Warszawy Donalda Trumpa 88 spośród 100 senatorów USA apeluje do Polski o zwrot majątków ofiar Holokaustu. „Rzeczpospolita” wskazuje, że żadnych sankcji Waszyngton nie szykuje.","Gazeta zwraca uwagę, że nie tylko treść pisma, które ma zmobilizować do działania sekretarza stanu Mike'a Pompeo, ale także lista senatorów, którzy się pod nim podpisali, robi wrażenie. Można na niej znaleźć kandydatów w ostatnich wyborach prezydenckich jak Marco Rubio, Ted Cruz czy Bernard Sanders, zwolenników zdecydowanej polityki zagranicznej jak Lindsey Graham i izolacjonistów jak Rand Paul. Są szefowie komisji Spraw Zagranicznych i Obrony, od których zależy m.in. finansowanie Fortu Trump.Jednak amerykańskie źródła przyznają, że administracja Donalda Trumpa nie zamierza z tego powodu podejmować jakichś konkretnych działań wobec Polski. – To rodzaj apelu do sumienia narodu. Ma związek z raportem, który do listopada ma zgodnie z deklaracją terezińską z 2009 r. przygotować Departament Stanu. Musi on ocenić, co w tej sprawie zrobiło 46 krajów, w tym Polska – tłumaczą rozmówcy dziennika.Informatorzy podkreślają, że ta sprawa nie ma związku z kluczowymi kwestiami w polsko-amerykańskich stosunkach, którymi są m.in. wzmocnienie obecności wojskowej USA w Polsce czy zniesienie obowiązku wizowego dla Polaków.",,
„Dzięki PO twórca SokuzBuraka był zatrudniony w jeszcze jednym miejscu”,"Platforma Obywatelska znalazła dla twórcy SokuzBuraka Mariusza Kozaka-Zagozdy jeszcze jedno miejsce, z którego czerpał dochody. Mowa o warszawskiej spółce Towarzystwo Budownictwa Społecznego Warszawa Południe, w całości zależnej od władz miasta. Sprawę opisuje portal wpolityce.pl.","Towarzystwo Budownictwa Społecznego Warszawa Południe Sp. z o.o. jest przedsiębiorstwem powołanym do budowy mieszkań na wynajem o niewielkim czynszu, dla osób o niższych dochodach. Portal zadał kilka pytań dotyczących działalności spółki i tego, co dla niej robił specjalista ds. reklamy i mediów społecznościowych, jakim jest Kozak-Zagozda. Mimo upływu ośmiu dni portal nie otrzymał odpowiedzi. Jak się jednak okazuje, od kwietnia do grudnia 2018 r. Kozak-Zagozda pobierał wynagrodzenie z TBS Warszawa Południe. Łącznie kosztował firmę ponad 60 tys. zł. Przez pierwszy miesiąc zatrudniony był na umowę zlecenie, później już na etacie – podaje portal. Prezesem spółki jest od 2016 r. Adam Godusławski, do ubiegłego roku radny Wawra z Platformy Obywatelskiej, a do 2015 r. zastępca burmistrza tej dzielnicy. W zarządzie zasiada też Waldemar Wardziński, członek PO i były prezydent Ciechanowa. Przez 2018 r. trzecim członkiem zarządu był inny działacz PO, Piotr Jaworski. Teraz Jaworski jest szefem radnych na Białołęce, w latach 2013-16 był burmistrz tej dzielnicy – do dymisji podał się po tym jak inni radni zaczęli oskarżać go o lobbing i korupcję. Przewodniczącym Rady Nadzorczej TBS Warszawa Południe jest Michał Olszewski, wiceprezydent Warszawy. Na pytania portalu nie odpowiedziały również warszawski Urząd Miasta, Platforma Obywatelska, klub PO-KO i komitety wyborcze KO i KE.",,
Salvini: Niech imigrantów przyjmą Niemcy i Holandia,"Wicepremier Włoch Matteo Salvini powiedział, że migrantów ze statku „Sea Watch” powinny przyjąć Niemcy i Holandia. Od 12 dni jednostka znajduje się w pobliżu włoskiej wyspy Lampedusa. Statek należy do niemieckiej organizacji pozarządowej. Pływa pod holenderską banderą.","Komisja Europejska zaapelowała do państw Unii, aby znalazły humanitarne rozwiązanie problemu. Równocześnie dochodzenie w tej sprawie rozpoczął Trybunał Praw Człowieka w Strasburgu. Kilka dni temu przyjęcia migrantów przez Włochy zażądały Rada Europy i ONZ. „Sea Watch” dwa tygodnie temu wziął na pokład 53 migrantów z pontonu w libijskiej strefie ratunkowej. Chociaż władze libijskie poleciły przewieźć ich do Trypolisu, statek popłynął w kierunku Lampedusy. Włochy wydały statkowi zakaz wpływania na swoje wody, ale przyjęły 11 migrantów wymagających opieki lekarskiej. Wicepremier Włoch, minister spraw wewnętrznych Matteo Salvini powiedział, że statek zostanie wpuszczony do portu, jeżeli Niemcy i Holandia przyjmą pozostałych migrantów. Rządy tych państw oświadczyły, że decyzja w tej sprawie należy do Unii Europejskiej.",,
Nielegalni migranci zatrzymani na granicy polsko-niemieckiej,Funkcjonariusze ze Wspólnej Polsko-Niemieckiej Placówki Straży Granicznej w Świecku zatrzymali kobietę oraz dwoje dzieci pochodzenia arabskiego przy próbie nielegalnego przekroczenia granicy. Trwa ustalenie narodowości oraz tożsamości zatrzymanych.,"O sprawie poinformował PAP we wtorek rzecznik prasowy Komendanta Nadodrzańskiego Oddziału Straży Granicznej kpt. SG Rafał Potocki. Jak tłumaczył, nielegalni imigranci zostali zatrzymani przy polskiej granicy w poniedziałek wieczorem przez funkcjonariuszy ze Wspólnej Polsko-Niemieckiej Placówki Straży Granicznej w Świecku. – Funkcjonariusze przeprowadzili kontrolę legalności pobytu wobec kobiety oraz dwójki dzieci pochodzenia arabskiego. Kobieta w wieku około lat 35 wraz z dwójką dzieci w wieku 5 i 10 lat podróżowała autokarem relacji Poznań-Berlin – podkreślił Potocki. Jak dodał, w trakcie kontroli cudzoziemka okazała się czeskimi paszportami biometrycznymi. „Po wnikliwej analizie dokumentów okazało się, że paszporty są podrobione. Jak ustalili funkcjonariusze, posiadane przez obcokrajowców dokumenty nie zostały wydane przez władze Czech. Cudzoziemcy zostali zatrzymani” – zaznaczył Potocki.",,
IMGW ostrzega przed wichurami i deszczem,Pogoda w weekend da się we znaki mieszkańcom nadmorskich województw oraz Małopolski. Instytut Meteorologii i Gospodarki Wodnej ostrzega przed silnym wiatrem i opadami deszczu.,"Ostrzeżenia pierwszego stopnia przed silnym wiatrem wydano dla województw: zachodniopomorskiego i pomorskiego. Średnia prędkość wiatru w tych regionach to 45 km/h. Należy również liczyć się z silnymi porywami wiatru, nad morzem mogą one osiągnąć nawet 90 km/h. Synoptycy przewidują, że po południu wiatr może przybrać na sile.W województwach: zachodniopomorskim, pomorskim i warmińsko-mazurskim obowiązuje drugi stopień zagrożenia hydrologicznego. Prognozuje się, że stany ostrzegawcze mogą przekroczyć rzeki uchodzące do Zatoki Gdańskiej i Zalewu Wiślanego oraz rzeki Przymorza.",,
Macierewicz: Niemcy z Rosją chcą zacisnąć pętlę na naszej szyi,"– Dzisiaj mamy taką sytuację, kiedy Niemcy prowadzą politykę sojuszu z Rosją i wspólnie chcą zacisnąć pętlę na naszej szyi przy pomocy Nord Stream. Chcą zadusić zarówno Polskę, jak i Europę Środkową i uzależnić ją na zawsze od własnej potęgi gospodarczej i politycznej – mówił w „Kwadransie politycznym” Antoni Macierewicz, były minister obrony narodowej.","Antoni Macierewicz podkreślił, jak bardzo w tym kontekście kluczowy dla Polski jest sojusz ze Stanami Zjednoczonymi. – Dzisiaj mamy taką sytuację, kiedy Niemcy prowadzą politykę sojuszu z Rosją i wspólnie chcą zacisnąć pętlę na naszej szyi przy pomocy Nord Stream. Chcą zadusić zarówno Polskę, jak i Europę Środkową i uzależnić ją na zawsze od własnej potęgi gospodarczej i politycznej. Musimy zdać sobie sprawę, że jeżeli chcemy być niepodległym państwem, sprawa zarówno baz amerykańskich, jak i Nord Stream jest kluczowym zadaniem polskiej polityki zagranicznej – wskazał były szef MON. Podkreślił, że w obu tych kwestiach tylko Stany Zjednoczone stoją przy nas.",,
„Po wyroku TSUE banki będą ponosić konsekwencje swojej chciwości”,"Wyrok TSUE jest zgodny z oczekiwaniami kredytobiorców zgromadzonych w stowarzyszeniu Stop Bankowemu Bezprawiu – poinformowali w czwartek członkowie SBB. Banki wykorzystały podstawową potrzebę bezpieczeństwa, jaką jest dach nad głową; teraz za to zapłacą – mówili podczas konferencji prasowej.","Trybunał Sprawiedliwości Unii Europejskiej w Luksemburgu orzekł w czwartek, że prawo UE nie stoi na przeszkodzie unieważnieniu umów dotyczących kredytów we frankach szwajcarskich. Orzeczenie może mieć istotny wpływ na sytuację Polaków, którzy mają kredyty mieszkaniowe we frankach szwajcarskich. Przedstawiciele stowarzyszenia na czwartkowej konferencji przyznali, że nie wiedzą, jak się zachowają teraz banki. Liczą jednak na to, że każdy sąd w Polsce jest związany interpretacją Trybunału Sprawiedliwości UE i powinien w każdej sprawie sądowej zastosować wskazówki TSUE. Zdaniem członków SBB, sędziowie oczekiwali decyzji kierunkowej, że należy stosować prawo, nawet jeśli jest ono twarde dla strony bankowej. Wielu sędziów w Polsce czekało na dzisiejszy wyrok, wielka liczba spraw sądowych została oficjalnie zawieszona do czasu wyroku TSUE - oświadczyli. Barbara Husiew z SBB powiedziała, że „banki będą teraz ponosić konsekwencje swojej chciwości”. Według niej, jeszcze żaden kraj na świecie nie zbankrutował, jeśli po likwidacji toksycznych produktów finansowych poszkodowani zaczęli wygrywać sprawy w sądach. – Banki będą musiały teraz oddać to, co ukradły przez ostatnie 10 czy 12 lat, nic więcej. Jeśli przedsiębiorca wpisuje do swoich umów niedozwolone klauzule, to ma ponieść karę. Żeby nigdy więcej w przyszłości takich zapisów nawet nie pomyślał, by wrzucać do umów – powiedziała Husiew. Dodała, że do tej pory „banki perfidnie wykorzystały podstawową potrzebę bezpieczeństwa, jaką jest dach nad głową"".",,
Prezydent Duda o sędziach SN: 30 lat temu przefarbowali się jako elita nowego państwa,"Mimo upływu 30 lat ich wpływy, budowane po 1989 r., kiedy to przefarbowali się jako elita nowego państwa, są nadal duże – powiedział podczas konferencji prasowej przed Białym Domem Andrzej Duda, odnosząc się do pytania o sędziów Sądu Najwyższego w Polsce.","Na konferencji prasowej przed Białym Domem jeden z dziennikarzy zapytał prezydenta Andrzeja Dudę o „wymuszanie przejścia na emeryturę sędziów SN”.– Wielu ludzi na zachodzie Europy, myślę także, że i w Stanach Zjednoczonych, po prostu nie do końca ten problem rozumie, ponieważ nie wyrośli, nie wychowali się w takim kraju jak ja – powiedział.– Urodziłem się w 1972 r. w Polsce, która znajdowała się w sowieckiej strefie wpływów, w której karierę można było zrobić w zasadzie tylko wtedy, kiedy ktoś się zapisał do komunistycznej partii i grzecznie słuchał ludowej władzy, która była jedyną wyrocznią, i tak też się działo przez wiele lat – oznajmił Duda. – I teraz wyobraźcie sobie państwo, że nie tak dawno, bo kilka lat temu, ze zdumieniem odkryłem, że w polskim Sądzie Najwyższym znajduje się cała grupa sędziów, którzy orzekali jako sędziowie należący do komunistycznej partii – powiedział Duda i zaznaczył, że orzekali oni nawet „w czasie stanu wojennego, skazując ludzi na więzienie na podstawie prawodawstwa komunistycznego”.Prezydent został zapytany, czy trzeba zreformować SN, odparł, że „tak”. – Jeżeli Polska ma być rzeczywiście demokratyczna, wolna i suwerenna, ma być takim krajem, jakim chcemy, żeby była dla naszych dzieci, dla pokolenia, które urodziło się po 1989 r., to na litość boską, ci ludzie muszą odejść w stan spoczynku – stwierdził.– De facto wszystko, co czyniliśmy, zmierzało do wysłania tych państwa w stan spoczynku, no ale jak widać, niestety, mimo upływu 30 lat, ich wpływy , budowane po 1989 r., kiedy to przefarbowali się jako elita nowego państwa, są nadal duże – zaznaczył.",,
Ubywa Polaków. Drugi rok z rzędu,"Zmniejsza się liczba mieszkańców Polski, rodzi się za mało dzieci – wynika z szacunków Głównego Urzędu Statystycznego. Na koniec ubiegłego roku ludność naszego kraju liczyła niecałe 38,5 miliona, czyli o blisko 37 tysięcy mniej niż pod koniec 2012 roku. Ubiegły rok był drugim z kolei, kiedy liczba ta spadała.","Główny Urząd Statystyczny poinformował, że tempo przyrosturzeczywistego wyniosło minus 0,1 proc., co oznacza, że na każde 10 tys. mieszkańców Polski w zeszłym roku ubyło 10 osób.   W 2013 r. odnotowano ujemny przyrost naturalny ludności – przede wszystkim w wyniku mniejszej liczby urodzeń, przy jednoczesnym wzroście liczby zgonów. Liczba urodzeń była mniejsza od liczby zgonów o ok. 15 tys. osób.    Jednocześnie – jak wskazał GUS – żyjemy coraz dłużej. Mężczyźni żyją w Polsce przeciętnie 72,7 lat, a kobiety - 81 lat. To o sześć lat dłużej niż na początku lat 90. i o blisko trzy lata dłużej niż w 2000 r.  Jak poinformował GUS, do końca trzeciego kwartału 2013 r. Polskęna stałe opuściło prawie 26 tys. osób. Niestety, tego braku nie uzupełniają imigranci.",,
"„Wieczny polski kompleks, że jesteśmy biedniejsi od państw Zachodu może być zlikwidowany”","Jeżeli dziś niektórzy mówią, że mamy wybierać między demokracją a autorytaryzmem to można powiedzieć: gwarancja demokracji to PiS – powiedział prezes partii Jarosław Kaczyński podczas piątkowej konwencji w Chełmie. – Wieczny polski kompleks, że jesteśmy biedniejsi od państw Zachodu może być zlikwidowany, jeśli nasza polityka będzie kontynuowana – dodał.","Prezes PiS przypomniał m.in. o programie 500 Plus, wyprawce szkolnej, lekach dla seniorów, pomocy dla niepełnosprawnych, podwyższeniu stawki godzinowej i płacy minimalnej oraz spadku bezrobocia.  – To jest zasadnicza zmiana sytuacji. Można powiedzieć, że te strumienie finansowe, które płynęły dotąd w ten sposób, że można było mówić w Polsce o wielkiej niesprawiedliwości, udział płac w PKB, w tym co rocznie wytwarzamy, był coraz niższy, że ten podział się zmienił. Zmienił się zasadniczo na rzecz zwykłych Polaków. I to jest droga, którą wybraliśmy i którą chcemy iść w dalszym ciągu – powiedział Kaczyński. – My chcemy w ciągu tych kolejnych 4 lat, jeżeli społeczeństwo nam zaufa, postawić z jednej strony na kontynuację tej polityki społecznej, a z drugiej strony na wzrost płac – podkreślił. Przypomniał, że od 1 stycznia płaca minimalna ma wynosić 2600 zł, rok później – 3 tys., a trzy lata później – 4 tys. Podkreślił, że takie działania mają doprowadzić do wzrostu wszystkich płac, nie tylko płacy minimalnej. Zaznaczył, że to jest przemyślany plan, który „łączy politykę społeczną i politykę rozwoju”. Zdaniem prezesa PiS, żeby osiągnąć ten cel, konieczne jest wyrównanie sytuacji w poszczególnych regionach. – Naszą koncepcją jest polityka zrównoważonego rozwoju. Nie zrównoważymy tego rozwoju w ciągu jednej, dwóch, czy nawet trzech kadencji, ale to się będzie do siebie zbliżało i z czasem osiągniemy sukces, sukces pełen – podkreślił Kaczyński. Prezes PiS oświadczył, że jest głęboko przekonany co do tego, że w polskim społeczeństwie, we wszystkich regionach kraju tkwi ciągle ogromny, niewykorzystany potencjał. Zwrócił uwagę, że różnice między miastem a wsią są ciągle znaczne, choć już niewielkie. – Zdołaliśmy je poważnie zmniejszyć, te wielkie transfery społeczne przecież dotknęły wsi, a wieś wspieramy także w innych dziedzinach związanych z produkcją. Doprowadzimy do tego, że dopłaty do hektara, jeśli chodzi o polskich rolników będą takie same jak na zachód od naszych granic, tak, jak w Niemczech – mówił Kaczyński. Przypomniał, że w Komisji Europejskiej Polska obsadziła właśnie stanowisko komisarza ds. rolnictwa. Jak przekonywał Kaczyński, PiS dba o bezpieczeństwo Polski w sferze energetycznej i gospodarczej. Jako przykład przytoczył dokończenie „ciągnącej się” budowy gazoportu w Świnoujściu. – Będzie nowy gazoport, niedługo będzie także rurociąg łączący nas z gazem norweskim. Będziemy całkowicie bezpieczni. Będziemy mogli nawet w ogóle zaniechać importu ze Wschodu, chociaż nie będziemy tego robić wtedy, jeżeli ten import będzie nam się opłacał – powiedział. Jak podsumował, „chcemy współpracy, ale nie na takiej zasadzie, że nam ktoś nóż do gardła przykłada”. Według prezesa PiS, partia broni także „rodziny stanowiącej fundament życia społecznego”. – Jesteśmy gwarancją obrony polskiej rodziny, polskich wartości, gwarancją ochrony przed atakami polskiego Kościoła, ale także ludzi innych wyznań – ocenił. Kaczyński zapewniał, że jego partia „nie odda wolności i polskiej demokracji”. – Tak naprawdę w pełni zrealizowana została ona dopiero wtedy, kiedy doszliśmy w 2015 r. do władzy. A dlatego, że demokracja zakłada, że to, co formacje polityczne prezentują w wyborach, jest rzeczywiście robione. Bo jeżeli nie jest robione, to w gruncie rzeczy mamy do czynienia nie z demokracją, ale z pozorem – stwierdził. W jego ocenie PiS zrobiło wszystko, co zostało zapowiedziane przed i w trakcie kadencji. – Zdobyliśmy wiarygodność, a wiarygodność jest fundamentem demokracji. Jeżeli dziś niektórzy mówią, że mamy wybierać między demokracją a autorytaryzmem to można powiedzieć: gwarancja demokracji to PiS – mówił. Prezes PiS przekonywał, że tylko zwycięstwo PiS gwarantuje utrzymanie obecnej polityki, także społecznej. – Zwycięstwo naszych przeciwników gwarantuje, że ten program będzie całkowicie zniszczony, odrzucony. Nie wierzcie tym, którzy mówią, że cokolwiek z naszego dorobku, a przede wszystkim polityka społeczna, zostanie utrzymana, że będzie 500 Plus, wyprawka szkolna. Nie będzie, oni tego nie chcą, oni tego przede wszystkim nie potrafią – oświadczył Kaczyński. Dodał, że jeśli PiS straci władzę nie będzie możliwa także polityka rozwoju, skierowana do przedsiębiorców. – Nie będzie niczego innego, niż to co było przedtem. Prywatyzujemy, prywatyzujemy i jeszcze raz prywatyzujemy; za pół darmo, często po to, żeby zrujnować, przejąć rynek, a nie po to, żeby kontynuować działalność. Oni nigdy, żadnej innej polityki nie prowadzili i nigdy nie potrafili prowadzić – powiedział Kaczyński. Dodał, że Polacy mają wybór między „utrzymaniem polityki społecznej i prorozwojowej, albo jej całkowitej załamaniem”. – A to, że dzisiaj niektórzy snują opowieści o tym, jak to będą podtrzymywać i co jeszcze dodawać, to mogą państwo włożyć między bajki, i to takie dla bardzo małych dzieci – ocenił Kaczyński. – Zwyciężymy, ale jeśli będziemy do końca pracować. To była długa droga, długa droga Prawa i Sprawiedliwości, przedtem Porozumienia Centrum. To była droga, w której decydującą rolę odegrał człowiek, który już jest po tamtej stronie – mój świętej pamięci brat. Warto go wspomnieć, także w trakcie tych wyborów – bo dzięki niemu tu jesteśmy. I to jest droga, która może naprawdę doprowadzić Polskę do największego sukcesu w ciągu przynajmniej wieków jej dziejów. Tylko trzeba dobrze wybrać. Zwyciężymy – powiedział Kaczyński. Jak mówił, w nadchodzących wyborach będziemy decydowali o wszystkim, co ważne. – I dlatego mają rację ci, którzy mówią, że to najważniejsze wybory po 1989 roku. Nasi przeciwnicy mówią tak, bo marzą o powrocie do władzy, o powrocie do dawnych beneficjów, o powrocie do tego, żeby im się dobrze żyło. Ale także marzą o tej wielkiej rewolucji, rewolucji obyczajowej, o rozbiciu rodziny, o rozbiciu nawet tożsamości, co do podziału na płcie – na kobiety i mężczyzn. Dążą do tego – żeby można powiedzieć – nas zniszczyć – podkreślił. Kaczyński wskazał, że by zwyciężyć, „trzeba jeszcze nawet dziś, jeszcze przez te kilka godzin, pracować nad tym, by każdy poszedł do wyborów”. – By, ci wszyscy, którzy chcą obronić te wartości – i w sferze materialnej i w sferze duchowej – uczestniczyli w wyborach. By nikt się nie dawał przekonywać sondażom – sondaże wyborów nie wygrywają. Nie wygrywają – wygrywają je wyborcy przy urnach. I stąd ta wielka prośba – nawet jeśli nawet trzy minuty przed północą przekonacie jeszcze kogoś, żeby poszedł do wyborów – to będzie to bardzo ważne. Bo jeden głos może zdecydować o tym, kto będzie posłem, a tysiąc głosów może zdecydować w skali kraju o tym, kto będzie w Polsce rządził – zaznaczył szef PiS. Jak mówił, „nie wolno niczym tutaj gardzić, niczego lekceważyć”. – Trzeba do samego końca pracować i wierzyć przede wszystkim w nas, wierzyć w naród, społeczeństwo, w Polaków, a nie w różnego rodzaju badania – dodał. – Nie zapominajcie, że jeszcze te parę godzin jest i te parę godzin też trzeba w tym celu, o którym mówiłem, wykorzystać. To moja wielka prośba. Wszyscy mają szansę, tu naprawdę możemy zdobyć bardzo wiele i trzeba wszystko uczynić, żeby to bardzo wiele to było jeszcze więcej – zaapelował.",,
Cyniczna gra Platformy Obywatelskiej. Raś i Biernacki krytykują zarząd partii,"– Konsekwencje powinny ponieść osoby albo z władz klubu, albo z władz partii, a nie te osoby, które wyjęły karty, ponieważ one nie zrobiły tego w sposób, nazwijmy to, niezgodny z założeniami, o których słyszeliśmy przed głosowaniami – mówi Marek Biernacki. Były już poseł Platformy Obywatelskiej został wykluczony z partii, bo głosował przeciwko ustawie liberalizującej aborcję.","Marek Biernacki 10 stycznia zagłosował przeciwko skierowaniu do prac w komisji projektu liberalizującego przepisy aborcyjne. Dzień później, razem z Joanną Fabisiak i Jackiem Tomczykiem, został wykluczony z partii. Od tamtej pory unikał kontaktu z mediami. Teraz udzielił pierwszego wywiadu, w którym otwarcie krytykuje władze PO. – Konsekwencje powinny ponieść osoby albo z władz klubu, albo z władz partii, a nie te osoby, które wyjęły karty, ponieważ one nie zrobiły tego w sposób, nazwijmy to, niezgodny z założeniami, o których słyszeliśmy przed głosowaniami – mówi Biernacki. Dopytywany, czy ukarani powinni być szef PO Grzegorz Schetyna i Sławomir Neumann, podkreśla, że nie chce wypowiadać się o personaliach. –  Ale uważam, że tamte osoby powinny być prędzej ukarane niż te osoby, które wyciągnęły karty – wyjaśnia były już poseł PO.Zdaniem Biernackiego zarząd PO popełnił błąd przesuwając się na lewo i popierając projekt liberalizujący aborcję. Tym samym Platforma zaczęła konkurować z partią Razem, a nie z Prawem i Sprawiedliwością.„Kto opanuje centrum, będzie rządził”– Te ugrupowania walczą o przeżycie, Platforma walczy o głosy. Nie walczy o głosy z Prawem i Sprawiedliwością, o centrum, bo PiS pod nową ekipą, pod rządami premiera Morawieckiego zmieniło całkowicie swój image – na ugrupowanie centrowe. Jarosław Kaczyński dobrze sobie zdaje sprawę, że ten, kto opanuje centrum, będzie w Polsce albo rządził, albo miał bardzo silne wpływy – uważa Biernacki. Również w gorzkich słowach o tym co dzieje się w PO, wypowiedział się poseł Ireneusz Raś. – Nie stać Platformy na to, aby żegnać się z konserwatystami, bo konserwatyści zawsze w Platformie byli ważni, stabilizowali partię, dobrze pracowali dla niej – mówi Raś.",,
Tusk pojedzie 7 maja na Westerplatte. „Nie będzie wsparcia militarnego dla Ukrainy. Nie budujmy sobie złudzeń czy iluzji”,"– 7 maja będę na Westerplatte. To bardzo dobra idea prezydenta Komorowskiego i innych prezydentów europejskich, żeby pokazać symbolicznie, w bardzo symbolicznym miejscu, jakim jest Gdańsk, że tak naprawdę dzisiaj Europa musi bardzo dobitnie mocno powiedzieć, że wojna zaczęła się i zakończyła po to, żeby nigdy więcej żadne państwo nie użyło zbrojnych argumentów i przemocy wobec drugiego państwa – powiedział na antenie TVP Info Donald Tusk przewodniczący Rady Europejskiej.","Tusk był gościem korespondentki TVP w Brukseli Magdaleny Sobkowiak i  ukraińskiej dziennikarki telewizji 1 + 1 Ałły Mazur w programie „Minęła dwudziesta”. Przewodniczący RE odpowiadał głównie na pytania dotyczące  wyzwań, jakie stoją przed polityką zagraniczną Unii Europejskiej oraz konfliktu na Ukrainie i skuteczności europejskiej dyplomacji.  – Oba dramatyczne wyzwania, jakimi są sytuacja na Ukrainie oraz gwałtowny wzrost nielegalnej imigracji i tragiczne katastrofy na Morzu Śródziemnym, oba te wyzwania są podobnym testem na europejską solidarność – odparł gość TVP Info, pytany o to, które z wyzwań stawiają na  pierwszym miejscu państwa członkowskie Unii. „Wysiłek rozwiązania kwestii konfliktu na Ukrainie drogą dyplomatyczną jest dziś bez alternatywyTusk podkreślił, że jego zadaniem było i jest – jak powiedział – uniknięcie wrażenia, że te dwie sprawy konkurują ze sobą. Dodał, że najważniejszym celem, jaki sobie postawił, jest utrzymanie jedności i solidarności europejskiej. Przewodniczący mówił, że wysiłek rozwiązania kwestii konfliktu na Ukrainie drogą dyplomatyczną „jest dziś bez alternatywy”. – Unia Europejska nie podejmie decyzji, bo nie jest to w jej kompetencjach, o innej formie pomocy np. militarnej. Ale niezależnie od tego, że Unia nie po to została stworzona, to nie ma też atmosfery w Europie, nie ma zbyt wielu entuzjastów takiego rozwiązania – bezpośredniego wsparcia militarnego dla Ukrainy. Nie budujmy sobie złudzeń czy iluzji – zaznaczył Tusk. Dodał, że przeciwne militarnemu wsparciu są również inne sympatyzujące z Ukrainą państwa, jak Stany Zjednoczone czy  Kanada.  – Stawiają na dyplomatyczne i pokojowe sposoby rozwiązania tego konfliktu – powtórzył były premier.                                                teraz odtwarzane„Wojna zaczęła się i zakończyła po to, żeby nigdy więcej żadne państwo nie użyło zbrojnych argumentów” – Czy one są skuteczne? – zapytał. – Na pewno nie jest to skuteczność wystarczająca, zwłaszcza z punktu widzenia Ukrainy.  Nie przyniosły wraz z sankcjami skutku natychmiastowego i totalnego, ale z drugiej strony zatrzymanie tej najgorętszej fazy konfliktu i masywnych walk na Ukrainie, to  z całą pewnością skutek jednolitego stanowiska europejskiego – ocenił Tusk.  „Władze rosyjske są przejęte są faktem, jak bardzo Europa jest solidarna i jednolita we wspieraniu Ukrainy”– Moim zdaniem, to nie jest tak mało, bo jak patrzę na reakcję władz rosyjskich, to przejęci są faktem, jak bardzo Europa jest solidarna i jednolita we wspieraniu Ukrainy. Chociaż z pewnością to wsparcie nie jest wystarczające i  chociaż z pewnością to wsparcie nie załatwia problemu w sposób definitywny – przyznał. Na pytanie, czy pojedzie na uroczystości na Westerplatte, które  organizuje prezydent Bronisław Komorowski, Tusk odparł: – 7 maja będę na Westerplatte nie tylko dlatego, że jest to miejsce ważne dla mnie, co roku w dniu rocznicy wybuchu  wojny uczestniczę tam w uroczystościach. To ponadto bardzo dobra idea prezydenta Komorowskiego i innych prezydentów europejskich, żeby pokazać symbolicznie, w bardzo symbolicznym miejscu, jakim jest Gdańsk, że tak naprawdę dzisiaj Europa musi bardzo dobitnie mocno powiedzieć, że wojna zaczęła się i zakończyła po to, żeby nigdy więcej żadne państwo nie użyło zbrojnych argumentów i przemocy wobec drugiego państwa – podkreślił przewodniczący Rady Europejskiej. Obchody rocznicy zakończenia II wojny światowej, organizowane przez prezydenta Bronisława Komorowskiego rozpoczną się dyskusją 7 maja. W nocy z 7 na 8 maja odbędą się uroczystości na Westerplatte.",,
"Lis pisze do Kosiniaka-Kamysza. „Stołek lidera PSL nie jest wart, by ryzykować los Polski”","Redaktor naczelny „Newsweeka” Tomasz Lis napisał list otwarty do prezesa PSL Władysława Kosiniaka-Kamysza. Dziennikarz wskazał, że „żadne różnice programowe, bo są minimalne, nie uzasadniają samodzielnego startu PSL-u w wyborach”. „Zostało 48 godzin. Jeszcze nie jest za późno”– napisał Lis.","Władysław Kosiniak-Kamysz oznajmił w piątek w Sejmie, że PSL nie pójdzie do wyborów z Platformą Obywatelską. – Budujemy Koalicję Polską, bo tylko dwa bloki, blok centrowy i blok lewicowy, mają szanse pokonać PiS – tłumaczył. W odpowiedzi na decyzję lidera ludowców dziennikarz Tomasz Lis wystosował do Władysława Kosiniaka-Kamysza list otwarty, który zamieścił na Facebooku. Redaktor naczelny „Newsweeka” pisze w nim o potrzebie szerokiej koalicji, w której znaleźć by się miało PSL i PO.W pierwszych słowach listu Lis zwraca się do lidera PSL, jako do człowieka „wykształconego, inteligentnego i odpowiedzialnego”. „W każdym razie Pana kilkuletnia działalność publiczna zdaje się na to wskazywać. No i jest Pan z wykształcenia lekarzem. A to oznacza, jak rozumiem, wierność przyrzeczeniu, że najważniejsze jest to, by nie szkodzić” – czytamy. Dalej dziennikarz stwierdza, że Kosiniak-Kamysz „sprzeniewierza się temu” i jednocześnie „naraża na szwank wartość, która powinna być dla nas wszystkich najważniejsza – przyszłość Polski”. „Żadne różnice programowe, bo są minimalne, nie uzasadniają samodzielnego startu PSL- u w wyborach. Pan nie jest przecież hazardzistą. Za trzy miesiące Polska może na dekadę albo więcej stracić szanse na normalność, PSL wylądować poza parlamentem, a Pan poza polityką. Ani stołek lidera PSL- u ani nic innego nie jest warte tego, by ryzykować los Polski” – napisał.",,
Cieśla z Hollywood kończy 70 lat,"Harrison Ford, filmowy Indiana Jones, Han Solo z „Gwiezdnych wojen” i tytułowy ścigany z thrillera Andrew Davisa, kończy w piątek 70 lat. Urodził się 13 lipca 1942 r. w Chicago. Jego dziadkowie ze strony ojca to Irlandczycy, a ze strony matki – żydowscy imigranci z Mińska. W filmach i serialach występował od połowy lat 60.","Przez pierwszą dekadę aktorskiej kariery proponowano mu jednak małe role. Zarabiał niewiele i – by utrzymać rodzinę – musiał jednocześnie próbować innych zajęć. Zaczął pracować jako cieśla i stolarz. Brał m.in. udział w budowie sceny przed jednym z koncertów grupy The Doors. Szybko zyskał też opinię twórcy pięknych sekretarzyków i mebli do gabinetów.W 1975 r. do swojego domu, z prośbą o wykonanie mebli, zaprosił go reżyserGeorge Lucas, u którego dwa lata wcześniej Ford zagrał w filmie „Amerykańskie graffiti”. Lucas przygotowywał się do realizacji „Gwiezdnych wojen”. Poprosił Forda, by przeczytał kwestie ze scenariusza, przygotowane dla innych aktorów. Ostatecznie powierzył cieśli główną rolę wfilmie. W ten sposób zaczęła się wielka kariera Forda.W „Gwiezdnych wojnach” (1977), nagrodzonych sześcioma Oscarami, Ford wcielił się w postać przemytnika, który razem z przyjacielem, drugim pilotem Chewbaccą, przemierza kosmos na pokładzie statku Sokół Millennium. W następnych latach Forda oglądać można było w dwóch kolejnych filmach o bohaterach „Gwiezdnych wojen”: „Imperium kontratakuje” (1980, reż. Irvin Kershner) i „Powrocie Jedi” (1983, reż. Richard Marquand).Jednocześnie aktor rozpoczął grę w innej serii kasowych filmów, gdziewykreował równie słynną rolę: archeologa i poszukiwacza przygód IndianyJonesa. Atrybutami postaci stały się kapelusz fedora, skórzana kurtka, biczoraz rewolwer. Film „Poszukiwacze zaginionej Arki”, wyreżyserowany przez Stevena Spielberga według scenariusza George'a Lucasa, Lawrence'a Kasdana i Philipa Kaufmana, miał premierę w 1981 r., zdobył cztery Oscary. Kolejne części serii o archeologu, reżyserowane przez Spielberga, trafiały na ekrany w latach 1984 („Indiana Jones i Świątynia Zagłady”) i 1989 („Indiana Jones i ostatnia krucjata”).Obdarzony poczuciem humoru Ford często wprowadzał samodzielnie zmiany do scenariuszy i zgłaszał własne pomysły. W jednej ze scen w „Imperium kontratakuje” wzruszona księżniczka Leia mówi do Hana Solo, który za chwilę ma być zamrożony w karbonicie: „kocham cię”. Ford, jako Solo, odpowiada wtedy: „wiem”, chociaż w scenariuszu widniało: „ja ciebie też”.Inne znane role Forda to m.in.: tropiący replikantów Rick Deckard w „Łowcyandroidów” Ridleya Scotta (1982), doktor Richard Walker w thrillerze Romana Polańskiego „Frantic” (1988), Jack Trainer w komedii Mike'a Nicholsa „Pracująca dziewczyna” (1988) oraz Jack Ryan w zrealizowanych na podstawie powieści Toma Clancy'ego filmach Phillipa Noyce'a „Czas patriotów” (1992) i „Stan zagrożenia” (1994). W 1993 r. Harrison Ford wcielił się w postać niesłusznie oskarżonego o zabójstwo żony i uciekającego przed policją - po tym, jak skazano go na karę śmierci - doktora Richarda Kimble'a w thrillerze „Ścigany” Andrew Davisa.W ostatnich latach aktor wystąpił m.in. w kontynuacji przygód Indiany Jonesa - filmie „Indiana Jones i Królestwo Kryształowej Czaszki” (2008, reż. Steven Spielberg). Żoną Harrisona Forda w latach 1983-2004 była nominowana do Oscarascenarzystka Melissa Mathison, autorka scenariusza do filmu ”E.T.”. PóźniejFord związał się z aktorką Calistą Flockhart.Jedna z ciekawostek dotyczących jego osoby związana jest z ochroną przyrody. Na cześć aktora, w tym w uznaniu dla jego zasług na rzecz ochrony środowiska, w 2003 r. od jego nazwiska utworzono nazwy dla nowoodkrytych gatunków mrówek (Pheidole harrisonfordi) i pająków (Calponia harrisonfordi).",,
Prymas: Uroczystość Wszystkich Świętych przypomina nam o naszym powołaniu do świętości,"Uroczystość Wszystkich Świętych jest dla nas wszystkich szczególnym dniem, ponieważ przypomina nam o naszym powszechnym powołaniu do świętości – powiedział prymas Polski abp Wojciech Polak.","Dodał, że „każdy ochrzczony jest wezwany przez Chrystusa do tego, żeby być świętym, jak święty jest sam Bóg”. – Kiedy myślimy o tym, to myślimy o realizacji tej świętości w codziennym życiu, czyli w życiu naszego powołania. Kiedy w tym dniu odczytujemy w kościołach Ewangelię błogosławieństw w „Kazania na Górze”, widzimy, że jest to przede wszystkim kierunek do realizacji świętości, drogę świętości, która prowadzi poprzez wypełnianie błogosławieństw Chrystusowego – podkreślił prymas. Abp Polak wyjaśnił też, że dzień Wszystkich Świętych mówi nie tylko o kanonizowanych i oficjalnie ogłoszonych w Kościele, ale o wszystkich świętych, także tych, których nazywamy niekiedy „świętymi z sąsiedztwa”. – Sądzę, że dzień Wszystkich Świętych jakoś szczególnie nas zachęca i pokazuje, że droga do świętości jest dla wszystkich możliwa – podkreślił prymas. Wierni 1 listopada mają obowiązek uczestniczenia w mszy świętej. W kościołach odprawiane są uroczyste msze ku pamięci wszystkich świętych i osób, których życie było nacechowane świętością. W założeniu dzień ten ma przypominać o tym, że każdy wierny ma powołanie do świętości i że po śmierci może osiągnąć zbawienie. W czasie mszy księża mają na sobie białe szaty liturgiczne. Symbolizują one radość i podkreślają podniosły nastrój. Po zakończonej liturgii kapłan wyprowadza procesję na cmentarz, gdzie odbywa się wspólna modlitwa nad grobami. W Polsce jeszcze na początku XX wieku podczas uroczystości Wszystkich Świętych czcią otaczano żebraków i tzw. proszalnych dziadów siedzących zazwyczaj przed wejściem do kościołów i na cmentarzach. Na tę okazję gospodynie wypiekały małe chlebki zwane powałkami lub heretyczkami. Wypiekano tyle chlebków, ilu było zmarłych w rodzinie. Wręczając chlebki żebrakom, uważanym za osoby utrzymujące kontakt z zaświatami, proszono ich, aby modlili się za dusze zmarłych.  W niektórych regionach Polski dawano żebrakom także kaszę, mięso i ser. Chlebek ofiarowywany był również księdzu, by modlił się w intencji dusz tych zmarłych, o których nikt nie pamiętał. Wieczorem 1 listopada rodzina gromadziła się w domu na modlitwę w intencji zmarłych. Gospodynie na stole odświętnie przykrytym białym obrusem pozostawiały chlebki, aby zmarli „odwiedzający” dom nie odeszli głodni. Zwyczaj „karmienia zmarłych” wyrósł z tradycji przedchrześcijańskiej, gdy na grobach stawiano chleb, miód i kaszę. Często urządzano na cmentarzach lub w pobliskiej kaplicy uroczystości „dziadów”. Wywoływano dusze zmarłych, zastawiano jadłem stoły i śpiewano – uważając, że to przyniesie ulgę duszom. Innym akcentem święta było palenie ognisk. Początkowo płonęły one na rozstajach dróg, wskazując kierunek wędrującym duszom, które przy ogniu mogły się ogrzać. Na przełomie XVI i XVII w. zaczęto palić ogień na grobach. Obecnie na mogiłach i cmentarzach płoną znicze i świeczki, które są symbolem pamięci o zmarłych. Składamy też ofiary na tzw. wypominki, wypisując imiona zmarłych na kartkach, prosząc, by cały Kościół modlił się za nich. Następnego dnia po Wszystkich Świętych (2 listopada) obchodzony jest dzień wspominania zmarłych (Dzień Zaduszny). Dla chrześcijan jest to dzień modlitw za wszystkich wierzących w Chrystusa, którzy odeszli już z tego świata, ale przebywają w czyśćcu i potrzebują naszej modlitwy, by mogli dostąpić zbawienia.",,
Nadal chcą orzekać. Oświadczenia sędziów Sądu Najwyższego,"Oświadczenia 16 sędziów, którzy wyrazili wolę dalszego orzekania, zamieszczono na stronie internetowej Sądu Najwyższego. Siedmiu z nich powołuje się bezpośrednio na Konstytucję RP, pozostali – przepisy ustawy o Sądzie Najwyższym.","„Wydawało mi się celowe i niezbędne, choćby ze względu na treść uzasadnienia projektu nowej ustawy o Sądzie Najwyższym, wskazanie, że z powodu działalności w strukturach historycznej Solidarności, b. Rada Państwa tuż po narzuceniu Polsce stanu wojennego odwołała mnie ze stanowiska sędziego Sądu Rejonowego w Ostródzie. Do wymiaru sprawiedliwości powróciłem dopiero w 1990 r.” - napisał w swoim oświadczeniu sędzia Rafał Malarski.Możliwość złożenia oświadczeń woli dalszego orzekania w SN mieli wszyscy jego sędziowie, którzy ukończyli 65. rok życia, w tym Małgorzata Gersdorf. I Prezes SN nie skorzystała z niej, podobnie jak 10 innych sędziów.Rafał Malarski powołał się w swoim oświadczeniu na nową ustawę o SN. Podobnie uczynili sędziowie: Jacek Gudowski, Wojciech Katner, Marian Kocon, Anna Kozłowska, Zbigniew Myszka, Anna Owczarek, Maria Szulc i Bogumiła Ustjanicz. Sędzia Myszka napisał m.in., że liczy na to, iż prezydent zgodzi się na dalsze wykorzystywanie w służbie orzeczniczej Sądu jego „wieloletniego doświadczenia sędziowskiego, profesjonalnych kompetencji jurysdykcyjnych i konstytucyjnej apolityczności w sprawowaniu urzędu sędziego oraz wymierzaniu sprawiedliwości”.",,
Stadion olimpijski w Tokio już gotowy. Pomieści 68 tysięcy kibiców,"Premier Japonii Shinzo Abe oficjalnie otworzył Stadion Narodowy, który będzie główną areną zmagań przyszłorocznych igrzysk olimpijskich w Tokio. Budowa, na którą wydano blisko półtora miliarda dolarów, zakończyła się bez opóźnień, choć pojawiały się problemy.","Pierwszy projekt przebudowy został odrzucony, ponieważ opinia publiczna nie chciała zgodzić się na tak duże wydatki. W efekcie prace rozpoczęły się dopiero w grudniu 2016 roku.              – Jestem świadomy, że pojawiło się wiele przeszkód przy budowie tego Stadionu Narodowego, który będzie symbolem igrzysk olimpijskich i paraolimpijskich w 2020 roku. W trakcie zmienił się projekt. Ukończenie budowy to efekt ciężkiej pracy i podejścia „wszystko dla Japonii”. Dzięki temu dziś możemy świętować – powiedział szef japońskiego rządu.              W niedzielnej ceremonii wzięła udział tylko niewielka liczba zaproszonych gości. Pierwsze publiczne wydarzenie na stadionie zaplanowano na 21 grudnia.",,
Były „goryl” Giertycha torpeduje proces frankowiczów przeciw Getin Noble Bankowi,"Frankowicze walczący z Getin Noble Bankiem nie mogą się doczekać rozpoczęcia procesu. Wszystko przez Sebastiana Jarguta, bliskiego współpracownika Romana Giertycha, określanego przez media mianem jego „goryla”. Wygląda na to, że to Giertych umyślnie wstawił swojego człowieka do obozu frankowiczów, żeby torpedował ich działania."," Dodatkowo Sebastian Jargut złożył również zażalenie na postanowienie o przyjęciu pozwów do rozpoznania. Podobne zażalenie złożył sam Getin Bank – reprezentowany, przypomnijmy, przez szefa Jarguta, Romana Giertycha. Zażalenie banku miało być rozpatrzone we wrześniu 2018 r.  Ale trzy dni przed terminem rozprawy sąd otrzymał wniosek Jarguta o wyłączenie sędziów, więc rozprawę trzeba było odroczyć.  „Powyższy wniosek Sebastiana Jarguta jest kolejnym bezzasadnym wnioskiem złożonym w niniejszym postępowaniu. Jedynym celem, jaki przyświeca wnioskodawcy, jest przedłużenie postępowania” – napisał wówczas do sądu powiatowy rzecznik konsumentów w Poznaniu, żądając odrzucenia wniosku Jarguta.  „Stanowisko powoda jest poparte faktem, że Sebastian Jargut jest bliskim współpracownikiem mec. Romana Giertycha, pełnomocnika pozwanego. Interwenientowi ubocznemu winno zależeć na jak najszybszym zakończeniu sprawy, natomiast jego działania świadczą o czymś wręcz przeciwnym” – wskazał Radwański. Kim jest Sebastian Jargut? W 2009 r. gazeta „Dziennik” przedstawiała go jako „goryla Romana Giertycha”. Pochodzący z Nowego Sącza Jargut – „do bólu lojalny”, jak pisze „Dziennik”, działał w Młodzieży Wszechpolskiej od 1996 r.  Po 2001 r., gdy Giertych i inni działacze MW i Stronnictwa Narodowego w ramach Ligi Polskich Rodzin weszli do Sejmu, „Fokę” zatrudniono w strukturach partii, ale faktycznie był on ochroniarzem Giertycha, a Wojciech „Wierzejski używał go jako straszaka na tych, którzy zaleźli mu za skórę” – miał mówić jeden z informatorów „Dziennika” ze środowiska narodowców.  Ich zdaniem powierzenie nieco później Jargutowi funkcji pełnomocnika Komitetu Wyborczego Libertas (pod takim sztandarem część działaczy LPR szła do wyborów do PE w 2009 r.) oznaczało, że finanse faktycznie kontrolują Giertych i Wierzejski. Obecnie Sebastian Jargut jest prezesem zarządu spółki Giertych Kancelarie. Na zażyłe kontakty byłego ochroniarza z Giertychem zwraca uwagę rzecznik Radwański. „Rzeczpospolita” podaje jednak, że „Roman Giertych odcina się od sugestii, że mógłby stać za sterowaniem Jargutem, by spowolnić proces. Uważa, że to jego prywatne sprawy”. Portal tvp.info próbował uzyskać również stanowisko Sebastiana Jarguta. Zadzwoniliśmy w tym celu do spółki Giertych Kancelarie. Obiecano nam, że osoba mogąca udzielić nam takiej informacji skontaktuje się z nami. Jak dotąd nie otrzymaliśmy żadnego komentarza w tej sprawie.  W strukturach związanych z byłym wicepremierem odnajdziemy również żonę Sebastiana Jarguta, Monikę. Jest ona członkiem zarządu Fundacji Obrony Demokracji.  Fundacja ta wcześniej nosiła nazwę Fundacja Romana Giertycha Nadzieja dla Rodziców i miała zajmować się pomocą prawną dla rodzin, którym niesłusznie odebrano dzieci lub które były takim zjawiskiem zagrożone.  Z wpisów na oficjalnej stronie Romana Giertycha wynika, że istotnie przynajmniej kilka takich spraw prowadzono: mecenas podaje konkretne przypadki. Jednak bezpośrednio po wyborach parlamentarnych w 2015 r. fundacja zmieniła nazwę na obecną i według deklaracji byłego wicepremiera miała już wspierać nie rodziny, ale zwalnianych pracowników spółek Skarbu Państwa.",,
„Wykonujecie fantastyczną pracę”. Arnold Schwarzenegger na szczycie klimatycznym,"– Lokalni liderzy to silni gracze, niezbędni w walce przeciw groźnym zmianom klimatycznym – powiedział podczas szczytu klimatycznego COP24 w Katowicach amerykański aktor, były gubernator Kalifornii Arnold Schwarzenegger.","Słynny aktor rozpoczął swoje wystąpienie od podziękowań dla uczestników szczytu ONZ za wysiłki na rzecz wdrożenia Porozumienia paryskiego z 2015 r.  – Wykonujecie fantastyczną pracę, aby to porozumienie stało się rzeczywistością. Macie rację, kiedy mówicie, że nasi liderzy w Ameryce odwrócili się od tego porozumienia, tak to wygląda kiedy patrzymy z perspektywy Waszyngtonu. Ale nie macie racji, jeśli mówicie, że Stany Zjednoczone nie realizują celów Porozumienia Paryskiego. Ameryka to nie tylko Waszyngton. 70 proc. naszej emisji kontrolują stany i miasta, czyli lokalne rządy – powiedział Schwarzenegger.  Zapewnił, że amerykańskie instytucje, w tym finansowe i naukowe, są zaangażowane w realizację celów zapewniających ochronę klimatu. – Ameryka to nie jeden lider, ale wielu lokalnych liderów, którzy ciężko pracują, by poprawiać jakość powietrza i dobrze wiedzą, że ruch zielonej energii to nie mrzonka i że trzeba działać już teraz – dodał. Mówiąc o zaangażowaniu amerykańskich burmistrzów i gubernatorów w ograniczenie emisji związków węgla i dążenie do wykorzystania odnawialnych źródeł energii, wspomniał, że w działaniach pod egidą ONZ traktowano dotąd lokalnych liderów jako swego rodzaju margines w walce o ochronę klimatu.  – Myślę, że już czas, by lokalni liderzy stali się globalnymi liderami. Musimy wsłuchać się w ich głos i razem pracować dla lepszej przyszłości. Nie wygra się meczu, jeśli najlepszych graczy zostawimy w domu, a więc proszę, błagam – niech lokalni liderzy staną się częścią tej olbrzymiej konferencji. Jeśli tu będziecie, ja też wrócę. Hasta la vista – zakończył swoje wystąpienie gwiazdor.  Zabrał on głos w inauguracyjnej części szczytu, bo części swego wystąpienia udzielił mu prezydent Austrii Alexander Van der Bellen. Prezydent mówił, że obecne pokolenie jest pierwszym, które doświadcza tak szybkiego wzrostu temperatury na świecie. Akcentował też, że jest ono prawdopodobnie ostatnim pokoleniem, które ma w swoich dłoniach klucz, by pokonać globalne ocieplenie.",,
Kamiński: Kaczyński chce odwrócić uwagę od własnej nieudolności,"– Najprostszą odpowiedzią na pytanie, co chce osiągnąć Jarosław Kaczyński, byłoby gdybym powiedział, że jestem magistrem politologii, nie doktorem psychiatrii. Ta retoryka wygląda na szaleństwo, ale szaleństwem nie jest. To próba obrony własnego przywództwa. Dzisiaj Kaczyński boi się tego, że działacze PiS zadadzą mu pytanie: panie Jarosławie, to są ósme wybory, w których znowu nie wzięliśmy władzy. Potrzebuje odwrócić uwagę od własnej nieudolności – tak Michał Kamiński w programie „Kod dostępu” w TVP Info komentował ostatnie działania Jarosława Kaczyńskiego.","Jarosław Kaczyński zdradził w wywiadzie dla „Faktu” swoje podejrzenia na temat wyborów samorządowych. – Mamy cały zespół dowodów związanych z tym zamieszaniem, co mogło prowadzić do wypaczenia wyników wyborów, choć zdaje się, że ta operacja miała inny cel. Przyjdzie też moment, gdy pokażemy całkiem bezpośrednie dowody na fałszerstwa. Są też setki incydentów wskazujących na to, że praktyka zaliczania głosów na PiS jako głosów nieważnych była stosowana – mówi Jarosław Kaczyński. Były spin-doktor PiS a obecnie sympatyk PO, Michał Kamiński przekonywał, że działania prezesa nie są przypadkowe. To nie jest szaleństwo – Oddzielmy dwie rzeczy. Jedną rzeczą jest ewidentna kompromitacja PKW i błędy, które zostały popełnione w technicznym procesie. Politycy wykorzystują to, bo zwłaszcza dla Jarosława Kaczyńskiego i w jakimś sensie dla Leszka Millera, to zamieszanie z wyborami jest znakomitym pretekstem do tego, aby zmienić temat rozmowy. Gdyby nie było tego zamieszania, to dziś byśmy mówili, że PiS nawet gdy wygrywa wybory, to je w istocie przegrywa. Mówilibyśmy, że w 15 województwach PiS nie mogłoby rządzić. I o tym, że lewica dostała jeden z najgorszych wyników w historii – mówił Kamiński. Polityk zapytany, co Jarosław Kaczyński chce osiągnąć takimi radykalnymi stwierdzeniami, odparł: – Najprostszą odpowiedzią byłoby, gdybym powiedział, że jestem magistrem politologii, a nie doktorem psychiatrii. Wbrew pozorom ta retoryka, którą przyjął Kaczyński jest logiczna. Ona wygląda na szaleństwo, ale szaleństwem nie jest. Jest bardzo racjonalna. To próba obrony własnego przywództwa – wyjaśniał. – Dzisiaj Jarosław Kaczyński boi się tego, że działacze PiS zadadzą mu pytanie: panie Jarosławie, to są ósme wybory, w których znowu nie wzięliśmy władzy. Bo nie jest w stanie doprowadzić PiS do zwycięstwa. Dla niego priorytetem jest utrzymanie władzy w swojej partii. On potrzebuje argumentu, aby odwrócić uwagę wyborców PiS od własnej nieudolności – dodał Kamiński.",,
"Afrykamera.  Zobacz, co kręcą w Afryce","23 kwietnia startuje 9. Festiwal Filmów Afrykańskich AfryKamera 2014. W programie nowe kino nigeryjskie, przełamujące stereotypowe myślenie o Nollywood, dokumenty o tematyce LGBT, temacie bardzo ważnym aktualnie dla Afryki, mocna selekcja najlepszych filmów sezonu z kontynentu oraz sekcja krótkich metraży, która w tym roku stanowi bardzo silny akcent programowy. Warszawę odwiedzą również twórcy filmowi z Afryki, których filmy będzie można obejrzeć na festiwalu AfryKamera. Ważnym elementem są wydarzenia towarzyszące: warsztaty oraz slajdowiska, przybliżające kulturę Afryki.","Festiwal otwieramy filmem „Mandela. Długa droga do wolności” Justina Chadwicka.  W ramach festiwalu zobaczymy ponadto nigeryjskie objawienie Międzynarodowego Festiwalu Filmowego w Toronto „Połówka żółtego słońca” w reż. Biyi Bandele z udziałem Chiwetel Ejiofor, aktorem nominowanym do Oscara za rolę w ostatniej produkcji Steve’a McQeena „Zniewolony: 12 Years a Slave” oraz znakomity blok dokumentów wśród, których znajdzie się m.in. jeden z najgorętszych HotDocs „Kryjówka diabła"" („Devil's Lair”) w reżyserii Riaan'a Hendricksa (RPA). Obok pokazów filmowych przygotowaliśmy wydarzenia towarzyszące związane z bogatą kulturą Nigerii.",,
Opublikowano nieznane nagrania przemówień i kazań Karola Wojtyły,Premiera książki „Karol Wojtyła. Noc wigilijna” odbyła się w piątek w krakowskiej kurii biskupiej. W książce znalazły się teksty oraz CD z nagraniami nieznanych przemówień i homilii kard. Karola Wojtyły z lat 1973-83.,"Publikacja zawiera 20 nieznanych dotychczas tekstów oraz nagrań,które dołączone są do książki w formie płyty. Nagrania pochodząz lat 70. ub. wieku, a zarejestrowane zostały m.in. podczasspotkań Karola Wojtyły z członkami Wspólnoty AkademickiejJezuitów w Krakowie. Przyszły papież opowiada o polskiejkulturze i tradycji wyrosłych na gruncie chrześcijaństwa,szczególnie o polskim Bożym Narodzeniu. Snuje też rozważaniana temat młodzieży, narodu, wolności, przejawiając troskęo ojczyznę.– Publikacja jest okazją do kolejnej weryfikacji, kolejnegosprawdzania naszej polskiej duszy, naszego przywiązaniado najbardziej głębokich treści głoszonych przez chrześcijaństwood ponad dwóch tysięcy lat – mówił w trakcie spotkania abp MarekJędraszewski.Z kolei kard. Stanisław Dziwisz, który był sekretarzemmetropolity krakowskiego, dziękował byłym członkom WspólnotyAkademickiej Jezuitów za to, że zachowali nagrania. – Ojciec Święty bardzo przeżywał święta Bożego Narodzenia,przygotowywał się do nich przez Adwent i był bardzozdyscyplinowany – wspominał sekretarz przyszłego papieża. – Po wieczerzy wigilijnej zawsze kogoś zapraszał. Zwłaszczazależało mu na tym, aby był ktoś, kto nie ma możliwości spożyciawieczerzy – podkreślił.Krakowski arcybiskup senior zwracał uwagę na to, że Karol Wojtyław okresie świąt codziennie śpiewał kolędy, nawet jeśli wracałzmęczony z posługi duszpasterskiej. – Zawsze mawiał,że w kolędach jest ogromna treść, on się modlił kolędami.To wyniósł stąd, z Krakowa. Jemu bardzo zależało, aby zachowaćpiękno tradycji i piękno kolęd polskich – wyznał kardynał.W sumie udało się odtworzyć około 60 minut nagrań, wszystko dzięki obecnej technice.",,
NBP wprowadza banknot z Józefem Piłsudskim,"31 sierpnia 2018 r. Narodowy Bank Polski wprowadził do obiegu banknot kolekcjonerski „Niepodległość”, mający upamiętniać 100-lecie odzyskania przez Polskę wolności. Banknot ma wartość nominalną 20 zł i widnieje na nim postać Józefa Piłsudskiego – podaje strona internetowa NBP.","„Wojna powszechna pomiędzy zaborcami, o którą modlił się Adam Mickiewicz, przyniosła Polakom szansę na odzyskanie niepodległości. Droga do wolności była jednak daleka. (…) Krwawe boje nad Nidą, w Karpatach, na Mazowszu, Lubelszczyźnie i Wołyniu miały wielkie znaczenie dla powodzenia sprawy narodowej. Silnym echem odbiła się także postawa legionistów. Niektórzy z nich zostali internowani, ponieważ odmówili przysięgi na wierność państwom centralnym (…). Miało to niebagatelny wpływ na narodziny mitu Legionów i Józefa Piłsudskiego” – pisze w folderze emisyjnym Wojciech Kalwat z Muzeum Historii Polski. „Uwięzienie przyszłego Naczelnika przez Niemców wzmocniło jego legendę niezłomnego bojownika o Polskę. Nie dziwi więc, że gdy wrócił z niewoli w Magdeburgu, nazajutrz – 11 listopada 1918 roku – Rada Regencyjna przekazała mu władzę i zwierzchnictwo nad siłami zbrojnymi. Data ta z czasem została uznana za symboliczny moment odzyskania przez Polskę niepodległości” – dodaje Kalwat. „Odwołaniem do tematyki legionowej jest także odznaka pamiątkowa 1. Brygady Legionów oraz odznaka Polskiej Organizacji Wojskowej. Na obydwu odznakach oprócz skrótu organizacji widnieją inicjały JP – Józef Piłsudski. Uzupełnieniem przedniej strony banknotu jest schematyczne przedstawienie Orderu Odrodzenia Polski (Polonia Restituta) z wygrawerowaną datą 1918, a także napis »niepodległa«, odwzorowany z rękopisu Józefa Piłsudskiego. Jest on zarazem logotypem programu obchodów 100-lecia niepodległości Polski. Na odwrotnej stronie banknotu dominują barwy narodowe oraz orzeł legionowy, trzymający w szponach tarcze Amazonek z litera S (strzelcy). Wokół niego umieszczono napis »Rzeczpospolita Polska«. Jest to nawiązanie do okolicznościowych monet 5 i 10 złotych z 1934 roku, wybitych z okazji 20. rocznicy wymarszu Pierwszej Kompanii Kadrowej, których projektantem był rzeźbiarz Stanisław Kazimierz Ostrowski” – dodaje Kalwat. Banknot o nominale 20 zł został wyemitowany w nakładzie do 50 tys. sztuk i można go nabyć w cenie 75 zł w Oddziałach Okręgowych NBP i sklepie internetowym Kolekcjoner.                                                    (fot. nbp.pl)",,
Prezydent Niemiec przeciwny debacie na temat reparacji,"Prezydent Niemiec Frank-Walter Steinmeier w opublikowanym w środę wywiadzie dla włoskiego dziennika „Corriere della Sera” powiedział, że jest przeciwny prowadzeniu debaty na temat odszkodowań dla Polski za szkody poniesione przez nią podczas II wojny światowej.","Odpowiadając na pytanie dotyczące dyskusji w Polsce na temat odszkodowań od Niemiec, Steinmeier wyraził nadzieję, że oba kraje będą mogły „podążać drogą pojednania zwróconą ku przyszłości, nie gubiąc się w debacie na temat reparacji, zwróconej wstecz”. Steinmeier, który w czwartek będzie przebywał z wizytą we Włoszech, wyraził też opinię, że „nie ma pozytywnej przyszłości bez konfrontacji z przeszłością”. Prezydent Niemiec podkreślił, że właśnie z tego powodu uczestniczy w tym okresie w uroczystościach upamiętniających 80. rocznicę wybuchu II wojny światowej, w ramach których był pod koniec sierpnia w miejscu masakry ludności cywilnej dokonanej przez SS i Wehrmacht w Toskanii, w sierpniu 1944 roku. – Chcę pokazać, że nasz udział we wspólnych uroczystościach jest dla mnie czymś więcej niż uznaniem winy niemieckiej. To przede wszystkim pragnienie zwrócenia ku przyszłości drogi pojednania, jaką kroczą wspólnie Niemcy i Włochy – dodał Steinmeier w wywiadzie dla włoskiego dziennika. – Mam nadzieję, że będziemy mogli podążać tą drogą także z Polską, nie gubiąc się w debacie na temat reparacji, zwróconej wstecz. To moje wielkie pragnienie i w tym duchu wypowiadałem się w przeszłości podczas moich rozmów w Polsce: podążać drogą pojednania podjętą z trudem i bólem przez pokolenia przed nami – powiedział Steinmeier. Niemiecki prezydent zastrzegł, że „nie oznacza to zapominania o przeszłości, ale przyznanie się do niemieckich win i świadomość odpowiedzialności”. Steinmeier zadeklarował też, że z Polską Niemcy chcą pracować nad wspólną przyszłością „w ramach relacji dobrego sąsiedztwa, zwłaszcza w optyce wspólnej europejskiej przyszłości”. Jego zdaniem uczyniono już „wiele postępów na tej drodze”. Polskie władze wielokrotnie w ostatnim czasie zapowiadały, że będą się domagać od Niemiec reparacji wojennych, gdyż, jak wyjaśniano, sprawa ta nie została po II wojnie światowej w należyty sposób załatwiona. Niemiecki rząd stoi na stanowisku, że z punktu widzenia Berlina sprawa reparacji jest zamknięta.",,
Francuski sąd surowy dla polskich kibiców. Długo nie wrócą do domu,"Drakońskie kary dla chuliganów znad Wisły. Pięciu polskich kibiców, uczestniczących we wtorek w bójce w Marsylii, przed meczem reprezentacji Polski z Ukrainą na Euro 2016, zostało skazanych na kary od ośmiu miesięcy do roku pozbawienia wolności bez zawieszenia.","Sąd w Marsylii postanowił także, że wyrok zostanie wykonany w trybie natychmiastowym i że skazani trafią do więzienia.Bezpośrednio przed meczem Polski z Ukrainą zatrzymano w okolicach Stade Velodrome cztery osoby, a kilka godzin wcześniej po awanturach w Starym Porcie w Marsylii do aresztu trafiło osiem osób.Podwyższone ryzykoMecz biało-czerwonych z Ukrainą był traktowany jako spotkanie podwyższonego ryzyka. Bezpieczeństwa strzegło tysiąc policjantów i żandarmów. Do miasta przyjechały tysiące polskich kibiców, ale obyło się bez większych incydentów. Ten sam „poziom 3” w czterostopniowej skali zagrożenia wybrykami chuligańskimi miał mecz Rosji z Anglią 11 czerwca również w Marsylii. Przed i po spotkaniu doszło do bójek, w wyniku których 35 osób zostało rannych, w przeważającej części Anglików.",,
„Ciernie ukryte w pokoju”. Europejska prasa z dystansem o porozumieniu z Mińska,"Ukraina dostała szansę – tak o mińskim porozumieniu napisała „Rossijskaja Gazieta”. Włoska prasa pisze natomiast o jego „cierniach”. Francuskie media wątpią w możliwość osiągnięcia zawieszenia broni na Ukrainie. Również niemiecka prasa z rezerwą pochodzi do nowego porozumienia w sprawie Ukrainy. Komentatorzy podkreślają, że ustalenia z Mińska jeszcze nie oznaczają pokoju.","Rządowy dziennik„Rossijskaja Gazieta” sugeruje, że w związku z podpisanym porozumieniem, Unia Europejska wstrzyma się z nakładaniem na Rosję kolejnych sankcji.„Rossijskaja Gazieta” powtarza za prezydentem Władimirem Putinem, że noc w Mińsku nie należała do najlepszych, ale za to poranek okazał się dobrym. Sceptycyzm niemieckiej prasy, ile potrwa pokój?Niemiecka prasa z rezerwą pochodzi do nowego porozumienia w sprawie Ukrainy. Komentatorzy podkreślają, że ustalenia z Mińska jeszcze nie oznaczają pokoju.Dziennik „Frankfurter Allgemeine Zeitung” zauważa, że w pierwszym porozumieniu z Mińska już była mowa o zawieszeniu broni i utworzeniu strefy buforowej, ale spokój nie trwał długo. Teraz wszystko zależy od tego, jaki cel przyświecał w Mińsku Władimirowi Putinowi – czy chodzi o ostrożną zmianę kursu, czy raczej o utrzymanie dotychczasowej polityki zamrażania konfliktów w Europie Wschodniej.Kruche porozumienie z Mińska o rozejmie na Ukrainie kryje„ciernie”, ale błędem byłoby jego lekceważenie – pisze włoska prasa w piątek.Według komentatorów choć konieczna jest ostrożność, należy z uznaniem ocenićinicjatywę Angeli Merkel i Francois Hollande'a. „La Repubblica” o „takim sobie porozumieniu”„Corriere della Sera” w komentarzu „Ciernie ukryte w pokoju” podkreśla, żepojawiająca się dzięki porozumieniu nadzieja na pokój „musi przezwyciężyćtyle niejasności i tyle przeszkód, że konieczna jest ostrożność, ocierającasię o sceptycyzm”.„La Repubblica” pisze, że zawarto „takie sobie porozumienie”, które wciąż niedaje pokoju, ale jego obietnicę. Autor komentarza zwraca uwagę na to, że wczasie kilkunastogodzinnych rokowań Merkel i Hollande z bliska moglizobaczyć, że Putin odgrywa „podwójną rolę”. Jak pisze publicysta, rosyjskiprezydent zachowuje się jednocześnie jako mediator, jak gdyby w ogóle nie byłw ten konflikt wmieszany, jakby był ponad jego stronami i jakby nie był wręcz„promotorem wojny w Donbasie”. Chociaż ta druga jego rola, dodaje, wydaje sięoczywista, kiedy „występuje w sposób autorytatywny i natychmiast znajdujeposłuch”, by „przywołać do porządku” rebeliantów „zbyt zuchwałych w swychwypowiedziach i żądaniach”. Stąpanie po kruchym lodzieFrancuskie media wątpią w możliwość osiągnięcia zawieszenia broni na Ukrainie. Ich zdaniem istnieje wiele powodów do niepokoju.Dziennik „Le Monde” podkreśla, że przywódcy europejscy – prezydent Francois Hollande i niemiecka kanclerz Angela Merkel – z dużą ulgą przyjęli kompromis wypracowany w Mińsku. Obydwoje zdają sobie jednak sprawę, że porozumienie przypomina stąpanie po cienkiej warstwie lodu, który w każdej chwili może się załamać.",,
„Nieaktualne standardy”. Polska odstaje w leczeniu chorych na raka nerki,Chorzy na raka nerki bez nefrektomii mają znikome szanse na leki. Polskie standardy leczenia pacjentów jeszcze do maja 2018 r. w tej chorobie były na poziomie światowym. Obecnie najnowocześniejsze metody dostępne są tylko w nielicznych przypadkach – wskazał onkolog kliniczny Piotr Tomczak z Katedry i Kliniki Onkologii Uniwersytetu Medycznego w Poznaniu.,"– Jeszcze do maja 2018 r. mogliśmy powiedzieć, że polscy pacjenci mieli dostęp do leczenia zgodnego ze standardami światowymi, oczywiście z pewnymi wyjątkami. Jednak świat przeszedł na inne standardy leczenia – immunoterapię, która w Polsce jest praktycznie dostępna tylko dla chorych w drugiej linii leczenia, a nie na pierwszym etapie, jak to jest praktykowane w większości krajów – zwrócił uwagę.Zaznaczył, że w Polsce faktycznie pacjent ma dostęp tylko do dwóch etapów leczenia, czyli pierwszej i drugiej linii terapii lekowych (tzw. I i II linia). Na trzecią nie ma szans. Co więcej, farmakologia jest niedostępna dla pacjentów chorujących na rzadki nowotwór nerki lub dla tych wszystkich, którym nie usunięto nerki (z niewielkimi wyjątkami).– Chory może przejść pierwszą terapię, drugą, a potem już nie mamy mu nic do zaproponowania. Nie ma faktycznej trzeciej linii leczenia. Nie ma też terapii dla pacjentów, którzy nie przeszli nefrektomii, z wyjątkiem tylko małej grupy – wyjaśnił.Dodał też, że 80 proc. pacjentów choruje na raka jasnokomórkowego i to na ten nowotwór leki są dostępne w określonych programach lekowych. – Ale już 20 proc. to kilka utkań nowotworowych, które nazywamy rzadkimi. Dla tych pacjentów nie ma leków refundowanych – przyznał.Onkolog wskazał, że obecnie w Polsce około 5 tys. osób choruje na raka nerki. Połowa z nich umiera. Odniósł się też do historii leczenia raka nerki w Polsce. – W 2009 r. w Polsce wprowadzono program leczenia raka nerki. Wcześniej pacjentów nie kierowano do onkologów klinicznych, bo nie mieli oni im prawie nic do zaoferowania. Przez te 10 lat wytworzył się pewien standard opieki, który pokazał, że są ośrodki, które w szerszym zakresie prowadzą leczenie raka nerki – wyjaśnił. Brak dostępu do najnowocześniejszych terapiiW Polsce refundacja leków dostępnych w leczeniu raka nerki jest sukcesywnie rozszerzana. Niemniej nadal nie ma dostępu do najnowocześniejszych terapii. – Do ośrodka, w którym pracuję, trafia średniorocznie 100 pacjentów. 20 z nich nie dostaje terapii. Po prostu nie ma jak tych pacjentów leczyć lub też dobór leczenia jest bardziej skomplikowany – wskazał.Tomczak wytłumaczył, że kwalifikacja pacjentów do programów lekowych jest ściśle określona. – Programy lekowe, punkt po punkcie, pokazują, kogo można, a kogo nie można kwalifikować do leczenia. Jest duża grupa pacjentów, którzy nie spełniają tych kryteriów. To jest problem, że chory wie, że jest leczenie, które może mu pomóc i jest refundowane, ale z różnych powodów, niezależnych od siebie, jest z tego leczenia eliminowany. To jest jakaś forma dyskryminacji – ocenił.To wszytko – jego zdaniem – powoduje, że duża część chorych jest w tej chwili leczona inaczej niż powinna. Pacjenci są świadomi, że poza Polską dostępna jest immunoterapia. – Chcą i oczekują jej, choć trzeba zaznaczyć, że nie dla każdego pacjenta jest ona idealna – zaznaczył doktor. Powiedział też, że immunoterapia stała się na świecie standardem w leczeniu zdecydowanej większości chorych na nowotwory. – U nas dostępny jest tylko jeden z tych leków – stwierdził.",,
Sędziowskie ad Hitlerum wobec Kaczyńskiego jednak szkodliwe?,"Sąd Najwyższy – Sąd Dyscyplinarny zdecydował, że ponownie zostanie zbadana sprawa dyscyplinarna sędziego Cezarego Skwary, który porównał Jarosława Kaczyńskiego do Adolfa Hitlera. SN uznał, że nieprawidłowo uznano przy wyroku umarzającym niską społeczną szkodliwość czynu.","SN - Sąd Dyscyplinarny w trzyosobowym składzie rozpoznawał odwołania od lipcowego wyroku Sądu Apelacyjnego w Lublinie, które złożył minister sprawiedliwości oraz zastępca rzecznika dyscyplinarnego. Tak jak wnosili, SN orzekł uchylenie wyroku SA i zwrot mu sprawy. Przewodniczący składu sędzia Józef Szewczyk w uzasadnieniu wyroku powiedział, że uznanie czynu sędziego za sprawę o niskiej szkodliwości społecznej przez lubelski SA było błędne. Osłabienie zaufaniaSA ponownie rozpatrując sprawę ma m.in. rozważyć, czy było to umyślne działanie sędziego i zważyć, że przyniosło ono ujmę godności sędziego, choćby przez osłabienie zaufania co do jego bezstronności – nakazał SN. Sprawa zaczęła się we wrześniu zeszłego roku od wypowiedzi posła PiS Marka Suskiego. Stwierdził on, że prezes PiS Jarosław Kaczyński nie ożenił się, „bo służył Polsce i nie chciał unieszczęśliwiać jakiejś kobiety, którą by pozostawiał, służąc Polsce”. W reakcji sędzia Skwara z Sądu Okręgowego w Warszawie na Twitterze warszawskiego oddziału Stowarzyszenia Sędziów „Iustitia” zamieścił post:  „Niczym Fuehrer. Też wszystko poświęcił dla narodu. Ein Volk, ein Reich, ein Fuehrer. To nawet nie jest już zabawne”.Wpis wzbudził krytykę, po czym został usunięty, a Skwara zrezygnował z funkcji członka zarządu warszawskiego oddziału Iustitii. Oświadczył, że był to „wyłącznie komentarz do wypowiedzi polityka, a nie ocena pana Jarosław Kaczyńskiego”. Dezaprobata wobec wpisuPrzeprosił wszystkich, którzy poczuli się urażeni, zaznaczając, że wpis zinterpretowano niezgodnie z jego intencją. – Przepraszam również wszystkich sędziów, których w ten sposób naraziłem na krytykę ze strony opinii publicznej i mediów – dodał.Kolegium Sądu Okręgowego w Warszawie, które wyraziło dezaprobatę wobec wpisu, zwróciło się do sędziowskiego rzecznika dyscyplinarnego o podjęcie czynności ws. Skwary. Powaga stanu sędziowskiegoZ wnioskiem do sądu dyscyplinarnego wobec Skwary wystąpił w marcu zastępca Rzecznika Dyscyplinarnego w Sądzie Apelacyjnym w Warszawie. Uzasadnił to tym, że jego zachowanie przyniosło ujmę godności sędziego i naruszało powagę stanowiska sędziowskiego.– Czyn obwinionego, jakkolwiek zasługujący na całkowitą dezaprobatę i w swej wymowie naganny (...), charakteryzuje się znikomym stopniem społecznej szkodliwości – napisał SA w Lublinie w uzasadnieniu uchylonego w piątek przez SN wyroku. – Sam fakt nagłośnienia sprawy i prowadzenia postępowania dyscyplinarnego stanowił dlań (sędziego - red.) kolosalną dolegliwość – dodano w uzasadnieniu do uchylonego wyroku.",,
„Od słowa NIE jest krótki dystans do słowa PRECZ”. Politycy o partiach sprzeciwu,"– Zwraca uwagę dynamika partii sprzeciwu, których program ma bardzo prostą treść i sprowadza się do jednego słowa, czyli „nie”. Ale od słowa „nie” jest już krótki dystans do słowa „precz” – mówił w programie „Woronicza 17” w TVP Info Tadeusz Cymański z Solidarnej Polski. Z kolei Andrzej Halicki z PO dodał, że Polacy „mają coraz mniejsze zaufanie dla partii i polityków”.","Politycy komentowali najnowszy sondaż TNS Polska dla „Wiadomości"" TVP1 pokazujący poparcie dla partii politycznych. Wynika z niego, że  Platforma Obywatelska może liczyć na 34 proc. poparcia. Na Prawo i Sprawiedliwość wspólnie z Polską Razem i Solidarną Polską wskazało 27 proc. badanych. W przyszłym Sejmie zasiedliby jeszcze posłowie SLD (6 proc.) i partii KORWiN (5 proc.). Pod progiem wyborczym znalazł się PSL z 4 proc. poparciem. Aż 19 proc. wyborców nie wie na kogo oddać swój głos.„Prawdziwy sondaż będzie przy urnie”Niekorzystny wynik PSL nie wzbudza jednak zaniepokojenia wśród polityków tej partii.  – Przez 25 lat oglądaliśmy różne sondaże, które często nam wskazywały poparcie poniżej progu, ale przez te 25 lat jesteśmy w Sejmie obecni. Prawdziwy sondaż będzie przy urnie. Niewykluczony jest wynik dwucyfrowy – powiedział Eugeniusz Grzeszczak z Polskiego Stronnictwa Ludowego. Przedstawiciel PSL skomentował także spadek poparcia dla jego partii, który można obserwować w ostatnich sondażach. – Ci, którzy są ankietowani pewnie patrzą trochę przez pryzmat wyborów prezydenckich. (…) Ale te wybory miną i wybory parlamentarne będą już bardzie selektywne – mówił Grzeszczak. „Spadek poparcia dla PiS to błąd statystyczny”Spadkiem poparcia dla Prawa i Sprawiedliwości nie przejął się też Mariusz Błaszczak. Zaznaczył, że spadek poparcia może być jedynie błędem statystycznym. Zwrócił też uwagę, że tendencji poparcia dla partii można szukać w poparciu dla kandydatów w wyborach prezydenckich. – W dzisiejsze kampanii prezydenckiej sprawy, za które odpowiedzialny jest rząd, a więc partie polityczne, są na drugim planie, czyli chociażby służba zdrowia, wynagrodzeń – powiedział Mariusz Błaszczak z Prawa i Sprawiedliwości. Dodał, że sondaże prezydenckie pokazują, iż zyskują kandydaci, którzy chcą zmiany, co według niego, w drugiej turze ich wyborcy oddadzą swoje głosy na Andrzeja Dudę. „Trzeba uczciwie przyznać, że spada zaufanie do polityków”– Nie ma co zaklinać rzeczywistości. Pan przewodniczący (Mariusz Błaszczak –red.) usiłował spadek poparcia dla PiS wcisnąć w jakiś błąd sondażowy – komentował słowa Błaszczaka Andrzej Halicki, minister administracji i cyfryzacji.Halicki przede wszystkim zwracał uwagę na fakt spadku zaufania dla polityków i partii politycznych. – Trzeba przyznać, trzeba to zrobić bardzo otwarcie i szczerze, że (Polacy –red.) mają coraz mniejsze zaufanie dla partii i polityków oraz rośnie grupa osób niezdecydowanych – mówił minister. Cymański: Od słowa „nie” jest już krótki dystans do słowa „precz”Na rosnącą grupę osób niezdecydowanych i niezadowolonych z obecnej klasy politycznej zwrócił też uwagę Tadeusz Cymański z Solidarnej Polski.– Przykuwa uwagę i rzuca się w oczy bardzo duża grupa tych niezdecydowanych wyborców. Powiedzmy więcej – zawiedzionych, zagubionych. Wielkim sygnałem jest też niska frekwencja. Zwraca też uwagę dynamika tych partii sprzeciwu. Których program ma bardzo prostą treść i sprowadza się do jednego słowa, czyli „nie”. Ale od słowa „nie” jest już krótki dystans do słowa „precz” – mówił Tadeusz Cymański (Solidarna Polska). Wenderlich: SLD zorganizowało 350 imprez w całej PolsceZ kolei Jerzy Wenderlich z Sojuszu Lewicy Demokratycznej wskazywał, że SLD się zmienia. Przykładem na to miała być organizacja „pikniku europejskiego” zamiast pochodu. – Trzeba sięgać pamięcią aż 10, 15 lat wstecz. Bo rok temu był to jeszcze pochód, było to kilkadziesiąt tysięcy osób. Ale teraz uznaliśmy, że wracamy do regionów – mówił Wenderlich. Polityk nie przejął się stosunkowo niewielką frekwencją na pikniku, ponieważ, jak zaznaczył, SLD zorganizowało w całej Polsce aż 350 imprez związanych z 1 Maja.",,
Bat na piratów drogowych. Mandaty pójdą w górę,Premier Mateusz Morawiecki za sprawiedliwe uważa powiązanie wysokości kar z dochodami sprawcy. Będzie można nawet stracić auto.,"Jak donosi „Rzeczpospolita” samochód będzie można stracić za najpoważniejsze zdarzenia na drodze, jak  spowodowanie wypadku po pijanemu. Kierowcy nie pozbędą się punktów karnych dopóki nie zapłacą zaległych mandatów. W górę mają pójść kary za przekroczenie prędkości, wjazd na skrzyżowanie na czerwonym świetle czy wyprzedzanie na przejściach dla pieszych.  Po planowanych zmianach za przekroczenie prędkości powyżej 50 km/h kierowca może zapłacić nawet 2 tys. zł. Ustawodawca wskazuje, że to krok w kierunku unijnych standardów. W Niemczech np. przekroczenie prędkości powyżej 71 km/h poza terenem zabudowanym kosztuje 600 euro i trzy miesiące bez prawa jazdy.  Duża podwyżka nie ma natomiast dotyczyć wykroczeń mniej niebezpiecznych: złamania zakazu wjazdu czy postoju.",,
Polska w NATO osiągnęła pełnoletność. Do Sojuszu należy 28 krajów,Mija 18 lat od wstąpienia Polski do NATO. 12 marca 1999 roku w mieście Independence w Stanach Zjednoczonych minister spraw zagranicznych Bronisław Geremek przekazał amerykańskiej sekretarz stanu Madeleine Albright dokument ratyfikacyjny Traktatu Północnoatlantyckiego. Wraz z naszym krajem do Paktu zostały wówczas przyjęte Czechy i Węgry.,"– Dziś potwierdzamy naszym działaniem, że kraje Króla Stefana i kardynała Mindszentego, Karola IV-go i Vaclava Havla, Kopernika i papieża Jana Pawła II należą w pełni i nieodwracalnie do atlantyckiej wspólnoty dla pokoju – stwierdziła amerykańska sekretarz stanu Madeleine Albright. W przeddzień przyjęcia Polski do NATO ówczesny szef rządu Jerzy Buzek, w obecności wszystkich premierów sprawujących tę funkcję po 1989 roku, oficjalnie ogłosił, że Polska staje się członkiem Paktu Północnoatlantyckiego. Długa droga do NATOTo był finał długiej drogi Polski Sojuszu Północno-Atlantyckiego.  Już podczas wizyty w Polsce, w marcu 1992 roku, Sekretarz Generalny NATO Manfred Wörner oświadczył, że „drzwi do NATO są otwarte”.Trzeba było jednak czekać do 1994 roku, by na szczycie w Brukseli NATO przedstawiło państwom Europy Środkowej i Wschodniej, propozycje współpracy z Sojuszem przy programie Partnerstwo dla Pokoju. Stwarzało ono możliwość wspólnych ćwiczeń wojskowych, udziału w operacjach pokojowych i humanitarnych oraz konsultacje partnerów z NATO w razie zagrożenia ich bezpieczeństwa. Pełnoprawny członek SojuszuPolska uczestniczy w misjach i operacjach Sojuszu  Północnoatlantyckiego od 1996 r. Brała aktywny udział w operacji ISAF w Afganistanie, w operacji z art. 5 Traktatu Waszyngtońskiego Active Endeavour na Morzu Śródziemnym oraz w operacjach reagowania kryzysowego NATO: w Bośni i Hercegowinie, Albanii, Macedonii, w misjach szkoleniowych w Iraku i Afganistanie oraz w misji humanitarnej w Pakistanie.",,
Druga rocznica zamachu na jarmark bożonarodzeniowy w Berlinie,"Dziś w Berlinie odbędą się uroczystości w drugą rocznicę zamachu na jarmark bożonarodzeniowy. W kościele Pamięci Cesarza Wilhelma zostanie odprawiona msza święta w intencji ofiar zamachu. W dzisiejszych uroczystościach udział wezmą ofiary, przedstawiciele rodzin ofiar oraz berlińscy politycy.","Uroczystości związane z drugą rocznicą zamachu na jarmark bożonarodzeniowy w Berlinie będą trwać cały dzień. Przed południem na placu Breitscheidplatz pod pomnikiem ku czci ofiar zamachu wieniec złoży burmistrz Berlina Michael Mueller.  O godzinie dziesiątej rozpocznie się uroczysta msza święta. Dwie minuty po dwudziestej, czyli dokładnie wtedy, kiedy islamski zamachowiec Anis Amri wjechał w tłum ludzi na jarmarku, odezwie się dzwon kościoła Pamięci Cesarza Wilhelma. Będzie bił dwanaście razy, czyli tyle, ile było ofiar zamachu sprzed dwóch lat. 19 grudnia 2016 roku terrorysta Anis Amri zastrzelił w Berlinie polskiego kierowcę, ukradł mu ciężarówkę, którą następnie wjechał w tłum ludzi na bożonarodzeniowym jarmarku na placu Breitscheidplatz. Zabił tam 11 kolejnych osób i ranił ponad 60.",,
Ładoś i jego zastępca Sprawiedliwymi wśród Narodów Świata?,"Jest wniosek o przyznanie Aleksandrowi Ładosiowi i jego zastępcy Stefanowi Ryniewiczowi tytułu Sprawiedliwych wśród Narodów Świata. Były dyrektor Departamentu Sprawiedliwych w Instytucie Yad Vashem dr Mordechaj Paldiel ujawnił, że napisał w tej sprawie szczegółowy raport do komisji decydującej o przynależności do grona Sprawiedliwych.","– Na podstawie mojej wiedzy, opartej na mojej pracy dla Yad Vashem, na informacjach z przeróżnych świadectw oraz archiwów polskich, żydowskich czy szwajcarskich, uważam, że Aleksander Ładoś spełnia kryteria – wyjaśnił w rozmowie z Polskim Radiem Paldiel. Dodał, że „modli się”, by tak się stało, tłumacząc, że raport wysłał w zeszłym tygodniu. Proces może zająć kilka miesięcy.– Ci polscy dyplomaci podjęli decyzję, by uratować tak wielu Żydów, jak to tylko możliwe, przy użyciu najbardziej niekonwencjonalnych metod, jakie tylko może sobie wyobrazić dyplomata – przyznał.Dr Paldiel uczestniczył w londyńskim centrum kultury żydowskiej JW3, gdzie odbyła się dyskusja o roli Rządu na Uchodźstwie w ratowaniu Żydów podczas II wojny światowej. Współorganizatorem była polska ambasada w Londynie.",,
Bolszewicy zaatakowali Polskę na mocy tajnego porozumienia z Niemcami,Dokładnie 100 lat temu – 14 lutego 1919 roku – w okolicy miejscowości Mosty nad Niemnem doszło do starć wojsk odrodzonej Polski z oddziałami Armii Czerwonej. Incydent ten uznaje się za początek wojny II Rzeczpospolitej z Rosją.,"Bolszewicka armia posuwała się za wycofującymi się z tamtych terenów Niemcami na mocy tajnego porozumienia zawartego w listopadzie 1918 r. między Włodzimierzem Leninem a dowództwem niemieckim. Przewidywało ono przejmowanie przez bolszewików terenów okupowanych wcześniej przez Niemców.Armia Czerwona prowadziła rewolucyjną ekspansję w kierunku ziem dawnej Rzeczypospolitej, zagrażając powstałemu w listopadzie 1918 r. państwu polskiemu. Celem Lenina było dojście do Niemiec i zrealizowanie idei światowej rewolucji, która miała doprowadzić do dyktatury proletariatu. Dążono też do podboju państw europejskich i przekształcenia ich w podległe Moskwie republiki.– Rosja bolszewicka głosiła, że idzie podać rękę rewolucji niemieckiej, a Lenin wyjaśnił, na czym polega prawo do samostanowienia, o którym bolszewicy tak głośno mówili. Mianowicie prawo narodów do samostanowienia obowiązuje tak długo, dopóki nie stoi w sprzeczności z interesem rewolucji – tłumaczy historyk Janusz Odziemkowski.Wojna między Polską a Rosją bolszewicką była konfliktem toczonym na dużych przestrzeniach – front miał ponad tysiąc kilometrów. Polska armia, początkowo licząca 12 tys. żołnierzy, stała się szybko niemal milionową formacją, co stanowiło rezultat tytanicznej pracy – wskazał historyk.",,
Bieg Bodnara ku przyszłości,"Apetyty polityczne wielu ludzi są nieposkromione. Lekkie tylko pobudzenie apetytu sprawia, że osoby spragnione władzy i sławy, z szybkością rakiety kosmicznej lecą w marzenia, którym podporządkowują każdy krok w realnym świecie. Wystarczy, że na horyzoncie pojawi się błysk szansy na zrobienie wielkiej kariery politycznej, a większość ludzi biegnie ku tej szansie niczym ćma do światła. Na oślep, bez pardonu, bez zahamowań.","Ku takiemu modelowi wyraźnie zmierza Adam Bodnar, pełniący już tylko do września 2020 roku funkcję Rzecznika Praw Obywatelskich. A właściwie już ten model stara się realizować.  Prowadzi to do karkołomnych wydarzeń i sytuacji, które dają się wytłumaczyć jedynie świadomym biegiem ku postawionemu celowi. Nie dajmy się zwieść deklarowanym przez Adama Bodnara słowom: „Jestem niezależny i apolityczny”. Jest uzależniony o tyle, że w swoich działaniach ciągle reprezentuje przede wszystkim interesy partii, które go wyniosły na zajmowane obecnie stanowisko - Platformy Obywatelskiej i Sojuszu Lewicy Demokratycznej. Spłaca wobec nich dług wdzięczności. Nie ma też raczej wątpliwości, że mimo zaklęć o apolityczności, zapewniania, że po skończeniu swojego urzędowania jako RPO nie wybiera się do polityki, oświadczeniom tym przeczy cała jego praktyka na obecnym stanowisku. Próbuje jedynie stworzyć zasłonę dymną, podczas gdy w istocie polityka jest jego żywiołem. Jedna rzecz jest warta podkreślenia - dorobek Adama Bodnara jasno wskazuje, że jest niemal jawnym przeciwnikiem PiS, co przesądza zarazem jego wrogi stosunek wobec obecnego rządu. Toteż gdy tylko nadarza się okazja, jego głos jako Rzecznika jest tożsamy z głosem totalnej opozycji.     Kiedy blisko dwa tygodnie temu tygodnik „Wprost” w tekście poświęconym najbliższym wyborom prezydenckim napisał, że najprawdopodobniej Donald Tusk nie wystartuje w najbliższych wyborach prezydenckich, zaś „wśród wymienianych w Platformie Obywatelskiej potencjalnych kandydatów tej partii na prezydenta zdecydowanie największą popularnością cieszy się Rafał Trzaskowski, ale Adam Bodnar może się okazać czarnym koniem wewnątrzpartyjnych przymiarek”, tę ostatnią sugestię przyjąłem z niedowierzaniem. - Adam Bodnar? – to jakaś kaczka dziennikarska – pomyślałem, bagatelizują pomysł. Dziś widzę swój błąd. Wiele wskazuje, że Rzecznik Praw Obywatelskich, mimo oficjalnego zaprzeczania, poważnie myśli o kandydowaniu na urząd prezydenta Polski. Adam Bodnar jest sprytnym, a jednocześnie wytrawnym znawcą mechanizmów propagandowych i ich wpływu na opinię publiczną. Należy też do inteligentnych obserwatorów polskiej polityki i zasad skutecznej manipulacji. Świetnie wie, że drogę w polityce wyrąbuje się popularnością. Dlatego od dłuższego czasu gra na utrwalenie swego nazwiska w świadomości społecznej, czyli na własną popularność. A nic nie daje tak dużego rozgłosu, co dla polityka równoznaczne jest z popularnością, jak medialna aktywność w głośnych na cały kraj wydarzeniach, którymi żyje cała Polska. Adam Bodnar wykorzystuje swoją pozycję Rzecznika Praw Obywatelskich, rozpoczynając dające największy rozgłos medialne kampanie, w których mniej interesuje go prawda materialna, a bardziej to, jak duży oddźwięk może wywołać jego opinia lub interwencja. Wchodzi w spory z różnymi instytucjami, nie przejmując się tym, na ile jest to uzasadnione. Tak zrobił pod koniec czerwca, dwa miesiące temu, kiedy wszedł w spór z policją i prokuraturą. Bez uprzedniego sprawdzenia, czy ma choćby cień racji, wydał wówczas oświadczenie, w którym zarzucił funkcjonariuszom policji i prokuraturze niewłaściwe traktowanie zatrzymanego Jakuba A., oskarżonego o zamordowanie 10-letniej Kristiny w Mrowinach. Swoją zaskakującą reakcją wywołał burzę medialną. Ogromna ilość internautów wyrażała zdumienie, jeszcze więcej było zbulwersowanych  faktem niezrozumiałej troski Bodnara o stworzenie niemal komfortowych warunków człowiekowi, podejrzanemu o okrutne i wyrafinowane morderstwo małej dziewczynki. Sąd wbrew zarzutom Adama Bodnara w pełni usankcjonował sposób działania policji, która w niczym nie naruszyła, co sugerował Rzecznik Praw  Obywatelskich, praw człowieka.  Po wydarzeniach związanych z atakiem części kibiców na uczestników Marszu Równości w Białymstoku, Adam Bodnar natychmiast przyłączył się do nagonki opozycji na Kościół, która twierdzi, że jest on winny przemocy wobec środowiska LGBT.Kilka dni temu z kolei Bodnar otworzył batalię w sprawie samobójczej śmierci w więzieniu Dawida Kosteckiego, swego czasu znanego boksera. Rzecznik ignoruje różne fakty, które sprawiają, że jego opinie wypowiadane publicznie można określić jako teorie bezprzedmiotowe. Bodnara nie zadowala zlecona przez prokuraturę sekcja zwłok, która wykluczyła udział w jego śmierci osób trzecich, potwierdzając popełnienie samobójstwa. Nie ufa specjalnej komisji Służby Więziennej, powołanej do wyjaśnienia okoliczności śmierci Kosteckiego, która również nie dopatrzyła się, by ktoś maczał palce w śmierci więźnia.",,
100-lecie praw wyborczych Polek na wystawie w Berlinie,"W galerii Instytutu Polskiego w Berlinie została otwarta wystawa z okazji 100. rocznicy uzyskania przez Polki praw wyborczych. – Przypomina ona, jak nowoczesny był nasz kraj na tle innych państw – mówił na wernisażu ambasador RP w Berlinie prof. Andrzej Przyłębski.","Wystawa przedstawia różne nurty polskiego ruchu emancypacyjnego i zaangażowane weń kobiety – konserwatystki, pozytywistki, siostry zakonne, feministki, bojowniczki, których wieloletnie zaangażowanie w walce o równe prawa, ale także o niepodległą Polskę, pozwoliło doprowadzić do przyznania Polkom praw wyborczych w 1918 r. Wystawa jest też próbą przypomnienia, że dorobek i losy działaczek stanowią integralną część historii Polski. Wśród bohaterek wystawy są m.in. Paulina Kuczalska-Reinschmit, zwana hetmanką polskiego feminizmu, czy Aleksandra Szczerbińska, działaczka PPS i POW oraz druga żona Józefa Piłsudskiego.– Jako naród znajdujący się między dwiema potęgami byliśmy bardzo często prześladowani. Mężczyźni byli albo wybijani, albo wywożeni na Syberię. W pewnym momencie to kobiety musiały przejąć rolę nośnika kultury polskiej – mówił podczas ceremonii otwarcia wystawy ambasador Przyłębski.Zdaniem dyrektor Instytutu Polskiego w Berlinie Małgorzaty Bochwic-Ivanovskiej miało to decydujące znaczenie dla wprowadzenia odpowiednich rozwiązań prawnych w listopadzie 1918 r. Ekspozycja w berlińskim Instytucie Polskim zwraca uwagę, że rozwiązania społeczno-ustrojowe narzucone Polakom przez zaborców były niezgodne z polską myślą polityczną i tradycją prawną. Dotyczyło to także statusu kobiet. Dlatego polskie emancypantki i sufrażystki w XIX wieku traktowały „sprawę kobiecą” i „sprawę polską” synonimicznie. Było dla nich oczywiste, że kiedy powstanie niepodległe państwo polskie, to od razu przyzna ono kobietom pełnię praw politycznych. Związek polskiego emancypacyjnego ruchu kobiecego z ruchem niepodległościowym tłumaczy fakt, że był on tworzony przez przedstawicielki pokolenia, które wchodziło w dorosłe życie po klęsce powstania styczniowego.Obecna na otwarciu wystawy posłanka PiS Anita Czerwińska zwróciła uwagę, że w polskim społeczeństwie kobiety cieszyły się pełną podmiotowością już w I Rzeczpospolitej. – Mamy powód do dumy. Nie tylko my, kobiety, ale cały naród. Polska była jednym z pierwszych krajów, który nadał kobietom prawa wyborcze, ale było to poprzedzone dziesiątkami lat podmiotowości. Okazało się, że to Polska była bardzo nowoczesna i tak pozostało do dzisiaj – mówiła parlamentarzystka.Również dla Andrzeja Przyłębskiego wydarzenia sprzed stu lat mają znaczenie dla teraźniejszości. – Warto pamiętać, że nie ma przyszłości bez przeszłości. To, że byliśmy tak demokratyczni już w tamtych czasach, przekłada się na to, jak możemy się prezentować dziś. Przytyki pod naszym adresem, że jesteśmy młodą demokracją, że musimy się uczyć, że robimy jakieś błędy, tracą rację bytu wobec prezentowanych na wystawie faktów – powiedział PAP polski dyplomata.",,
Rosyjskie VIP-y ze szwajcarską eskortą. Myśliwce „sprawdziły” intruza,Dwa szwajcarskie myśliwce przez około siedem minut eskortowały w piątek rosyjski samolot rządowy znajdujący się w szwajcarskiej przestrzeni powietrznej w ramach „rutynowej kontroli” – poinformowała w sobotę szwajcarska armia. Komunikat poprzedziły protesty rosyjskiej ambasady.,"Samolot z członkami rosyjskiej delegacji rządowej i dziennikarzami na pokładzie udawał się do Limy w Peru na szczyt państw Wspólnoty Gospodarczej Azji i Pacyfiku (APEC).Zdjęcia przedstawiające szwajcarskie myśliwce w pobliżu rosyjskiej maszyny trafiły do mediów społecznościowych. Jak poinformował rzecznik szwajcarskiej armii Daniel Reist, dwa myśliwce F/A-18 przeprowadziły rutynową kontrolę rosyjskiego samolotu rządowego, który został o tym uprzedzony. – Chodziło, jak przewidują przepisy Organizacji Międzynarodowego Lotnictwa Cywilnego (ICAO), o zidentyfikowanie konkretnej maszyny – dodał.",,
Trump grozi zamknięciem granicy z Meksykiem i użyciem „śmiercionośnej siły”,"Prezydent USA Donald Trump ogłosił w czwartek, że zezwolił amerykańskiemu wojsku na użycie w razie konieczności „śmiercionośnej siły” na granicy z Meksykiem – podaje Reuters. Zagroził całkowitym zamknięciem na pewien okres granicy USA z południowym sąsiadem.","Prezydent wyraził nadzieję, że użycie siły nie będzie jednak konieczne. W rozmowie z dziennikarzami Trump zaznaczył, że „nie ma wyboru”, ponieważ „mamy do czynienia z niebezpiecznymi ludźmi”.Wcześniej tego dnia amerykański prezydent napisał na Twitterze: „Nasze wspaniałe siły ochrony porządku publicznego muszą mieć możliwość wykonywania swoich obowiązków! W przeciwnym razie będzie tylko bezład, chaos, krzywda i śmierć”.W środę amerykańskie media poinformowały, że Trump nadał amerykańskim żołnierzom na południowej granicy nowe uprawnienia – ochronę funkcjonariuszy służb granicznych przed migrantami, zaangażowanymi w akty przemocy.W czwartek Trump zagroził również całkowitym zamknięciem granicy amerykańsko-meksykańskiej. – Jeżeli uznamy, że to wymknęło się spod kontroli, jeśli uznamy, że zmierza to do poziomu, na którym stracimy kontrolę albo ludzie zaczną być krzywdzeni, zamkniemy na pewien czas wstęp do kraju – powiedział dziennikarzom w Dzień Dziękczynienia Trump w swojej posiadłości Mar-a-Lago na Florydzie.We wtorek po zablokowaniu przez sędziego federalnego z San Francisco rozporządzenia Donalda Trumpa w sprawie azylu, prezydent ogłosił, że zamierza odwołać się do Sądu Najwyższego. 9 listopada Trump podpisał rozporządzenie wykonawcze, pozwalające automatycznie odrzucać wnioski o azyl, składane przez osoby nielegalnie przekraczające granicę z Meksykiem. Zarządzenie, wydane na 90 dni, ma na celu zniechęcenie migrantów z Ameryki Środkowej do kontynuowania podróży do USA. Według władz nie dotyczy to dzieci, które bez opieki dorosłych usiłują dostać się do USA.",,
Po atakach imigrantów szef MSW Niemiec chce zaostrzenia przepisów o deportacji,"Szef niemieckiej dyplomacji Horst Seehofer chce zaostrzyć przepisy o deportacji. Na decyzję miały wpłynąć ataki w bawarskim Amberg z udziałem pijanych imigrantów, którzy ubiegali się o azyl w Niemczech.","– Wydarzenia w Amberg bardzo mną wstrząsnęły. To brutalne ekscesy, których nie możemy tolerować – powiedział Horst Seehofer w wywiadzie dla dziennika „Bild”. Czterech imigrantów w wieku 17-19 lat jest podejrzanych o ataki na przechodniów w Amberg. W zdarzeniu, do którego doszło 29 grudnia, rannych zostało 12 osób. Podejrzani przebywają w areszcie śledczym. – Kiedy imigranci ubiegający się o azyl popełniają wykroczenia z zastosowaniem przemocy, muszą opuścić nasz kraj. A jeśli obowiązujące prawo jest niewystarczające, to trzeba je zmienić – podkreślił Seehofer. Ataki w bawarskim mieście zajął także przewodniczący związku zawodowego policjantów Rainer Wendt. Domaga się on od rządu w Berlinie zajęcia stanowiska w sprawie tych zajść. – Nie można mówić o nagonce tylko wtedy, gdy chodzi o prawicowych ekstremistów. Zawsze twierdzi się, że motywy sprawców są nieznane – skomentował.  – Podaję motyw: głęboka pogarda dla naszego państwa i ludzi, którzy tu żyją – powiedział Wendt. – Tych czterech sprawców może wyjść na wolność dopiero wtedy, kiedy znajdą się z powrotem w swojej ojczyźnie – dodał. Minister spraw zagranicznych Niemiec wyraził też wielkie zaniepokojenie wymierzonym w obcokrajowców atakiem w Bottrop w Zagłębiu Ruhry. W sylwestrowy wieczór w 50-latek staranował samochodem grupę przechodniów w centrum miasta. Policja przypuszcza, że mężczyzna incydent miał podłoże ksenofobiczne. Jego ofiary to syryjska rodzina, Afganka z czteroletnim synkiem, 10-letnia Syryjka i 34-letni Niemiec pochodzenia tureckiego. Według informacji śledczych sprawca cierpiał na schizofrenię. Horst Seehofer zapowiedział wyjaśnienie i surowe konsekwencje dla winowajców obu tych zajść. Stwierdził, że jest to część politycznej wiarygodności.",,
PiS zwołuje komisję cyfryzacji ws. TV Trwam,O zwołanie specjalnego posiedzenia sejmowej komisji administracji i cyfryzacji ws. miejsca na multipleksie dla Telewizji Trwam wnioskuje klub PiS.,"Konkurs na cztery ostatnie miejsca na pierwszym multipleksie (MUX-1) KRRiT ogłosiła pod koniec ubiegłego roku Krajowa Rada zdecydowała, że otrzymają je podmioty nadające programy: społeczno-religijny, filmowy, edukacyjno-poznawczy oraz dla dzieci w wieku od 4 do 12 lat. Na oferty nadawców Krajowa Rada czeka do 25 lutego 2013 r.– Podpisy zbierane pod apelem o miejsce na multipleksie, wielotysięczne marsze obrazują, jak duże jest zapotrzebowanie, by tego typu stacja telewizyjna znalazła się na multipleksie – mówił na czwartkowej konferencji w Sejmie Adam Rogacki (PiS).Posłowie PiS chcą, by na posiedzenie komisji zaproszeni zostali minister administracji i cyfryzacji Michał Boni, a także przedstawiciele KRRiT.Marcin Mastalerek (PiS) odniósł się do wypowiedzi szefa Krajowej Rady Jana Dworaka ze środowej konferencji prasowej. Dworak ocenił, że artykuły na temat nowego konkursu na miejsca na multipleksie, które ukazały się w mediach związanych z o. Tadeuszem Rydzykiem, przekroczyły granice pomówienia i – jak dodał – KRRiT rozważy podjęcie kroków prawnych w tej sprawie.– Pojawiła się bardzo niepokojąca i bulwersująca wypowiedź Jana Dworaka, który twierdzi, że media związane z o. Rydzykiem przekroczyły granicę pomówienia. Nie przystoi urzędnikowi państwowemu próba zastraszania nie tylko mediów ojca dyrektora, ale i osób, które zbierają podpisy pod apelami, by TV Trwam miała miejsce na multipleksie – powiedział Mastalerek. Jak dodał, słowa Dworaka przyjmuje jako „próbę zastraszania”.W rozmowie z „Naszym Dziennikiem” o. Rydzyk mówił ostatnio, że ma informacje, iż podejmowane są działania, aby ktoś inny, a nie należąca do jego fundacji Telewizja Trwam, dostał miejsce na multipleksie.– Nie mogę ujawnić, kto mi o tym powiedział, ale rzeczywiście są podejmowane działania, aby utworzyć podmiot, który miałby dostać koncesję na naziemne nadawanie cyfrowe. W te działania są zaangażowani m.in. członkowie Krajowej Rady i niektórzy duchowni – mówił redemptorysta. Ocenił też, że „niedanie miejsca na MUX-1 będzie równoznaczne z likwidacją tej telewizji”.Szef Lux Veritatis zaapelował też o dalsze zbieranie podpisów pod protestem „przeciwko dyskryminowaniu Telewizji Trwam”, organizowanie manifestacji i interweniowanie u posłów i senatorów.Obecnie TV Trwam posiada koncesję na nadawanie drogą satelitarną; program można odbierać w sieciach kablowych i na platformach satelitarnych. W lipcu ubiegłego roku koncesja dla TV Trwam została przedłużona do 2023 r.Lux Veritatis już raz ubiegała się o miejsce na MUX-1, ale go nie otrzymała. Krajowa Rada tłumaczyła wówczas, że sytuacja finansowa fundacji nie wróżyła powodzenia tego przedsięwzięcia. Fundacja odwołała się od decyzji KRRiT. Odwołanie Krajowa Rada odrzuciła, a późniejszą skargę oddalił Wojewódzki Sąd Administracyjny w Warszawie. Skarga kasacyjna, jaką fundacja złożyła do NSA, nie została jeszcze rozpatrzona.",,
Rozmowa Millera z Schulzem,"O budżecie UE na lata 2014-2020, przyszłości strefy
euro i ewentualnym przystąpieniu do niej Polski, a także przyszłorocznych
wyborach do europarlamentu rozmawiali w piątek wieczorem szef SLD Leszek
Miller i szef PE Martin Schulz.","Politycy rozmawiali też na temat przyszłorocznych obchodów 10. rocznicyprzystąpienia Polski do UE. Szef Sojuszu chciałby, żeby wzięli w nich udziałSchulz, a także były niemiecki kanclerz Gerhard Schroeder i b. komisarz UEds. rozszerzenia Guenter Verheugen.Jak powiedział Miller po spotkaniu, tematem jego rozmowy z Schulzem byłaprzyszłość Unii Europejskiej, pogłębianie integracji europejskiej, sytuacja wstrefie euro. Szef SLD rozmawiał też z przewodniczącym PE o wieloletnim budżecie UE na lata2014-2020. – On wskazuje, że jest ponad 50 mld euro deficytu w tym budżecie itrzeba szukać rozwiązań, które by uelastyczniały możliwości wychodzenia ztego deficytu, ale - jak mówił - jest dobrej myśli, że to się uda osiągnąć wkolejnych negocjacjach –powiedział Miller.Szef SLD zadeklarował ponadto poparcie dla ewentualnej kandydatury Schulza naprzyszłego szefa Komisji Europejskiej, gdyby ten zdecydował się ubiegać o tostanowisko. W sobotę rano Schulz ma się spotkać z Januszem Palikotem i Markiem Siwcem.",,
Bez rezolucji i uchwały. Burzliwe posiedzenie Rady Bezpieczeństwa ONZ w sprawie Ukrainy,"– Jakie są prawne podstawy do wysyłania przez Rosję broni i żołnierzy? – pytał podczas posiedzenia Rady Bezpieczeństwa ONZ w Nowym Jorku przedstawiciel Ukrainy. – Nie chcę wierzyć, że w Waszyngtonie i Kijowie działa partia wojny – ripostował ambasador Rosji. Podczas spotkania zwołanego w związku z nasileniem walk w rejonie Doniecka wezwano obie strony konfliktu do przestrzegania zawieszenia broni.","Zastępca sekretarza generalnego Organizacji Narodów Zjednoczonych Jeffrey Feltman ostrzegł, że obecne walki we wschodniej Ukrainie stanowią poważne zagrożenie dla porozumienia zawartego w Mińsku. Strony konfliktu zagwarantowały wtedy m.in., że będą przestrzegać zawieszenia broni i wycofają ciężkie uzbrojenie z linii walk. Feltmanowi wtórowali inni członkowie Rady. Przedstawiciel Ukrainy Jurij Siergiejew oskarżył Rosję o sprowokowanie walk. – Jakie są prawne podstawy do wysyłania przez Rosję broni, żołnierzy i najemników na nasze terytorium? Żadne – mówił Siergiejew.  Stanowcza odpowiedź Rosji Ambasador Rosji Witalij Czurkin stwierdził, że to Kijów rozpoczął walki i bombarduje cywilów. Zarzucił też Amerykanom podsycanie konfliktu. – Chciałbym, aby amerykańska dyplomacja realizowała wytyczne swego sekretarza stanu. Nie chcę wierzyć, że w Waszyngtonie i Kijowie działa partia wojny – powiedział. Amerykańska ambasador Samantha Power odrzuciła zarzuty Czurkina i stwierdziła, że najnowsza ofensywa na Ukrainie jest prowadzona przez separatystów i wojska rosyjskie.Poza wezwaniami obu stron do przestrzegania rozejmu, posiedzenie Rady Bezpieczeństwa zakończyło się bez przyjęcia rezolucji czy uchwały. Starcia w Donbasie W środę w walkach o Marjinkę wojska ukraińskie przy użyciu sił artyleryjskich odparły atak rebeliantów. Rząd Ukrainy oskarżył wspieranych przez Moskwę separatystów o rozpoczęcie walk. Moskwa twierdzi, że konflikt sprowokowała Ukraina przed zbliżającym się posiedzeniem grupy G-7. Aresztowano 12 bojówkarzy, z tego jeden z nich jest obywatelem Rosji. Wcześniej władze poinformowały, że zginęło pięciu ukraińskich wojskowych. Straty separatystów miały sięgać 80 bojówkarzy.",,
Płażyński: Jedyne hasło Adamowicza i Wałęsy to „Nie oddamy Gdańska PiS-owi”,"– Moi kontrkandydaci - prezydent Gdańska Paweł Adamowicz i Jarosław Wałęsa, mają wspólną cechę, klucz ich programu, to hasło „Nie oddamy Gdańska PiS-owi” – powiedział we wtorek w Telewizji Republika kandydat Zjednoczonej Prawicy na prezydenta Gdańska Kacper Płażyński.","– Nie wiem, do jakiego elektoratu się odwołują, ale obaj panowie mają wspólną cechę, bo zasadę „Nie oddamy Gdańska PiS-owi”. To jest klucz ich programu, ich propozycji dla Gdańska i mieszkańców. Obawiam się, że w Gdańsku jest jednak zdecydowana mniejszość osób, które są zdecydowane poprzeć kogoś, kto tylko taką receptę ma na bolączki gdańszczan. Myślę, że to się spotka z jednoznacznym wynikiem wyborczym – ocenił kandydat Zjednoczonej Prawicy.Płażyński powiedział, że Adamowicz w „budowaniu tożsamości miasta Gdańska posługuje się elementami i symboliką Wolnego Miasta Gdańska”.– A Wolne Miasto Gdańsk to było miasto, w którym rządziło NSDAP, to było miasto niemieckich nazistów. To było miasto, które gnębiło Polaków, Żydów (...), dosłownie Polaków zabijano na ulicy, tutaj powstawały oddziały SS. I właśnie Niemcy z Gdańska, naziści niemieccy z Gdańska, zbudowali obóz koncentracyjny Stutthof – dodał.– Ja mówię o tym, że prezydent Adamowicz - który ogromny ciężar w tej polityce stawia, odwołuje się do czasów Wolnego Miasta Gdańska, posługując się jego symboliką - działa nie tylko niezgodnie z polską racją stanu, ale on w ten sposób, poniekąd, promuje nazistowski ustrój. I w ten sposób punktuję pana Adamowicza, a nie mówię, że nie można mówić, że w Gdańsku kiedyś mieszkali Niemcy – podkreślił Płażyński.",,
Były sędzia niemieckiego TK: Opór Polaków wobec PiS zbyt słaby,"Byłem zawsze sceptyczny, jeśli chodzi o zakorzenienie idei konstytucyjnej w większości dawnych krajów socjalistycznych. Mimo tego nie spodziewałem się, że na Węgrzech i w Polsce dojdzie do takiego regresu – powiedział Dieter Grimm, były sędzia niemieckiego Trybunału Konstytucyjnego. W jego ocenie „opór społeczeństwa” wobec rządów Prawa i Sprawiedliwości „nie był wystarczająco silny”.","Grimm w wywiadzie dla tygodnika „Die Zeit” powiedział, że jest zaskoczony skalą „regresu praworządności w Polsce i na Węgrzech”. – Gdy partie populistyczne, które zmierzają do zmiany systemu, zdobywają w wyborach większość, dalszy rozwój wypadków zależy całkowicie od tego, jakie zmiany gotowe jest zaakceptować społeczeństwo – stwierdził prawnik.Komentując sytuację w Polsce były sędzia stwierdził, że „Polska partia PiS nie uzyskała większości uprawniającej do zmian konstytucji, ale nie cofnęła się przed otwartym złamaniem konstytucji”. – Opór społeczeństwa nie był wystarczająco silny, by temu zapobiec – wskazał.W kolejnej części wywiadu Grimm stwierdził, że Unia Europejska jest „bezradna wobec demontażu praworządności”. Jak mówił, „Bruksela jest bezradna, gdyż instrumenty, którymi dysponuje, są za słabe, a zaostrzenie sankcji wymagałoby zgody wszystkich państw”.",,
PE potępił w rezolucji „mowę nienawiści wobec osób LGBTI”,"Parlament Europejski w Strasburgu w głosowaniu przyjął rezolucję potępiającą dyskryminację i mowę nienawiści wobec osób LGBTI, a także „strefy wolne od LGBTI”. W głosowaniu 463 europosłów było za, 107 przeciw, a 105 wstrzymało się od głosu.","W tytule rezolucji nie ma nazwy Polski, jednak odniesienia do niej pojawiają się w treści dokumentu. Informuje się w nim, że od początku 2019 r. w Polsce ponad 80 regionów, powiatów i gmin  podjęło uchwały, w których określają podlegające im obszary jako „wolne od tak zwanej ideologii LGBTI”.PE wzywa też w rezolucji Komisję Europejską do „zdecydowanego potępienia publicznej dyskryminacji społeczności LGBTI”.– W Polsce nikt nie jest dyskryminowany ze względu na religię, przekonania czy orientację seksualną. Jest to absolutnie zapis krzywdzący. Uważamy, że trwa realizacja planu nakreślonego przez Grzegorza Schetynę: zagranica i donoszenie na Polskę – powiedziała eurposłanka PiS Jadwiga Wiśniewska.",,
Studenci zapowiadają pozew zbiorowy przeciw SGGW,"Tysiące osób rozważają złożenie pozwu przeciwko Szkole Głównej Gospodarstwa Wiejskiego. Chcą się ubiegać o zadośćuczynienie po tym, jak z uczelni zniknął laptop, w którym przechowywano szczegółowe dane wszystkich kandydatów na studentów – informuje „DGP”. Prawnicy przyznają, że RODO daje podstawy do roszczeń, zastrzegają jednak, by nie spodziewać się wysokich kwot – czytamy.","„Nawet jeśli roszczenia poszkodowanych nie będą zbyt wysokie, to skala całej sprawy może się okazać dla szkoły bardzo dotkliwa. Nie tylko wizerunkowo, ale też finansowo” – zaznacza gazeta.Dziennik przypomina, że w miniony czwartek SGGW zamieściła w internecie komunikat, w którym poinformowała o potencjalnym wycieku danych. „Potencjalnym, bo nie wiadomo, czy rzeczywiście ktoś je przechwycił i będzie chciał wykorzystać. Pewne jest natomiast, że znajdowały się one na dysku przenośnego komputera, który został skradziony” – zaznacza gazeta. Chodzi o tak szczegółowe informacje, jak: PESEL, seria i numer dowodu osobistego, adres zamieszkania czy nawet numer telefonu. „Sama dyrekcja uczelni przyznaje, że dane takie mogą zostać wykorzystane przez przestępców np. do zaciągnięcia pożyczki” – podkreśla gazeta.„Ale nawet jeśli nic takiego się nie stanie, a do wycieku danych nie dojdzie (bo np. złodziejowi nie uda się odblokować laptopa albo zostanie on odnaleziony), to poszkodowani mogą się domagać zadośćuczynienia. I zapowiadają, że to zrobią” – informuje dziennik.Jak czytamy, „założona ad hoc w mediach społecznościowych grupa »Pozew zbiorowy w sprawie RODO SGGW« wczoraj, czyli zaledwie kilka dni po ujawnieniu sprawy, liczyła już prawie 14 tys. członków”. „Inicjatorzy akcji nawiązali współpracę z kancelarią prawną, która będzie reprezentować chętnych. Okazało się jednak, że pozwy muszą być składane indywidualnie, gdyż sprawa nie kwalifikuje się na pozew zbiorowy” – podaje gazeta.",,
"Kukiz: wielka eksterminacja, władza wypędziła 3 miliony ludzi z Polski","– Wielką eksterminacją można nazwać wysłanie 3 milionów ludzi na poniewierkę. Trzeba doprowadzić do tego, aby ci Polacy mogli wrócić do Polski. Stworzyć warunki dla zaistnienia gospodarki wolnorynkowej i pracy – powiedział kandydat na prezydenta Paweł Kukiz w programie „Dziś wieczorem” w TVP Info.","Paweł Kukiz był pierwszym gościem w serii programów „Dziś wieczorem”, w których zaprezentują się wszyscy pretendujący o najwyższy urząd w państwie. Jednym z głównych postulatów Kukiza jest stworzenie takich warunków w kraju, które przyciągną z powrotem polskich emigrantów. – Trzeba doprowadzić do tego, by ta ludność wypędzona – 3 miliony Polaków, którzy zostali przez ten system wypędzeni, mogła wrócić do Polski. Stworzyć warunki dla zaistnienia gospodarki wolnorynkowej, pracy, opodatkowania pracy. Władza wypędziła 3 miliony ludzi z Polski – mówił Kukiz w studiu TVP Info. „Wielka eksterminacja” Podkreślił, że Polacy nie chcą wracać, bo nie mają do czego. – Bo ta władza doprowadziła do sytuacji, że nasza praca jest w 60 procentach opodatkowana i pracodawcy nie mogą tworzyć miejsc pracy – przekonywał i opowiedział, jak Polacy których spotkał w Irlandii i Wielkiej Brytanii płakali. – Mówili mi: chcemy wrócić, ale nie mamy do czego – opowiadał. – Pamiętam temat historyczny – wielka emigracja - kiedy 40 tysięcy ludzi wyjechało z Polski po powstaniu listopadowym. Wielką eksterminacją można nazwać wysłanie 3 milionów ludzi na poniewierkę – mówił Kukiz.                                                teraz odtwarzaneKukiz: Ukraińcom oddam wiele rzeczy, ale ani jednego naboju „Granica na Wiśle”Kukiz jako prezydent nie eskalowałby konfliktu z Rosją i zrobiłby wszystko, aby reorganizować polską armię, która, jego zdaniem, powinna być zawodowa. Ewentualną sprzedaż broni Ukrainie, co dopuszcza minister Schetyna, jeśli konflikt będzie się zaogniał, Kukiz nazwał krokami samobójczymi, które mogą sprowokować Rosję. – Mogą doprowadzić nawet do tego, że Rosjanie rozpędzą się tak, że granicę będziemy mieli na Wiśle – ocenił. Jego zdaniem Ukrainie powinny przede wszystkim pomagać te państwa, które uczestniczyły w mińskich spotkaniach, bo są lepiej uzbrojone. – Jeśli prowadzimy wspólną politykę unijną i NATO-wską, to proszę bardzo niech dostarczają im tę broń – dodał. Zapytany czy więc zostawić Ukraińców na żer Moskwy powiedział, że jest człowiekiem, który dostarczał im kamizelki kuloodporne łamiąc prawo. – To są nasi bracia. Z przyjemnością oddam im wiele rzeczy, ale ani jednego naboju – mówił Kukiz.                                                teraz odtwarzaneKukiz: nie chodzi mi o urząd tylko konstytucyjną zmianę systemu „Zajmę się budowaniem ruchu obywatelskiego”- Gdybym został prezydentem natychmiast zająłbym się budowaniem ruchu obywatelskiego żądającego zmian systemowych – ustrojowych, który wprowadziłbym do Sejmu - mówił Kukiz. Doprowadziłby do przywrócenia państwa obywatelom. Do zmiany konstytucji i zmiany ustroju państwa. - Ponieważ od 1989 roku członkowie klanów wybierają się sami spośród siebie. Nie wybieramy człowieka tylko partię. A oni już się wybrali przed wyborami – przekonywał. Dodał, że nie chodzi mu o urząd, tylko o  konstytucyjną zmianę systemu.   Zobacz cały program „Dziś wieczorem” w TVP Info",,
Niemcy ściągają dzieci dżihadystek,W irackich więzieniach przebywa wiele dżihadystek z niemieckimi paszportami. Część z nich odsiaduje wyroki z dziećmi. Niemieckie władze chcą ściągać nieletnich do kraju – ujawnia magazyn „Der Spiegel”.,"Niemiecki MSZ poinformował, że znalazł krewnych kilkunastu dzieci, którzy wyrazili gotowość zaopiekowania się nimi. Część nieletnich urodziła się już po wyjeździe rodziców na Bliski Wschód i nigdy nie była w Niemczech.Ściągnięto już pierwsze dzieci z Iraku. 29 października na pokładzie samolotu z Bagdadu pod opieką ich ciotki przyleciało do Niemiec trzech chłopców w wieku od jednego do czterech lat. Ich matka, Niemka pochodzenia tureckiego 33-letnia Hediye Oe, która uciekła w rejon walk z 2014 roku, odsiaduje wyrok dożywotniego więzienia.Z danych niemieckiego wywiadu wynika, że od wybuchu wojny domowej w Syrii w 2011 roku z Niemiec w rejon walk wyjechało z rodzicami ponad 150 nieletnich. Drugie tyle urodziło się na Bliskim Wschodzie. Od czasu upadku Państwa Islamskiego większość tych dzieci przebywa w więzieniach i obozach, często w bardzo ciężkich warunkach.",,
Mistrzostwa Europy siatkarek: Trzy sety i awans do ćwierfinału. Polki lepsze od Hiszpanek,"Mamy to! Reprezentacja Polski siatkarek w trzech setach wygrała z Hiszpanią 25:20, 25:20, 25:19 w meczu 1/8 finału mistrzostw Europy i awansowała do ćwierćfinału. Ostatnią przeszkodą przed grą o medale będą Niemki.","Dzięki wygranej 3:2 w ostatnim grupowym meczu z Włoszkami, Polki uniknęły gry z Rosją i trafiły na dużo słabszą Hiszpanię. Ewentualna porażka drużyny Jacka Nawrockiego byłaby nie lada niespodzianką. Dla siatkarek z Półwyspu Iberyjskiego już samo wyjście z grupy stanowiło nie lada osiągnięcie. Hiszpanki nie zamierzały jednak składać broni. Już pierwszy set pokazał, że o wygraną nie będzie łatwo. Wprawdzie Polki rozpoczęły od prowadzenia 2:0 i 5:3, ale ani się obejrzeliśmy, a już mieliśmy remis po 6. Nie najlepiej funkcjonowało nasze przyjęcie, a w ataku myliła się niezawodna do tej pory Malwina Smarzek. Przewagę udało się wypracować dopiero, gdy w polu zagrywki stanęła Klaudia Alagierska. Szybko odskoczyliśmy na pięciopunktową przewagę i choć Hiszpankom udało się zniwelować nasze prowadzenie do stanu 19:17, to końcówka należała do Polek. Stemepl na wygranej postawiła skutecznym atakiem Smarzek. Druga partia rozpoczęła się kiepsko. Hiszpanki wyszły na prowadzenie 5:1. Straty udało odrobić głównie dzięki kapitalnie spisującej Natalii Mędrzyk. Przyjmująca popisywała się mocną zagrywką i skutecznym wykończeniem kontrataków. Kolejna drzemka dziewczyn Nawrockiego kosztował Polki następne trudne chwile. Hiszpanki prowadziły już 16:12, ale znów mogliśmy liczyć na skuteczną tego wieczora Mędrzyk. Straty udało się nadrobić z nawiązką, a gdy asem serwisowym popisała się Agnieszka Kąkolewska objęliśmy prowadzenie 24:20. Wygranego seta znów przypieczętowała Smarzek. Nierówna gra Polek dawała się we znaki także i w trzecim secie. W połowie partii skórę naszym ratowała Magdalena Stysiak. Gdy pojawiła się w polu zagrywki był wynik po 10. Jej mocny serwis błyskawicznie dał nam czteropunktową przewagę, a Hiszpanki zdały sobie sprawę, że już nie zdołają odwrócić losów meczu.",,
UE sfinansuje budowę polskich dróg. Dotacje na kilkaset kilometrów,"Unia Europejska zgodziła się w środę na finansowanie kolejnych polskich dróg. Chodzi głównie o tak zwane ekspresówki, zlokalizowane w siedmiu polskich województwach.","Wiceminister Rozwoju, Witold Słowik, powiedział, że na ułatwienia mogą liczyć kierowcy w różnych częściach kraju. Łączna wartość inwestycji to ponad 13,5 miliarda złotych. Unijne dofinansowanie sięgnie ponad 7 miliardów złotych. Pochodzi ono z programu Infrastruktura i Środowisko.   Gdzie i ile kilometrów     Inwestycje dotyczą dróg: S3 – odcinek między Sulechowem nieopodal Zielonej Góry a Legnicą na Dolnym Śląsku o długości ponad 110 km; S5 odcinek Korzeńsko-Wrocław o długości blisko 50 kilometrów; S7 – odcinki Miłomłyn-Olsztynek o długości blisko 39 kilometrów, Chęciny-Jędrzejów – ponad 21 kilometrów; Kraków od węzła Igołomska do węzła Christo Botewa – blisko 5 kilometrów; S8 – odcinki  Marki-Radzymin o długości ponad 15 kilometrów i Wiśniewo-Jeżewo o długości blisko 30 kilometrów; S51 – odcinek Olsztyn-Olsztynek o długości prawie 28 kilometrów.    Do tej pory w ramach Programu Infrastruktura i Środowisko (budżet 2014-2020) podpisano umowy o dofinansowanie dla 29 inwestycji. Większość z nich dotyczy budowy dróg.",,
Święta będą bogatsze. Wydamy więcej niż rok temu,"Polska rodzina przeznaczy na tegoroczne święta blisko 1170 zł, o 6 proc. więcej, niż wydała rok wcześniej – wynika z badania firmy doradczej Deloitte, które opublikowała poniedziałkowa „Gazeta Polska Codziennie”.","To 21. edycja międzynarodowego badania Deloitte „Zakupy świąteczne”, w którym przeanalizowano zwyczaje zakupowe w 10 europejskich krajach. Według raportu w tym roku na prezenty, żywność oraz spotkania z najbliższymi Polacy zamierzają przeznaczyć  średnio 1168 zł (272 euro).– Oznacza to sześcioprocentowy wzrost w stosunku do roku poprzedniego, najwyższy spośród analizowanych krajów. Podobny wynik zanotowała Rosja. Największym budżetem na świąteczne wydatki dysponują jednak Brytyjczycy (587 euro) i Hiszpanie (495 euro) – komentuje Wojciech Górniak, dyrektor w Deloitte.W tym roku Polacy deklarują, że na prezenty przeznaczą nieco więcej niż na żywność. Pierwsza kategoria pochłonie 45 proc. (532 zł) bożonarodzeniowego budżetu, druga 44 proc. (511 zł), natomiast na spotkania towarzyskie zostanie przeznaczone 11 proc. (125 zł) – można przeczytać w raporcie Deloitte’a.Rosnące wydatki świąteczne to m.in. efekt tego, że Polacy pozytywnie oceniają obecną sytuację gospodarczą. Pod tym względem Polacy są największymi optymistami w Europie. Aż 34 proc. ankietowanych uważa obecny stan gospodarki za zadowalający. Zdaniem ekspertów Deloitte optymizm ten wynika przede wszystkim  z tego, że  w ocenie Polaków mają oni coraz większe możliwości finansowe.Ponad jedna czwarta ankietowanych (28 proc.) deklaruje, że w tym roku dysponuje większym budżetem na konsumpcję. Wśród prezentów pierwsze miejsce zajęły kosmetyki i perfumy. Kolejne - słodycze i książki. Aż 49,5 proc. szuka świątecznych inspiracji w Internecie.– Mimo że Internet odgrywa coraz większą rolę w kreowaniu naszych pomysłów bożonarodzeniowych, to niemal 58 proc. z nas po prezenty uda się do sklepów stacjonarnych. Pod tym względem Polacy nie tak łatwo zmieniają swoje przyzwyczajenia – podkreśla Radosław Pidzik z firmy Deloitte.Prawie jedna trzecia Polaków zdecyduje się na zakup prezentów w sklepach internetowych, głównie takich, które mają oddziały stacjonarne.",,
"Sąd podjął decyzję w sprawie protestu wyborczego PiS, dotyczącego Koszalina","Sąd Najwyższy rozpatruje protest wyborczy pełnomocnika Prawa i Sprawiedliwości w sprawie wyborów do Senatu w okręgu numer 100, który obejmuje Koszalin i okoliczne powiaty. – Podał tę samą argumentację, którą przedstawił już wcześniej w odniesieniu do analogicznych protestów tego komitetu wyborczego i stwierdził, że nie został należycie uzasadniony ten zarzut, który znalazł się w proteście – poinformował w środę rzecznik SN Michał Laskowski. Protest nie będzie dalej rozpoznawany.","W ostatnich wyborach parlamentarnych mandat senatora w okręgu nr 100 uzyskał Stanisław Gawłowski, który startował z własnego komitetu wyborczego. Różnica głosów między nim, a kolejnym kandydatem była mniejsza niż liczba głosów, które zostały uznane za nieważne, dlatego PiS chce ponownego przeliczenia wszystkich głosów. Jak podał sędzia Laskowski, PiS nie wskazał żadnych okoliczności, które potwierdzałyby nieprawidłowości przy obliczeniu liczby głosów, w tym tych nieważnych. Protest nie będzie więc ponownie rozpatrywany. Decyzja ta oznacza, że nie będą prowadzone oględziny kart wyborczych ani nie dojdzie do ponownego liczenia głosów. W środę rozpatrywano 17. i 18. protest. Do SN wpłynęły 272 zgłoszone protesty. – Część z nich jest identycznych w treści – poinformował rzecznik. Prawdopodobnie pozostałe również nie zostaną uwzględnione. Posiedzenia nadal  trwają i SN będzie rozpatrywać kolejne protesty.– Można przypuszczać, chociaż pewności tu nie ma, że zostaną one rozpatrzone tak jak te same protesty, czy o tej samej treści – stwierdził Michał Laskowski.",,
"550 tys. imigrantów pozostało w Niemczech, choć odmówiono im azylu","Brak paszportu, choroba czy też niepewna sytuacja w kraju pochodzenia – to najczęstsze powody zawieszenia decyzji o deportacji. Ostatecznie obecność 168 tys. niedoszłych azylantów jest tolerowana przez niemieckie władze – informuje „Bild”.","Najliczniejszą grupę stanowią Turcy (ponad 77 tysięcy) oraz obywatele Kosowa i Serbowie. Ponad 72 procent z nich za Odrą przebywa od ponad sześciu lat. Niemal połowa z nich nabyła przez ten czas nieograniczone prawo do pobytu w Niemczech ze względu na związki z tym krajem i utratę więzów z krajem pochodzenia.„Bild” powołuje się na odpowiedź rządu na interpelacje klubu parlamentarnego Lewica. O 550 tysięcy za dużoOd stycznia do lipca niemieckie władze odesłały do krajów pochodzenia ponad 13 tys. cudzoziemców. Nadal jednak w kraju przebywa około 550 tysięcy imigrantów, którym odmówiono azylu. – Sprytni adwokaci i organizacje w rodzaju Pro Asyl uniemożliwiają deportowanie osób, którym odmówiono azylu  – powiedział „Bildowi” Rainer Wendt, przewodniczący Związku Zawodowego Policjantów. Dodał, że politycy unikają tego tematu. Chorowici imigranciDo sytuacji odniósł się także Hans-Peter Friedrich, były minister spraw wewnętrznych. Stwierdził, że politycy, którzy „pozwalają, by osoby, którym odmówiono azylu, grały państwu na nosie, niszczą zaufanie obywateli do struktur państwowych”. Kraj imigrantówW 2015 roku w liczących 81,4 mln mieszkańców Niemczech mieszkało 17 mln osób mających imigranckie pochodzenie. Wśród dzieci poniżej piątego roku życia imigranci stanowią 36 proc. Z kolei w grupie osób do 18 lat – jedną trzecią.Krajami, z których pochodzi najwięcej migrantów, są Turcja, Polska oraz Federacja Rosyjska.",,
Spór w belgijskim rządzie. Minister nie chce paktu migracyjnego,"Belgijski minister ds. imigracji i polityki azylowej Theo Francken oświadczył, że nie chce mieć nic wspólnego z paktem ONZ w sprawie migracji. To przybliża upadek koalicji rządowej – ocenia agencja AP.","Jak powiedział Francken, porozumienie „jest zdecydowanie zbyt promigracyjne”. – Nie ma w nim niuansów, które są potrzebne, by uśmierzyły obawy także obywateli europejskich – wyjaśnił. Oświadczyłł, że jego partia – Nowy Sojusz Flamandzki (N-VA) – „nie chce mieć z nim nic wspólnego”. Wbrew stanowisku N-VA, która jest największą partią koalicji rządowej, belgijski premier Charles Michel skierował pakt migracyjny do aprobaty przez parlament i zapowiedział, że pojedzie do Marrakeszu w Maroku, gdzie w przyszłym tygodniu dokument ma zostać podpisany. Zaaprobowanie paktu przez belgijski parlament jest możliwe bez głosów deputowanych N-VA, ale w takiej sytuacji przyszłość rządu stanie pod znakiem zapytania, bo sprawa walki z nielegalną imigracją jest jednym z priorytetów tej partii. Kierowana przez Michela koalicja rządowa powstała prawie pięć miesięcy po ostatnich wyborach parlamentarnych, które odbyły się w maju 2014 r. Oprócz N-VA i macierzystej partii Michela – Ruchu Reformatorskiego (MR) – tworzą ją jeszcze dwie partie. Zgodnie z terminarzem kolejne wybory powinny się odbyć pod koniec maja 2019 r.",,
"„Nie byłoby wolnej Polski, gdyby nie bohaterowie Czerwca ‘76”. Rocznica wydarzeń w Ursusie","W warszawskim Ursusie odbyły się uroczystości związane z 43. rocznicą wystąpień robotniczych. List do uczestników obchodów napisał prezydent Andrzej Duda, który podkreślił, że „nie byłoby wolnej Polski, gdyby nie bohaterowie Czerwca ‘76”.","„W tym roku już po raz 43. obchodzimy rocznicę Wydarzeń Czerwca 1976 roku. Czterdzieści trzy lata temu pracownicy zakładów i mieszkańcy wielu polskich miast upomnieli się o godność ludzi pracy, podejmując walkę z komunistycznym reżimem. Bezpośrednim powodem strajków była zapowiedź drastycznych podwyżek cen, ale prawdziwą przyczyną był poniżający sposób, w jaki władza traktowała obywateli” – napisał prezydent w liście, który odczytał minister w Kancelarii Prezydenta Andrzej Dera.„O skali tej pogardy świadczyć mogą obraźliwe słowa, jakie padły wówczas pod adresem pracowników Zakładów Mechanicznych »Ursus«, a także oficjalna komunistyczna propaganda, która również nie szczędziła strajkującym obelg i zniewag” – podkreślił Andrzej Duda. Prezydent wskazał, że „robotnicy Ursusa, Radomia, Płocka i innych miast walczyli o swoje prawa i o wolną, suwerenną, solidarną Polskę”. „Odwaga i determinacja tysięcy osób, które podjęły strajk i wzięły udział w protestach, spotkały się z brutalną odpowiedzią komunistycznych władz. Pacyfikacje, represje, aresztowania, bezprawne zwolnienia z pracy i pozbawienie możliwości zatrudnienia to krzywdy, o których trudno zapomnieć. To również tragedia wielu polskich rodzin, które z dnia na dzień zostały bez środków do życia, i dramaty ludzi, których usiłowano pozbawić dobrego imienia” – podkreślił w liście Andrzej Duda. Dodał, że do dziś niewyjaśnione są okoliczności śmierci księdza Romana Kotlarza, duchowego przywódcy robotników z Radomia. Prezydent zwrócił uwagę, że „z odwagi i poświęcenia ich wszystkich narodziła się wolna Polska”. „Komitet Obrony Robotników, Ruch Obrony Praw Człowieka i Obywatela, wreszcie zwycięska »Solidarność« miały swoje korzenie w tamtym zrywie ku wolności. Nie byłoby wolnej Polski, gdyby nie bohaterowie Czerwca ‘76” – ocenił w liście. Polska liderem Przypomniał, że w sto lat po odzyskaniu niepodległości i trzydzieści lat od upadku komunizmu „jesteśmy dzisiaj jednym z liderów wzrostu gospodarczego w Unii Europejskiej i ważnym członkiem NATO, największego w historii sojuszu obronnego, którego celem jest ochrona wolności i suwerenności państw członkowskich”. „Tę szansę musimy wykorzystać, aby dla obecnych i przyszłych pokoleń zbudować Polskę bezpieczną i sprawiedliwą, Polskę, która będzie naszym wspólnym domem. Taki był sens Czerwca ‘76 i takie jest też przesłanie jego bohaterów, którym składamy dziś hołd i którym wyrażamy naszą wdzięczność” – zakończył prezydent. 43 lata temu, 25 czerwca 1976 r., w wielu zakładach pracy zorganizowano strajki w związku z ogłoszoną przez rząd podwyżką cen. Do największych wystąpień robotniczych doszło w Radomiu, Ursusie i Płocku. Protesty brutalnie stłumiła milicja i SB. W całym kraju aresztowano ok. 2,5 tys. osób. W Zakładach Mechanicznych „Ursus” od rana strajkowała niemal cała załoga. Pracownicy udali się pod gmach dyrekcji. Gdy – podobnie jak w Radomiu – usłyszeli tam jedynie wezwanie do powrotu do pracy, spontanicznie wyszli na przebiegające nieopodal tory kolejowe i zablokowali trasy Warszawa-Kraków i Warszawa-Poznań, zatrzymując wszystkie pociągi. Demonstranci, siedząc przez cały dzień na torach, tworzyli żywą zaporę. Po południu podjęto próbę przecięcia szyn palnikiem acetylenowym, a gdy to się nie udało rozkręcono je i zmuszono maszynistę lokomotywy do zjechania z torów. Około godziny 21.20 oddziały ZOMO obrzuciły pozostałych na torach nielicznych manifestantów petardami, użyły gazów łzawiących, a następnie brutalnie zaatakowały. Byli ranni. Zatrzymywani w Ursusie stawali przed kolegiami i sądami. W Ursusie w dwóch procesach skazano siedem osób na kary od 5 do 3 lat więzienia. Wielu ludzi zwolniono z pracy.",,
Korea Płn. grozi USA: „drogo zapłacicie” za krytykę,"Korea Płn. oświadczyła w sobotę, że Waszyngton „drogo zapłaci” za krytykę jej polityki w dziedzinie praw człowieka, oraz że jego „złośliwe słowa” tylko wzmagają napięcie na Półwyspie Koreańskim.","Jak informuje oficjalna agencja prasowa KCNA rzecznik północnokoreańskiego MSZ ostrzegł, że jeśli Stany Zjednoczone „ośmielą się” krytykować system rządów Korei Północnej, powołując się na problemy praw człowieka, to „drogo za to zapłacą”.  Oświadczenie MSZ jest pierwszym od czasu publicznego wezwania Pjongjangu przez specjalnego wysłannika USA do Korei Północnej Stephena Bieguna aby powrócił do stołu rokowań.   Pjongjang nie zareagował dotychczas bezpośrednio na wezwanie Bieguna.   Zgromadzenie Ogólne ONZ potępiło w ub. środę „długotrwałe i wciąż trwające” naruszenia praw człowieka w Korei Północnej. Wśród sponsorów rezolucji było kilkadziesiąt krajów, w tym USA. Wysłannik Pjongjangu odrzucił rezolucję.   Korea Północna wielokrotnie wzywała Waszyngton do „porzucenia wrogiej polityki” od czego uzależnia wznowienie rozmów na temat denuklearyzacji Półwyspu.   Według ekspertów Pjongjang, który dokonał ostatnio serii prób rakietowych, przygotowuje się do testu międzykontynentalnej rakiety balistycznej, co groziłoby bezpośrednią konfrontacją ze Stanami Zjednoczonymi.",,
Krzywonos w Sejmie z gdyńskim mandatem. Miller wielkim przegranym,"Dawna opozycjonistka, sygnatariuszka Porozumień Sierpniowych Henryka Krzywonos-Strycharska, startująca z list PO, zdobyła mandat poselski w okręgu gdyńsko-słupskim. Największym przegranym w tym okręgu jest przewodniczący SLD Leszek Miller.","W okręgu gdyńsko-słupskim wygrała PO, przed PiS i Nowoczesną. Przewaga PO nad PiS w niedzielnych wyborach była jednak dziesięć razy mniejsza niż cztery lata temu. Platforma otrzymała o niespełna 10,5 tys. głosów więcej niż PiS. Partie zdobyły po 6 mandatów. PO zdobyła w sumie 33,46 proc. głosów, o 2,24 punktu procentowego więcej niż PiS, które poparło 31,22 proc. wyborców. Cztery lata temu w okręgu gdyńsko-słupskim PO wygrała uzyskując 48,53 proc. poparcia przed PiS – 25,04 proc.Kto w Sejmie? Z oficjalnego protokołu OKW w Gdyni wynika, że oprócz Henryki Krzywonos w Sejmie zasiądą z list PO: minister, koordynator służb specjalnych Marek Biernacki, który otrzymał największą liczbę głosów w okręgu – 42 586, ale to i tak jest o 23 426 głosów mniej niż w poprzednich wyborach parlamentarnych; ponadto wiceminister rolnictwa od 2007 r. Kazimierz Plocke oraz dotychczasowi posłowie z wieloletnim doświadczeniem: Tadeusz Aziewicz, Zbigniew Konwiński i Stanisław Lamczyk (kandydował z 8. miejsca na liście). Z PiS w Sejmie zasiądą obecni posłowie: Jolanta Szczypińska, która otrzymała drugi najwyższy wynik w okręgu – 31 031 głosów, o ponad 12 tys. więcej niż w poprzednich wyborach. Szczypińska po raz piaty ubiegała się, z sukcesem, o mandat poselski; poseł i były przewodniczący Solidarności Janusz Śniadek oraz posłanka, była senator Dorota Arciszewska-Mielewczyk. Mandat poselski zdobyli też: prawdopodobnie najbardziej aktywny radny Gdyni, jeden z największych krytyków obecnych władz miasta – prawnik Marcin Horała, były burmistrz Rumi, Jan Klawiter oraz emerytowany nauczyciel matematyki, radny z Chojnic Aleksander Mrówczyński. Kto jeszcze?Pozostałe dwa mandaty w okręgu gdyńsko-słupskim przypadną .Nowoczesnej (8,22 proc.) i Komitetowi Kukiz'15 (8,02 proc.). Obejmą je kandydujący z pierwszych miejsc na listach: Grzegorz Furgo, producent imprez kulturalnych, z wykształcenia politolog (zdobył 14 247 głosów) oraz Małgorzata Zwiercan, przedsiębiorca, dyrektor Ośrodka Leczenia Uzależnień w Kościerzynie (zdobyła 11 822 głosów).Największym przegranym w tym okręgu jest przewodniczący SLD Leszek Miller, „jedynka” na liście Zjednoczonej Lewicy; w latach 2001-2004 premier w rządzie SLD i Unii Pracy. Od 2010 roku - przewodniczący Sojuszu Lewicy Demokratycznej. Mandatu nie zdobyła też kandydatka ZL Dorota Gardias, pielęgniarka i działaczka związkowa, była przewodnicząca Ogólnopolskiego Związku Zawodowego Pielęgniarek i Położnych w latach 2005-11. Zasłynęła jako organizatorka tzw. białego miasteczka pielęgniarek pod kancelarią premiera w 2007 roku..W ławach na Wiejskiej nie zasiądą też kandydaci PO: wiceminister infrastruktury i rozwoju Dorota Pyć oraz posłanki: Krystyna Kłosin i Teresa Hoppe.Mandatu nie zdobył też kandydat PSL Janusz Kupcewicz, radny sejmiku pomorskiego, przed laty znany piłkarz reprezentacji Polski. W kadrze rozegrał 20 meczów i strzelił pięć bramek.",,
Niemiecki historyk krytykuje rodaków za brak wiedzy o zbrodniach na Polakach,"Niemiecki historyk Raphael Utz uważa, że jego rodacy niewiele wiedzą o Polsce, a w szczególności o zbrodniach popełnionych na Polakach w czasie II wojny światowej. – Musimy to jak najszybciej zmienić – zaapelował. Sprawę opisał portal dw.com.","Podczas spotkania w Berlinie poświęconego niemieckiej polityce historycznej i ofiarom niemieckiej okupacji w Polsce pracownik Uniwersytetu Friedricha Schillera w Jenie nawiązał do popularnego serialu „Babylon”, rozgrywającego się w międzywojennych Niemczech. W jednej ze scen radziecki pociąg przekracza granicę między oboma państwami. W rzeczywistości takiej granicy nie było, gdyż Niemcy i ZSRR dzieliły wówczas Polska i Litwa. – Ten banalny epizod telewizyjny wpisuje się w dawną tradycję lekceważenia, odpychania czy wręcz otwartej wrogości do Polski – uważa Utz. Jak dodaje, „w obliczu tej tradycji nie dziwi, że napad na Polskę 1 września 1939 r. spotkał się z szerokim poparciem w społeczeństwie niemieckim”. Historyk przypomniał niektóre zbrodnie, jakich dopuścili się w czasie wojny Niemcy na Polakach m.in. akcję likwidacji polskich elit i rzezi na Woli w trakcie powstania warszawskiego. Jak podkreślał, podczas wojny śmierć poniosło ok. 6 mln polskich obywateli, z czego tylko 300 tys. zginęło podczas działań wojennych. – To, że Polska była krajem komunistycznym i że wypędziła miliony Niemców, było dogodnym pretekstem, by nie zajmować się niemieckim zbrodniami i uznać je za komunistyczną propagandę – stwierdził Utz. – Do dziś nie przezwyciężyliśmy do końca tego stanu. Czy jesteśmy świadomi tego, że niemiecka okupacja we Francji czy Danii była czymś innym niż w Polsce? Czy rozmiar niemieckich zbrodni wojennych w Polsce jest niemieckiej opinii publicznej znany chociażby w zarysie? Uważam, że nie, a jako nauczyciel akademicki nie mogę państwu niestety opowiedzieć o cudownej wiedzy ogólnej maturzystów – dodał historyk. Jak uważa, niewłaściwa była także reakcja strony niemieckiej na podnoszony w Polsce postulat domagania się reparacji wojennych od Niemiec. Jak uważa Utz, Niemcy nie sformułowali „żadnej empatycznej wypowiedzi”, jedynie chłodno odnosząc się do sytuacji prawnej. Znacznie bardziej skłonnym do kompromisu jest – jego zdaniem – Berlin wobec Rosjan. – W przeciwieństwie do Francji, Polska nie istnieje na mapie niemieckiego maturzysty. (…) Należy szybko to zmienić – powiedział Utz.",,
Małopolska: Wysprzątali 25 km szlaku na Dzień Niepodległości,Z okazji zbliżającego się święta niepodległości mieszkańcy Barcic z województwa małopolskiego wysprzątali ponad 25 kilometrowy szlak na najwyższy szczyt Pasma Radziejowej i Beskidu Sądeckiego.,"Barciczanie wysprzątali szlak w sobotę 9 listopada. Jeśli wpadłeś na inny pomysł świętowania, koniecznie się z tym podziel i wyślij na twoje@tvp.info lub na 601 600 100.",,
Zmarł wybitny historyk prof. Jerzy Wyrozumski,"W wieku 88 lat w Krakowie zmarł w piątek wieczorem prof. Jerzy Wyrozumski, historyk specjalizujący się w dziejach średniowiecza, wieloletni prezes Towarzystwa Miłośników Historii i Zabytków Krakowa i wieloletni sekretarz generalny Polskiej Akademii Umiejętności.","Prof. Jerzy Wyrozumski urodził się 7 marca 1930 w Trembowli. Studia historyczne ukończył w 1955 roku na Uniwersytecie Jagiellońskim. W 1981 roku został profesorem nadzwyczajnym, a w 1993 – profesorem zwyczajnym nauk humanistycznych. Jego zainteresowania naukowe skoncentrowane były na dziejach polskiego średniowiecza. Badał zwłaszcza problemy gospodarczo-społeczne i ustrojowe oraz ruchy społeczno-religijne w Europie.Przed kanonizacją św. Jadwigi Królowej prof. Wyrozumski popularyzował jej postać w licznych publikacjach i konferencjach, które były organizowane przed jej wyniesieniem na ołtarze i w związku z licznymi jubileuszami: 600-lecia utworzenia wydziału teologicznego w Akademii krakowskiej, 600-lecia zainicjowanej i sfinansowanej przez nią fundacji bursy dla studentów litewskich w Pradze i 600-lecia wielkiej reorganizacji krakowskiej Almae Matris, na co przeznaczyła przed śmiercią swoje klejnoty. Prof. Wyrozumski poprzez swoje badania historyczne przyczynił się do kanonizacji św. Jadwigi, za co w 1999 roku został uhonorowany przez papieża Jana Pawła II Komandorią Orderu św. Sylwestra – najwyższym odznaczeniem przyznawanym katolikom świeckim przez papieża. Jego badania, publikacje i sesje dotyczyły ponadto problematyki Zjazdu Gnieźnieńskiego, św. Wojciecha i bł. Kingi. Prof. Wyrozumski wspierał także Papieską Akademię Teologiczną w Krakowie, a wcześniej Papieski Wydział Teologiczny w trudnych początkach wchodzenia w pełne prawa uczelni akademickich, zwłaszcza w sprawach zrównania tytułów i stopni naukowych. W związku z jubileuszem 1000-lecia biskupstwa krakowskiego badał początki chrześcijaństwa w Krakowie, publikując rozprawy, organizując zespoły i sesje. Kierował pracami zespołu historyków Uniwersytetu Jagiellońskiego, które zaowocowały wydaną wspólnie z historykami PAT publikacją „Kościół krakowski w tysiącleciu”. Był pracownikiem Uniwersytetu Jagiellońskiego, prezesem Towarzystwa Miłośników Historii i Zabytków Krakowa, a w latach 1994-2016 sekretarzem generalnym Polskiej Akademii Umiejętności, Wchodził w skład Centralnej Komisji do Spraw Stopni i Tytułów. W 2005 r. otrzymał doktorat honoris causa w Akademii Bydgoskiej im. Kazimierza Wielkiego w Bydgoszczy. Za działalność naukową został wyróżniony m.in. srebrnym medalem Cracoviae Merenti. W 2010 otrzymał Nagrodę Miasta Krakowa za szczególne osiągnięcia w zakresie badań mediewistycznych, zwłaszcza nad dziejami średniowiecznego Krakowa. Rok później został laureatem Nagrody im. ks. Stanisława Musiała, którą otrzymał za wkład w rozwój badań nad historią Żydów w Polsce, a w szczególności w Krakowie oraz promowanie studiów żydowskich i polepszanie relacji polsko-żydowskich.",,
Szczerski: wizyta Trumpa jeszcze w tym roku,"– Wizyta prezydenta USA Donalda Trumpa została przełożona, a nie odwołana i odbędzie się jeszcze w tym roku –  poinformował szef gabinetu prezydenta Krzysztof Szczerski po piątkowym spotkaniu z Johnem Boltonem.","Prezydent USA miał przybyć do Polski na obchody rocznicy wybuchu II wojny światowej. W czwartek Trump przełożył wizytę, uzasadniając to nadciągającym nad Florydę huraganem Dorian. Zamiast niego do Polski przyleci wiceprezydent Mike Pence, który w niedzielę wygłosi przemówienie na pl. Piłsudskiego w Warszawie.Szczerski przekazał na briefingu prasowym, że podczas rozmowy z doradcą prezydenta USA ds. bezpieczeństwa narodowego Johnem Boltonem usłyszał bardzo jasną deklarację, że wizyta Trumpa w Polsce jest przełożona, a nie odwołana. – Jest wyraźną i jednoznaczną wolą prezydenta Trumpa, by jeszcze w tym roku, w najbliższych miesiącach odwiedzić Warszawę, żeby zrealizować pełen plan wizyty, która była zaplanowana na 2 września, także z podpisaniem dokumentów, które są wypracowane i przygotowane do podpisów prezydentów – powiedział szef gabinetu prezydenta RP.– Mamy nadzieję, że już w przyszłym tygodniu będziemy w stanie podać nową datę tej wizyty - oświadczył Szczerski. Jak mówił, strona polska przedstawiła stronie amerykańskiej kilka możliwych terminów wizyty prezydenta Trumpa, wszystkie te terminy obejmują najbliższe trzy miesiące. Dopytywany, jakie daty zaproponowała polska strona, odpowiedział: – Kilka dat, w ciągu najbliższych trzech miesięcy, od dzisiaj do połowy listopada.",,
„Ideowa miałkość”. Demokraci starają się o nominację,"Druga seria debat polityków ubiegających się o nominację Partii Demokratycznej w przyszłorocznych wyborach prezydenckich w USA ponownie ujawniła istniejące podziały. Zwolennicy radykalnych posunięć, które mają odsunąć Donalda Trumpa od władzy, byli krytykowani przez umiarkowanych.","W pierwszej z serii debat, które odbywają się w Detroit i są transmitowane m.in. przez CNN, bierze udział dziesięciu polityków, w tym trzy kobiety. Nieco później wystartuje debata z udziałem kolejnych polityków, w tym Joego Bidena.W swych wystąpieniach wstępnych zarówno senator Elizabeth Warren, jak senator Bernie Sanders – znani ze swych lewicowych poglądów – zarzucili oponentom przesadną ostrożność polityczną i „ideową miałkość”. W ich ocenie system polityczno-gospodarczy, który służy wyłącznie najzamożniejszym i korporacjom, wymaga radykalnego podejścia. Warren oceniła, że Demokratom brakuje kręgosłupa moralnego i mają do zaoferowania wyborcom tylko „drobne, źle wyartykułowane idee”.Niefunkcjonalny system Mimo pewnych podobieństw tak Warren, jak Sanders przedstawili w środę rozbieżne opinie na temat systemu ubezpieczeń zdrowotnych. Senator z Vermont powiedział: „W tej chwili mamy niefunkcjonalny system z 87 mln ludzi bez ubezpieczenia lub z niedostatecznym ubezpieczeniem. 500 tys. Amerykanów corocznie bankrutuje z powodu wysokich opłat zdrowotnych, 30 tys. umiera, podczas gdy firmy, które specjalizują się w opiece zdrowotnej mają profit w wysokości dziesiątków mld dolarów”.Elizabeth Warren, senator z Massachusetts zapewniała, że koszty rozszerzenia ubezpieczenia Medicare na wszystkich członków rodziny powinni pokryć ludzie bogaci i korporacje. – Nie będzie nimi obciążona klasa średnia – obiecała.Sanders podkreślał w swych wypowiedziach, że większość Amerykanów żyje od wypłaty do wypłaty z trudem wiążąc koniec z końcem. Zaapelował, by reformy skoncentrowały się przede wszystkim na „transformacji gospodarki i zmianach w sposobie rządzenia państwem”. Takie stanowisko spotkało się z krytyką innych kandydatów. Przedstawiciel obozu „umiarkowanych”, gubernator stanu Montana, Steve Bullock powiedział, że Warren i Sanders to politycy, którzy reprezentują szkołę „ekonomii życzeniowej”, a gubernator z Kolorado John Hickenlooper zauważył, że „Demokraci mogliby rozwiązywać problemy bez uciekania się do rozbudowywania administracji”. Bullock zaznaczył dodatkowo, że ludzie pracy w USA „nie mogą czekać na rewolucję”, którą zapowiada Sanders. – Żyją bowiem problemami, które są tu i teraz – dodał.Zbyt ekstremalna propozycja Były członek Izby Reprezentantów USA ze stanu Maryland John Delaney ocenił, że propozycja objęcia systemem ubezpieczeń Medicare wszystkich jest zbyt ekstremalna i „prowadzi prostą drogą do ponownego zwycięstwa Donalda Trumpa w 2020 r.”. Zaapelował, by „dać ludziom wybór w sprawie ubezpieczeń”.Bullock i Hickenlooper cieszą się poparciem około 15 proc. demokratycznych wyborców każdy, o połowę mniej niż były wiceprezydent Joe Biden, którego popiera 32 proc. Zajmują oni odpowiednio - drugie i trzecie miejsce w sondażach. Na czwartej pozycji uplasowała się senator z Kalifornii Kamala Harris z poparciem około 10,5 proc. 55-letnia Harris i 76-letni Biden będą debatować w drugiej grupie.W ocenie komentatorów w dyskusji dobrze wypadł burmistrz South Bend, 37-letni Pete Buttigieg, który cieszy się 6-procentowym poparciem. Skoncentrował się on na problemach młodzieży i zmianach klimatycznych.",,
"Zmarł żołnierz gen. Andersa, walczył o Monte Cassino","Zmarł płk Eryk Jankowski, żołnierz 2. Korpusu Polskiego dowodzonego przez gen. Władysława Andersa, uczestnik walk o Monte Cassino i Piedimonte San Germano. Był jednym z ostatnich kawalerów Orderu Wojennego Virtuti Militari. Weteran na stałe mieszkał w Rzymie.","W 2017 r. weterana odwiedziła oficjalna delegacja przedstawicieli polskich władz, która brała udział w obchodach 73. rocznicy bitwy o Monte Cassino. Płk Jankowski został uhonorowany Krzyżem Oficerskim Orderu Odrodzenia Polski, Medalem „Pro Patria” oraz Medalem „Obrońcy Ojczyzny 1939-1945”. „Wejście na górę nie było łatwe. Żeby dostać się na pozycje blisko klasztoru, to trzeba było przejść 13 km pieszo. Przejść można było tylko wąskimi ścieżkami miedzy skałami, na szczęście na niektórych odcinkach między skałami Niemcy nas nie widzieli. Oni doskonale wiedzieli, gdzie są te przejścia i ciągle je ostrzeliwali (...). Nad głowami przelatywały kule. Tu pamiętam, że niektórzy chłopcy z mojego szwadronu nie wytrzymywali tego napięcia i wychodzili z tej dróżki, żeby schować się za skałą, i nie wiadomo, co się z nimi później stało” –  wspominał weteran walkę o Monte Cassino w jednym z wywiadów. Eryk Jankowski od 1942 r. służył w Polskich Siłach Zbrojnych na Zachodzie. W marcu 1943 r. ukończył szkołę podchorążych rezerwy, służył jako dowódca plutonu w 3. szwadronie 12. Pułku Ułanów Podolskich. 1 kwietnia 1945 r. został mianowany na stopień podporucznika. Uczestniczył w bitwie o Monte Cassino. Był dwukrotnie ranny: w bitwie o Monte Cassino i Piedimonte San Germano. Wcześniej był odznaczony m.in. Krzyżem Srebrnym Virtuti Militari, Krzyżem Walecznych, Krzyżem Monte Cassino.Masyw Monte Cassino wraz ze znajdującym się na wzgórzu klasztorem benedyktynów, było w czasie drugiej wojny światowej kluczową niemiecką pozycją obronną na tzw. linii Gustawa, mającą uniemożliwić aliantom zdobycie Rzymu. 18 maja 1944 r. po niezwykle zaciętych walkach zdobył je 2. Korpus Polski dowodzony przez gen. Władysława Andersa. W bitwie zginęło 923 polskich żołnierzy, 2931 zostało rannych, a 345 uznano za zaginionych. Po zdobyciu Monte Cassino drogę na Rzym blokowało aliantom Piedimonte San Germano, silnie ufortyfikowane przez Niemców. Do zdobycia tego włoskiego miasteczka przez polskich żołnierzy doszło 25 maja 1944 r.",,
Afera reprywatyzacyjna  w stolicy. Sprawdź gości TVP Info,Główny tematem programów publicystycznych w TVP Info będzie reprywatyzacja w stolicy. Wśród gości  m.in. Piotr Ikonowicz i Przemysław Wipler. Pełna lista programów:,"O godz. 19.57 gościem Michała Adamczyka będą politycy Marcin Witczak z PO oraz Michał Dworczyk z PiS.        O godz. 20.12 Michał Rachoń w pierwszej części „Minęła dwudziesta” będzie rozmawiał z  Piotrem Ikonowiczem (PPS),  Przemysławem Wiplerem (KORWiN) i Janem Śpiewakiem (radny stolicy, „Miasto jest nasze”). W drugiej części programu wystąpią Paweł Apel (Kukiz’15), Jarosław Krajewski (PiS) oraz Julia Pitera (PO). W trzeciej części gościć będzie Krzysztof Czabański (PiS).",,
Nielegalni imigranci z Bangladeszu i Iraku znalezieni w naczepie ciężarówki,"Policjanci z Pawłowic (woj. śląskie) zatrzymali dwóch obywateli Bangladeszu i obywatela Iraku, którzy nielegalnie przyjechali do Polski ukryci w naczepie ciężarówki. Mężczyźni zostali przekazani funkcjonariuszom straży granicznej z Bielska-Białej.","Obcokrajowców odnaleziono w bułgarskiej ciężarówce na terenie stacji paliw w Warszowicach. Nie posiadali oni przy sobie żadnych dokumentów. Podczas przesłuchania dwóch z nich oświadczyło, że pochodzi z Bangladeszu, natomiast trzeci zadeklarował obywatelstwo Iraku.Jak oświadczyli, do naczepy ciężarówki dostali się w Rumunii przy pomocy przemytnika. Zamierzali dotrzeć do krajów Europy Zachodniej. Komendant bielskiej placówki straży granicznej wszczął postępowanie administracyjne wobec nielegalnych imigrantów. Usłyszeli oni również zarzuty dotyczące przekroczenia polskiej granicy wbrew przepisom. Banglijczycy zostali przekazani stronie czeskiej w ramach umowy o readmisji, a Irakijczyk został umieszczony w strzeżonym ośrodku dla cudzoziemców.",,
Wojskowa grupa operacyjna przewiozła z Białej Wyspy sześć ciał ofiar,"Śmigłowiec nowozelandzkiej armii, który w piątek rano został wysłany z grupą operacyjną na pokładzie na Białą Wyspę, gdzie w poniedziałek doszło do wybuchu wulkanu, zabrał z wyspy ciała sześciu ofiar. Premier Payne obiecała, że wojskowi wrócą po dwa pozostałe ciała.","Operacja wiązała się z dużym ryzykiem - podkreślają australijskie media. Dodają, że szóstka ewakuowanych ciał znajdowała się pobliżu linii brzegowej i była doskonale widoczna z samolotu. Ciała dwójki innych ofiar leżą głębiej i komandosom bardzo trudno było tam dotrzeć.W komunikacie armii zaznaczono, że powodem poprzestania na ewakuacji sześciu ciał „były niedostatki specjalistycznego sprzętu”.Premier Australii Marise Payne zapowiedziała, że „powrót grupy operacyjnej na Białą Wyspę nastąpi tak szybko, jak to tylko możliwe”. W czwartek władze podały, że liczba potwierdzonych ofiar śmiertelnych wybuchu wulkanu na Białej Wyspie w Nowej Zelandii wzrosła do ośmiu. Kilka osób nadal uważa się za zaginione, ale najprawdopodobniej one także straciły życie.Policja uściśliła dodatkowo, że w środę dwie osoby zmarły w szpitalach w Auckland i Hamilton, co oznacza, że liczba potwierdzonych zgonów wrosła do 10. W klinikach nadal pozostaje 29 poszkodowanych w czasie wybuchu wulkanu; większość z nich ma poparzone ponad 70 proc. powierzchni ciała.Wulkan, który wciąż jest wysoce aktywny, wybuchł w poniedziałek, a w momencie erupcji na Białej Wyspie przebywało 47 osób, głównie z Australii (24 osoby), a także z USA (9 osób), Nowej Zelandii (5 osób), Niemiec (4 osoby), Chin (2 osoby), Wielkiej Brytanii (2) i Malezji (1 osoba).Biała Wyspa z aktywnym wulkanem jest popularną atrakcją turystyczną i celem wycieczek, mimo intensywnej emisji gazów wulkanicznych i szkodliwości środowiska w okolicy krateru. Wyspa znajduje się około 50 km od wschodniego wybrzeża Wyspy Północnej.",,
Sąd: Były szef sztabu Trumpa świadomie kłamał ws. kontaktów z Rosjanami,Były szef sztabu wyborczego Donalda Trumpa Paul Manafort kłamał podczas zeznań w śledztwie prokuratora specjalnego Roberta Muellera – poinformował sąd w Waszyngtonie. Mueller prowadził dochodzenie w sprawie rzekomej ingerencji Rosjan w amerykańskie wybory prezydenckie w 2016 r.,"Sędzia waszyngtońskiego sądu Amy Berman Jackson oświadczyła, że Manafort świadomie kłamał w kwestii kontaktów z powiązanym z rosyjskim wywiadem Konstantinem Kilimnikowem. Wyjaśniła, że istniały też przesłanki do uznania Manaforta winnym kłamstwa w dwóch innych sprawach, ale sąd nie potwierdził ich i oskarżony został oczyszczony z tych zarzutów.O próby okłamania ich oskarżyli w listopadzie Manaforta prokuratorzy federalni pracujący dla Muellera. Poinformowali oni też sąd, że tym samym złamał on warunki ugody z Muellerem. Nie podano wtedy bliższych szczegółów, ale prokurator specjalny obiecał je ujawnić w raporcie przed wydaniem wyroku w sprawie Manaforta i poinformował jedynie, że były szef sztabu Trumpa powiedział wiele rzeczy, które były łatwymi do zweryfikowania kłamstwami.Mueller postawił Manafortowi zarzuty karne dotyczące prania brudnych pieniędzy, niezarejestrowania się w USA jako tzw. zagraniczny agent (lobbysta na rzecz obcego państwa), składania fałszywych oświadczeń, oszustw bankowych i podatkowych oraz utrudniania działania wymiaru sprawiedliwości i spisku na rzecz takiego utrudniania, a także usiłowania wpłynięcia na zeznania potencjalnych świadków. W pierwszej rozprawie, która toczyła się w Aleksandrii w stanie Wirginia, uznano go za winnego ośmiu zarzutów.",,
"Eksplozja w bazie wojskowej. Są ranni, w tym polskie dziecko [WIDEO]","W czwartek rano doszło do wybuchu w arsenale broni na Cyprze. Potem nastąpiły jeszcze kolejne eksplozje we wschodniej części miasta Kirenia – poinformował Kudret Özersay  wicepremier Tureckiej Republiki Cypru Północnego. Jak podają cypryjskie media, z całego obszaru służby ewakuowały przebywających tam ludzi.","Kilka osób zostało rannych, a wśród nich 5,5-letnie dziecko z Polski, które doznało obrażeń głowy. Jego mama relacjonowała wypadki w rozmowie z Polsat News.– O godz. 1:30 obudziły nas intensywne wystrzały przypominające fajerwerki. Nad okolicą unosiła się łuna. 20 minut później nastąpiła potężna eksplozja, po której zasłoniliśmy kotary w oknach – powiedziała.Dodała, że „każda eksplozja powodowała, że coś się tłukło, trzęsło w hotelu”. – W recepcji zawalił się sufit – opisywała. Szef dyplomacji Kudret Özersay poinformował, że to spadające odłamki szkła spowodowały rany u ludzi. „Polska Times” podkreśla, że w pobliskim hotelu Acapulco znajdowali się m.in.  polscy turyści, którzy wraz z innymi zostali ewakuowani. Nie ma ofiar śmiertelnych.Nie znane są przyczyny wybuchów.",,
Malezyjski samolot trafiła rakieta BUK. Holendrzy przebadali odłamek z miejsca katastrofy,"– Metalowy odłamek znaleziony na miejscu katastrofy malezyjskiego samolotu nad Ukrainą jest fragmentem rakiety ziemia-powietrze typu BUK – informuje holenderska telewizja RTL. W katastrofie Boeinga 777 linii Malaysia Airlines śmierć poniosło 298 osób, w większości byli to obywatele Holandii. Maszyna została zestrzelona 17 lipca z terenów kontrolowanych przez prorosyjskich separatystów.","Fragment został znaleziony przez holenderskiego dziennikarza w pobliżu wsi Hrabowe kilka miesięcy temu. Odłamek został przebadany przez międzynarodowych ekspertów m.in. z IHS Jane's w Londynie. Zdaniem analityków dostarczony fragment był częścią rakiety BUK. Międzynarodowe śledztwo  W styczniu 2015 r. dziennikarze niemieckiego „Spiegla” i holenderskiego „Algemeen Dagblad”, wspomagani przez międzynarodowe fora śledcze Correctiv i Bellingcat, zrekonstruowali na podstawie informacji dostępnych w internecie oraz rozmów z naocznymi świadkami trasę przemarszu rosyjskiej 53 brygady przeciwlotniczej.  Ze zgromadzonych przez dziennikarzy danych wynika, że dysponująca rakietami przeciwlotniczymi brygada opuściła 23 czerwca miejsce zakwaterowania w Kursku. W dniu zestrzelenia samolotu, 17 lipca ub.r., jedna z mobilnych platform rakietowych tej jednostki znajdowała się dokładnie w miejscu, skąd wystrzelono rakietę - czytamy w „Spieglu”.  System antyrakietowy ziemia-powietrze Buk-M1 rozlokowany został w pobliżu miasta Sniżne, aby chronić czołgi prorosyjskich separatystów przed atakami ukraińskiego lotniska. Autorzy raportu przytaczają opinie mieszkańców pobliskich osiedli, którzy słyszeli charakterystyczny dźwięk towarzyszący wystrzelonej rakiecie bądź widzieli moment odpalenia pocisku.                                                    (fot. rtlnieuws.nl) Katastrofa Boeinga 777 linii Malaysia Airlines   W katastrofie Boeinga 777 linii Malaysia Airlines lecącego z Amsterdamu do Kuala Lumpur śmierć poniosło 298 osób, w większości byli to obywatele Holandii. Maszyna została zestrzelona 17 lipca z terenów kontrolowanych przez prorosyjskich separatystów. Rosja od początku twierdzi, że samolot zestrzelony został przez ukraińską armię i konsekwentnie zaprzecza, jakoby separatyści dysponowali wyrzutniami BUK-ów.  Holenderski prokurator Fred Westerbeke zapowiedział w grudniu, że ostateczny raport w sprawie przyczyn katastrofy będzie gotowy dopiero za rok. Sprawozdanie tymczasowe opublikowane w zeszłym roku zawiera jedynie stwierdzenie, że samolot został trafiony „z zewnątrz dużą ilością szybko poruszających się przedmiotów”.",,
Erdogan oskarża USA o dostarczenie broni kurdyjskim bojownikom,"Prezydent Turcji oskarżył Stany Zjednoczone o dostarczenie w tym tygodniu większej ilości broni bojownikom kurdyjskim na północy Syrii. USA wysłały dwa samoloty wyładowane bronią dla organizacji, którą Ankara uważa za terrorystyczną.","– Nie myślcie, że uda wam się wykończyć Daesz (arabski akronim tzw. Państwa Islamskiego) przy pomocy PYD (kurdyjskiej Partii Unii Demokratycznej) i jego zbrojnego ramienia YPG (Ludowe Jednostki Samoobrony), bo są to ugrupowania terrorystyczne – powiedział Erdogan w wystąpieniu w Nowym Jorku, gdzie trwa debata generalna na 71. sesji Zgromadzenia Ogólnego ONZ. Agencja Reutera uznała, że wypowiedź Erdogana tylko zaostrzyła i tak już napięte stosunki pomiędzy Ankarą a Waszyngtonem.",,
Pożar okrętu podwodnego w Rosji. Statek miał napęd atomowy,"Prezydent Rosji Władimir Putin ujawnił, że okręt, na którym w poniedziałek doszło do pożaru, miał napęd atomowy. Minister obrony Siergiej Szojgu zapewnił, że ogień nie wpłynął na działanie reaktora podwodnej jednostki. Instalacja jest w pełni sprawna.","W wyniku pożaru zginęło 14 osób. Wstępne informacje zostały opublikowane dzień później. Dotychczas jednak nie ujawniano szczegółów dotyczących okoliczności, ani typu jednostki. Media spekulowały, że była to niewielka, atomowa łódź podwodna zdolna do działań na ekstremalnej głębokości. Rzecznik prezydenta Dmitrij Pieskow powiedział, że Moskwa nie ujawni szczegółów dotyczących katastrofy, do której doszło na rosyjskich wodach terytorialnych na dalekiej północy. Niektóre informacje na ten temat stanowią bowiem tajemnicę państwową. Pożar, do którego doszło w poniedziałek, był największą katastrofą rosyjskiej jednostki podwodnej od 2008 r., kiedy to w wyniku zatrucia freonem zginęło 20 osób.",,
"Jaki: To najlepszy dowód, że można przywracać sprawiedliwość, jeżeli ma się determinację","– To było już tak ordynarne złodziejstwo, to, co się wydarzyło przy ulicy Hożej, że nawet posłowie Platformy Obywatelskiej musieli się albo wstrzymać, albo głosować „za” – powiedział w programie „Minęła 8” wiceminister sprawiedliwości, przewodniczący komisji weryfikacyjnej Patryk Jaki.","Komisja weryfikacyjna, badająca reprywatyzację w stolicy, uchyliła w poniedziałek kolejne trzy decyzje reprywatyzacyjne stołecznego ratusza. Wydane postanowienia dotyczą nieruchomości przy ulicy Hożej 23/25, 25 i 25a.                – Większość decyzji była jednogłośna – wskazał w TVP Info przewodniczący komisji, wiceminister sprawiedliwości Patryk Jaki.  – To było już tak ordynarne złodziejstwo, to, co się wydarzyło przy ulicy Hożej, że nawet posłowie Platformy Obywatelskiej musieli się albo wstrzymać, albo głosować „za” – powiedział.               Wiceminister ocenił, że „ulica Hoża to symbol tej reprywatyzacji” – udziały w  wartej miliony złotych kamienicy „grupa cwaniaczków” kupowała za absurdalnie niskie kwoty. – Mogłoby być to śmieszne, gdyby nie to, że wszystko to są pieniądze rozkradzione z podatków warszawiaków, przy akompaniamencie osób, którzy głosowali na PO w Warszawie, i mam nadzieję, że dzisiaj się tego wstydzą – powiedział.",,
Ruszył proces pomysłodawcy tzw. skoku stulecia,"Przed Sądem Okręgowym w Łodzi rozpoczął się proces Grzegorza Łuczaka, uznawanego za pomysłodawcę tzw. skoku stulecia, w którym skradziono 8 mln zł. Mężczyźnie grozi do 10 lat więzienia. Oskarżony nie przyznał się do winy.","Oskarżony wyraził zgodę na publikację swojego wizerunku i nazwiska, ponieważ – jak podkreślił w oświadczeniu złożonym przed sądem – jest niewinny. Jednocześnie odmówił składania wyjaśnień do czasu zapoznania się z pełnym materiałem dowodowym.  Do kradzieży doszło w lipcu 2015 r. w Swarzędzu. Zatrudniony w firmie ochroniarskiej pod fałszywym nazwiskiem Krzysztof W., który był w konwoju z pieniędzmi, odjechał autem z gotówką. Wkrótce potem znaleziono porzucony samochód. Konwojent zniknął wraz z niemal 8 mln zł. Krzysztof W., z zawodu krawiec, zatrudnił się w firmie ochroniarskiej kilka miesięcy wcześniej, podając fałszywe dane osobowe. Przygotowując się do akcji, zmienił wygląd. Ogolił głowę i zapuścił brodę, zażywał też środki, które sprawiły, że przybrał na wadze. Grzegorz Łuczak był wiceprezesem firmy ochroniarskiej, w której pracował fałszywy konwojent. Potem Łuczak był poszukiwany listem gończym. Zatrzymano go w listopadzie 2017 r. na Ukrainie. W październiku 2018 r. został przekazany polskiemu wymiarowi sprawiedliwości. Oskarżycielem posiłkowym w sprawie jest spółka Servo, której wiceprezesem był Łuczak. Jej pełnomocnik mec. Maciej Trociński podkreślił, że firma ochroniarska najbardziej ucierpiała w wyniku tzw. skoku stulecia – musiała zwrócić skradzione pieniądze, których dotychczas nie odzyskano. – Od wielu lat obsługuję spółkę Servo i z oskarżonym kilka dni po napadzie byłem w siedzibie ubezpieczyciela, aby zgłosić szkodę. Jednak jego późniejsze zachowanie budzi moje daleko idące wątpliwości.(...) Żałuję, że nie pozostał w Polsce, nie współpracował z zarządem spółki, tylko zniknął – zaznaczył pełnomocnik. Według obecnego prezesa Servo Jarosława Kura, sytuacja spółki w ciągu czterech lat od zdarzenia znacznie się pogorszyła, m.in. trzeba było zwolnić około 80 proc. pracowników i ograniczyć działalność oddziałów. „Obecnie powtórzenie takiego „skoku” byłoby z pewnością niemożliwe, ale chciałbym podkreślić, że także przed tym zdarzeniem weryfikację pracowników wykonywaliśmy zgodnie z prawem i nie mamy tu sobie nic do zarzucenia” – dodał Kur. Wcześniej w sprawie zatrzymano sześć osób. Cztery z nich Prokuratura Okręgowa w Poznaniu również oskarżyła o udział w zorganizowanej grupie przestępczej i przywłaszczenie mienia znacznej wartości. Byli to Dariusz D. i Adam K., u którego miało dojść do podziału łupu, a także Marek K., który miał brać udział w opracowaniu planu napadu i ubezpieczać przewożenie pieniędzy, a także konwojent Krzysztof W. Dwie pozostałe osoby, czyli Agnieszka K. i Wojciech M., miały pomagać w ukryciu pieniędzy i wpłacić na konto założone w jednym z banków 250 tys. zł. Pieniądze miał im dać Adam K. W lipcu 2017 r. łódzki sąd uznał za winnych przywłaszczenia ponad 7,7 mln zł czterech oskarżonych. Skazał Krzysztofa W. na 8 lat i 2 miesiące więzienia, Marka K. na 7 lat, Adama K. na 6 lat i 2 miesiące, a Dariusza D. na 6 lat więzienia. Oskarżeni zostali również ukarani m.in. grzywnami w wysokości od 5 do 15 tys. zł. Mieli także solidarnie naprawić szkodę. Agnieszka K. i Wojciech M. usłyszeli wyroki roku więzienia w zawieszeniu na trzy lata. Apelację od wyroku złożyli zarówno obrońcy, jak i prokuratura. W czerwcu tego roku Sąd Apelacyjny w Łodzi podtrzymał wyroki sądu I instancji.",,
Sąd Najwyższy uznał premiera Czech za agenta komunistycznej służby bezpieczeństwa,"Sąd Najwyższy Słowacji odrzucił skargę czeskiego premiera Andreja Babisza w sporze ze słowackim Instytutem Pamięci Narodowej (UPN), który utrzymuje, że ten był agentem komunistycznej służby bezpieczeństwa. Babisz zapowiedział skargę do Trybunału w Strasburgu.","Według słowackich mediów uzasadnienie wyroku Sądu Najwyższego zostanie opublikowane w najbliższym czasie. Kancelaria adwokacka reprezentująca czeskiego premiera jak dotąd nie zareagowała na orzeczenie sądu, argumentując, że musi poczekać na pisemne uzasadnienie wyroku. Informację o decyzji sądu, która miała zapaść 31 maja, przekazał w czwartek portal Dennik N, powołując się na rzeczniczkę sądu Alexandrę Vożanovą. Babisz, który studiował na Słowacji i w latach osiemdziesiątych pracował w słowackim przedsiębiorstwie handlu zagranicznego, złożył skargę na słowacki UPN dotyczącą umieszczenia jego nazwiska w spisie tajnych współpracowników komunistycznych tajnych służb (StB). Czeski premier zdecydowanie zaprzecza, jakoby współpracował z StB. Twierdzi, że miał kontakt z funkcjonariuszami tej służby, kiedy pracował w czechosłowackim przedsiębiorstwie handlu zagranicznego Petrimex, ale że funkcjonariusze ci interesowali się jedynie działalnością owego przedsiębiorstwa.",,
Jaki: Znany układ nie potrafi dobrze wydawać środków w Warszawie,"– Warszawa może na mnie liczyć bez względu na wynik wyborów, co nie zmienia faktu, że znany układ nie potrafi dobrze wydawać środków – podkreślił we wtorek kandydat Zjednoczonej Prawicy na prezydenta stolicy Patryk Jaki.","W ostatnich dniach Jaki przedstawiał swoje pierwsze decyzje i sztandarowe projekty, które będzie chciał realizować, jeśli zostanie prezydentem stolicy. Pierwsza decyzja ma dotyczyć budowy III i IV linii metra. Minister inwestycji i rozwoju Jerzy Kwieciński zapewnił o wsparciu rządu dla planów Jakiego budowy kolejnych linii metra. We wtorek Jaki przekazał, że uzyskał kolejną gwarancję rządową od Kwiecińskiego dot. budowy nowych mostów dla Warszawy. Kandydat Jakiego na wiceprezydenta stolicy, stołeczny radny Piotr Guział stwierdził, że jeżeli w Warszawie wygra kandydat Koalicji Obywatelskiej Rafał Trzaskowski, to stolica na lata będzie odcięta od funduszy na inwestycje z budżetu państwa. Jaki odnosząc się na Twitterze do tych wypowiedzi napisał: „Warszawa może na mnie liczyć, bez względu na wynik. Co nie zmienia faktu, że znany układ nie potrafi dobrze wydawać środków patrz 120 mln dla grupy Roberta N. Trudno też finansować mojemu konkurentowi #DzielnicaPrzyszłość, której nie chce lub mosty skoro woli kładki pieszo-rowerowe”. Stanowisko wobec wypowiedzi Guziała zajął rzecznik PO poseł Jan Grabiec. „Skoro Warszawiacy nie chcą głosować na Jakiego, w sztabie PiS uradzili, że postraszą odcięciem funduszy na budowę metra, mostów i obwodnicy. Po pierwsze Warszawiacy strachliwi nie są. Po drugie Warszawa żadnych dotacji na metro od rządu PiS nie dostała. #JakiWstyd” – napisał także na Twitterze Grabiec. Wybory samorządowe odbędą się 21 października. Druga tura wyborów bezpośrednich wójtów, burmistrzów, prezydentów miast – 4 listopada.",,
„Prezydent Gruzji swoją wizytą podkreśla znaczenie Polski”,"– Prezydent Gruzji swoją obecnością podkreśla, że Polska jest ważnym graczem nie tylko w regionie, ale w całej Europie – powiedział w programie „Minęła 8”  Mariusz Maszkiewicz, ambasador RP w Gruzji. W środę prezydent Giorgi Margwelaszwili składa wizytę w Warszawie.","Gruzja jest państwem stowarzyszonym z Unią Europejską i potencjalnym kandydatem do NATO.  – Obecność prezydenta Gruzji [w Polsce - red.] jest podkreśleniem znaczenia Polski jako kraju, który promuje Partnerstwo Wschodnie od blisko dziesięciu lat, który wspiera naszych wschodnich partnerów w ich aspiracjach europejskich. Prezydent Gruzji swoją obecnością podkreśla, że Polska jest ważnym graczem nie tylko w regionie, ale w całej Europie – powiedział w TVP Info Mariusz Maszkiewicz. „Chrześcijański kod genetyczny” Zwrócił uwagę, że Gruzja, ochrzczona sześć wieków przed Polską, ma „chrześcijański kod genetyczny” i jest krajem bardzo proeuropejskim. Przeciąganie się procesów integracyjnych tłumaczył  uwzględnianiem w Brukseli faktu obecności w tym regionie interesów rosyjskich oraz odległością od Europy. – Dziś Gruzini podkreślają swoją obecność w systemie bezpieczeństwa w rejonie Morza Czarnego. Ich bliskim sąsiadem jest Turcja, przez Morze Czarne sąsiadują z Bułgarią i Rumunią. Są ważnym elementem czynnika stabilizującego w tym regionie, a na Kaukazie są liderem przemian demokratycznych – mówił. Ambasador podkreślił, że Polska jest zainteresowana pełnym uczestnictwem Gruzji w NATO i UE. ",,
Cerkiew chce karać za homoseksualizm,"Przedstawiciel rosyjskiej Cerkwi prawosławnej
Wsiewołod Czaplin zasugerował w piątek przeprowadzenie referendum w kwestii
karania za homoseksualizm, gdyż takie sprawy, jak  podkreślił, powinien
rozstrzygać naród.","– Niewątpliwie sprawa ta powinna zostać omówiona w społeczeństwie, jeśli jużproklamowaliśmy ludowładztwo. Dlatego też większość narodu – a nie jakieśsiły zewnętrzne – powinna określać, co jest u nas czynem karalnym, a co nie – powiedział dziennikowi „Izwiestija” Wsiewołod Czaplin, kierujący wPatriarchacie Moskiewskim wydziałem zajmującym się relacjami Cerkwi zespołeczeństwem.Wyraził przekonanie, że kontakty homoseksualne powinny być całkowiciewykluczone z życia rosyjskiego społeczeństwa i jeśli nie uda się tegoosiągnąć drogą przekonywania – co, jak zaznacza, byłoby lepsze – to możnabędzie włączyć do tego prawo i zapytać ludzi, czy są do tego gotowi.Czaplin nie wykluczył, że kwestia powrotu do karania za związki homoseksualne możezostać poddana ogólnonarodowemu referendum.W byłym ZSRR za homoseksualizm karano więzieniem. Oficjalnie karę tęzniesiono w 1993 roku, jednak w Rosji utrzymują się silne nastrojeantygejowskie. Z opublikowanego w ubiegłym roku sondażu niezależnego CentrumLewady wynika, że tolerancję wobec osób o nietradycyjnej orientacjiseksualnej i zrozumienie dla ich problemów deklaruje 23 proc. Rosjan, 16proc. proponuje izolowanie homoseksualistów, 22 proc. chce ich przymusowegoleczenia, a 5 proc. wręcz ich likwidacji.W ubiegłym roku w Rosji weszła w życie ustawa zakazująca propagowaniahomoseksualizmu wśród nieletnich, którą skrytykowali obrońcy praw człowieka iśrodowiska gejowskie jako stygmatyzującą mniejszości seksualne.Cytowany przez dziennik „Izwiestija” przedstawiciel rosyjskich środowisk LGBT, Igor Koczetkow powiedział, że obecnie przeprowadzić referendum w Rosji natemat pociągania do odpowiedzialności karnej za homoseksualizm to mniejwięcej to samo, co zaproponować w Niemczech przywrócenie obozówkoncentracyjnych dla Żydów. – To propozycja tego samego autoramentu – oburzałsię aktywista. Przypomniał też, że z powodu penalizacji homoseksualizmu wlatach władzy sowieckiej niewinnie ucierpiało ok. 250 000 ludzi. Rosyjscy deputowani nie widzą jednak możliwości wprowadzenia kar dla homoseksualistów. Według szefa komisji prawnej Dumy Państwowej, Pawła Kraszennikowa, w Rosji nie będzie uchwalać się takich przepisów.",,
Kanada: protest przeciwko przyjęciu paktu migracyjnego,"Ponad 200 reprezentantów środowisk prawicowych protestowało w sobotę przed kanadyjskim parlamentem w Ottawie przeciwko przyjęciu przez Kanadę paktu migracyjnego, który ma być podpisany w przyszłym tygodniu w Marrakeszu w Maroku.","Przed kanadyjskim parlamentem zorganizowano też kontrmanifestację, w której uczestniczyła setka demonstrantów będących zwolennikami podpisania dokumentu regulującego kwestie związane z migracją. Wznosili oni pod adresem przedstawicieli prawicy – skandujących „Nie podpisujcie paktu!” – okrzyki: „Wstydźcie się!”, „Uchodźcy są tu mile widziani, rasiści – nie!”.Gwałtowne przepychanki, do których doszło na gazonie przed wejściem do parlamentu, zostały szybko opanowane przez policjantów z oddziałów specjalnych, którzy rozdzielili obie, nastawione wrogo do siebie grupy. Przesłuchano jedną osobę. Sylvain Brouilette, rzecznik skrajnie prawicowego, antyimigracyjnego ugrupowania La Meute (Pakiet), które sprzeciwia się przyjmowaniu imigrantów z krajów muzułmańskich, oświadczył w rozmowie z dziennikarzem AFP, że członkowie tego założonego w 2015 r. w Quebecu przez b. wojskowych Erica Venne i Patricka Beaudrylę ruchu sprzeciwiają się podpisaniu paktu migracyjnego ONZ, ponieważ podważa ono zasady krajowej polityki migracyjnej poszczególnych państw.",,
PO przeznacza miliony na kampanię Kidawy-Błońskiej. „To będzie rozsądny marketing mix”,"Nowy przewodniczący Platformy Obywatelskiej Borys Budka poinformował w TVN24, że jego partia zainwestuje w kampanię prezydencką Małgorzaty Kidawy-Błońskiej 19 mln zł. Poseł Prawa i Sprawiedliwości Jan Kanthak spodziewa się zmasowanych działań w internecie. – Dochodzą sygnały, że w kampanii wyborczej Małgorzaty Kidawy-Błońskiej mają być używane wszystkie metody, które mają pomóc jej w zwycięstwie. Tutaj mam na myśli przede wszystkim ataki hejterskich profili na kontach społecznościowych – powiedział portalowi tvp.info.","– Przecież słyszeliśmy już kiedyś, że izraelska firma doradza Grzegorzowi Schetynie. Myślę, że ten sam kontrahent będzie brał aktywny udział w kampanii wyborczej. Wszystkie metody, wszystko co jest niedozwolone, prawdopodobnie będzie wykorzystane – dodał Kanthak.  W co zainwestuje sztab Kidawy-Błońskiej? – To będą decyzje sztabu, który w tym tygodniu zostanie przedstawiony. Na pewno to będzie taki rozsądny marketing mix, używający tradycyjnych mediów, jak i mediów internetowych z bardzo dużym fundamentem, opartym na bezpośrednich spotkaniach, na byciu blisko ludzi –  mówił poseł Koalicji Obywatelskiej Marcin Kierwiński. Internetowa kampania Kidawy-Błońskiej będzie pozytywna czy wymierzona w prezydenta Andrzeja Dudę i negatywna? – Zawsze dla nas najważniejsza jest pozytywna kampania, prezentacja stanowiska naszego kandydata. Jeśli jednak zdarzają się poważne błędy konkurenta, który dzisiaj ponosi odpowiedzialność za urząd prezydenta, to trzeba je nazwać i pokazać. To naturalne w kampanii wyborczej – odpowiedział rzecznik PO Jan Grabiec. Poseł Kanthak z PiS-u twierdzi jednak, że to nie prezydent Andrzej Duda ma kłopoty z wpadkami. B– Nie przez przypadek o Małgorzacie Kidawie-Błońskiej mówi się jako Bronisławie Komorowskim w spódnicy. Dopiero zaczęła swoją kampanię, stała się osobą rozpoznawalną i aktywną w życiu publicznym, a już zbiera bardzo wiele takich pomyłek, lapsusów. To nie zwiastuje dobrze na dalszą kampanię – stwierdził Kanthak. – Kampania w wykonaniu pani marszałek Kidawy-Błońskiej taka będzie. Będziemy mieli dużo lapsusów, przejęzyczeń. One będą mniej lub bardziej zabawne, ale będą się pojawiały. Taka jest natura pani marszałek – mówił natomiast poseł Tomasz Trela z Lewicy. Przez decyzje w sprawie kampanii Kidawy-Błońskiej na drugi plan zeszły zmiany w PO. Próbowaliśmy zapytać Sławomira Nitrasa, czy rzeczywiście będzie szefem klubu parlamentarnego Koalicji Obywatelskiej i jak widzi jego dalsze funkcjonowanie.  – Dzisiaj zajmujemy się kampanią Małgorzaty Kidawy-Błońskiej, a nie klubem parlamentarnym. Klub będzie najlepszy, jaki może być, bo mamy najlepszy klub – odpowiedział Nitras. Nie zdradził jednak, w jakie działania kampanijne PO zainwestuje 19 mln zł.",,
Niemcy: Pierwsza para gejów zawarła związek małżeński,Pierwsza para gejów zawarła w niedzielę w Berlinie związek małżeński na podstawie nowych przepisów przyjętych w czerwcu przez Bundestag. Niemieccy parlamentarzyści zrównali prawnie związki gejów i lesbijek z normalnymi małżeństwami.,"W urzędzie stanu cywilnego w ratuszu Schoeneberg w Berlinie Zachodnim związek małżeński zawarli Karl Kreile i Bodo Mende. Mężczyźni są parą od 38 lat. Mężczyźni w wieku 60 i 59 lat zarejestrowali 15 lat temu swój związek jako „związek partnerski”, co jest w Niemczech możliwe od 2001 r. Tylko w Berlinie w niedzielę w związek małżeński wstąpi 11 par homoseksualnych. Podobne uroczystości odbędą się m.in. w Hamburgu i Stuttgarcie. Bundestag uchwalił 30 czerwca ustawę o otwarciu instytucji małżeństwa dla związków osób tej samej płci. Po upływie trzech miesięcy pary homoseksualne mogą w urzędach stanu cywilnego zawrzeć związek na takich samych zasadach, jak małżeństwa. Dotyczy to także adopcji dzieci. Adopcja przez homoseksualistówW przyszłym tygodniu w Berlinie jedna z par zamierza bezpośrednio po ślubie adoptować 2,5-letniego chłopca, który od urodzenia jest pod opieką obu mężczyzn.O prawo gejów i lesbijek do małżeństwa walczyła od lat 80. partia Zielonych. Postulat ten wsparły później Lewica i SPD, a ostatnio także część polityków CDU.Zwrotem w staraniach o zrównanie praw par homoseksualnych z heteroseksualnymi była zmiana postawy kanclerz Angeli Merkel, która wycofała swój sprzeciw wobec adopcji dzieci przez gejów i pozwoliła posłom swojej partii na głosowanie zgodnie z własnym sumieniem, bez dyscypliny partyjnej.",,
Śmierć w Dolinie Śmierci. Turystka najpewniej przegrała z temperaturą,"Turystka zmarła w Parku Narodowym Doliny Śmierci w Kalifornii, przypuszczalnie w wyniku odwodnienia. Lokalne służby wszczęły dochodzenie.","Do tragedii doszło we wtorek, po godz. 16. Gość parku powiadomił służby o nieprzytomnej kobiecie na południe od Badwater, wyschniętego jeziora będącego największą depresją występującą na kontynencie północnoamerykańskim. Na miejscu wysłano ratowników, ale gdy przybyli na miejsce turystka już nie żyła.Służby okręgu Inyo wszczęły dochodzenie w sprawie śmierci kobiety, której nazwiska media nie podały. Władze parku narodowego przekazały, że w Dolinie Śmierci utrzymują się temperatury sięgające 50 stopni Celsjusza.To drugi zgon w ciągu trzech dni na Pustyni Mojave, której częścią jest Dolina Śmierci. Władze informują, że najczęstszą przyczyną śmierci jest odwodnienie i udar cieplny, często będące konsekwencją wypadku bądź awarii auta.Gościom parku nakazuje się wypijanie co najmniej jednego galonu wody dziennie (około 4,5 litra) oraz obserwowanie symptomów odwodnienia takich jak nudności i bóle głowy.",,
"Rosyjski opozycjonista: Putinizm to kłamstwa, represje i wojna","Lider rosyjskiej partii opozycyjnej Jabłoko skrytykował prezydenta Władimira Putina i utrzymywany przez niego systemem rządów. Według Grigorija Jawlińskiego władza w Rosji opiera się na „kłamstwach, represjach, korupcji i wojnie”.","W ten sposób opozycyjny polityk odniósł się do niedawnej wypowiedzi jednego z kremlowskich doradców, Władysława Surkowa, który stwierdził, że „putinizm jest doskonale sprawdzająca się metodą kierowania państwem i dlatego należy ją zgłębiać”.W ocenie Grigorija Jawlińskiego putinizm jest „konstrukcją taktyczną nastawioną na stworzenie państwa mafijnego”. – Korupcja, kłamstwa, wojna, ludzie wsadzani do łagrów i bici na wiecach – tak polityk partii Jabłoko scharakteryzował system rządów obowiązujący w Rosji. Jawliński powiedział, że putinizm to „dławienie wolności, sianie strachu i zdrady, ignorowanie międzynarodowych praw oraz konfrontacja z rozwiniętymi państwami”.",,
Kara śmierci dla radykalnego duchownego za zamachy w Dżakarcie,Sąd w Indonezji skazał na śmierć radykalnego duchownego islamskiego Amana Abdurrahmana za doprowadzenie do serii samobójczych zamachów w Dżakarcie w 2016 r. Do ataków przyznała się regionalna filia Państwa Islamskiego (IS).,"Kilkuset policjantów z jednostek antyterrorystycznych i snajperów skierowano do ochrony sądu w Dżakarcie w dniu odczytania wyroku. Prokuratura domagała się dla Amana właśnie kary śmierci. Według policji i prokuratury 46-letni Aman był głównym ideologiem bojowników IS w Indonezji oraz ideologicznym przywódcą Dżemaa Anszarut Daula (JAD) – luźnego sojuszu sympatyków IS w tym kraju. Policja twierdzi ponadto, że osoba odpowiedzialna za zorganizowane ataków samobójczych, przeprowadzonych w maju w mieście Surabaja przez dwie rodziny, w tym kilkuletnie dzieci, należał do siatki bojowników zainspirowanych wystąpieniami Abdurrahmana.14 stycznia 2016 r. w Dżakarcie eksplodowało kilka bomb, m.in. przy policyjnym posterunku, przed najstarszym stołecznym centrum handlowym przy głównej ulicy miasta i w kawiarni Starbucks.W eksplozjach i towarzyszącej im strzelaninie zginęły cztery osoby postronne, w tym obywatel Kanady, i czterej bojownicy, a 26 osób odniosło obrażenia. Aman został skazany za te zamachy oraz cztery inne ataki. Miał m.in. sprowokować swoich zwolenników do przeprowadzenia ataków bombowych na dworcu autobusowym na wschodzie Dżakarty w maju 2017 r., w których zginęło trzech policjantów, a także do ataków na chrześcijański kościół w mieście Samarinda na wschodzie kraju w listopadzie 2016 r., w których zginęło pięcioro dzieci w wieku od dwóch do ośmiu lat. Według indonezyjskiej Narodowej Agencji ds. Walki z Terroryzmem Aman odegrał też rolę w zeszłorocznej rebelii islamistycznych bojowników w mieście Marawi na południu Filipin. Podczas odbywania kary więzienia miał polecić członkom JAD, by przyłączyli się do walk w obleganym przez siły bezpieczeństwa mieście. W 2004 r. został skazany na siedem lat pozbawienia wolności za przygotowywanie zamachu na obrzeżach Dżakarty. W więzieniu poznał Abu Bakara Baszira, duchowego przywódcę powiązanej z Al-Kaidą grupy islamistycznej Dżemaa Islamija. Wkrótce po opuszczeniu więzienia w 2008 r. wraz z Baszirem stworzył obóz szkoleniowy dla islamistów w prowincji Aced na Sumatrze, który zjednoczył bojowników różnych grup terrorystycznych.",,
Muzeum Auschwitz odpowiada przewodniczącemu Dumy. Poleca zestaw lekcji online,"Muzeum Auschwitz-Birkenau postanowiło zabrać głos w sprawie historycznych ataków wysokich przedstawicieli Rosji. Chodzi m.in. o słowa przewodniczącego rosyjskiej Dumy, który mówił, że zorganizowaniu obozów na ziemiach polskich „sprzyjała przedwojenna atmosfera w Polsce” i władze „podsycające nastroje antysemickie”. W odpowiedzi Muzeum poleca Wiaczesławowi Wołodinowi kurs e-learningu, by mógł się doszkolić.","We wtorek podczas obrad parlamentu przewodniczący Dumy Państwowej (niższej izby) Wiaczesław Wołodin skomentował niedawną uchwałę polskiego Sejmu dotyczącą wypowiedzi władz Rosji na temat II wojny światowej.  Mówił m.in., że organizowaniu przez nazistów obozów zagłady na ziemiach polskich podczas II wojny światowej „sprzyjała przedwojenna atmosfera w Polsce i stanowisko władz tego kraju, które podsycały nastroje antysemickie w społeczeństwie i przygotowały grunt dla dalszego ludobójstwa i Holokaustu”.  W odpowiedzi Miejsce Pamięci i Muzeum Auschwitz-Birkenau – mieszczące się w byłym niemieckim nazistowskim obozie koncentracyjnym i zagłady – poleciło Wołodinowi zestaw lekcji online.",,
"Lubnauer: Wierzę, że nie ma już wśród nas zdrajców","Wierzę, że nie ma już między nami osób nieodpowiedzialnych, nie ma nastawionych wyłącznie na swój interes, którzy porzucają swoich partnerów i przyjaciół, że nie ma już wśród nas zdrajców – powiedziała Katarzyna Lubnauer podczas obrad Rady Krajowej Nowoczesnej.","W sobotę w Warszawie obraduje Rada Krajowa Nowoczesnej. Podczas zjazdu delegaci mają podsumować wybory samorządowe oraz opracować strategię na nadchodzące wybory do Parlamentu Europejskiego, a także wybory do Sejmu i Senatu.Przewodnicząca Nowoczesnej Katarzyna Lubnauer stwierdziła, że „Nowoczesna to wspólnota idei, wartości oraz odpowiedzialności”. – Dziś jesteśmy taką wspólnotą bardziej niż kiedykolwiek dotychczas – oznajmiła.– Wierzę, że nie ma już między nami osób nieodpowiedzialnych, nie ma nastawionych wyłącznie na swój interes, którzy porzucają swoich partnerów i przyjaciół, że nie ma już wśród nas zdrajców – powiedziała.– Dziś w końcu jesteśmy jedną wielką, zgraną drużyną, która dała radę, przepłynęła przez najtrudniejsze dla młodych partii wybory, jakimi są wybory samorządowe i pozostała wierna sobie i swoim ideałom – oznajmiła Lubnauer.",,
Tajemnicze interesy paliwowe lidera listy Koalicji Obywatelskiej,"Lider listy Koalicji Obywatelskiej w okręgu zamojsko-chełmińskim przez półtora roku przewodniczył radzie nadzorczej spółki paliwowej należącej do podmiotów z rajów podatkowych. Chociaż  spółka obracała setkami milionów złotych, deklarował, że robi to bezpłatnie – pisze tygodnik „Gazeta Polska”.","68-letni Riad Haidar, lekarz z Białej Podlaskiej, wieloletni lokalny samorządowiec z ramienia Sojuszu Lewicy Demokratycznej, został w wyborach do Sejmu liderem konkurencyjnej listy Koalicji Obywatelskiej w okręgu zamojsko-chełmińskim. Gazeta przypomina, że jego nazwisko stało się znane kilka lat temu, gdy o rodzinie Haidarów zaczęły rozpisywać się tabloidy i portale plotkarskie. Wszystko za sprawą związku, a potem burzliwego rozstania Emila Haidara – jednego z trzech synów kandydata na posła – z wokalistką Dorotą Rabczewską „Dodą”.Tygodnik pisze, że to właśnie wtedy wyszło na jaw, że rodzina lekarza z Białej Podlaskiej dorobiła się na handlu paliwami. Dziennikarze przekonują, że dotarli do dokumentów, które ujawniają kulisy tych interesów. Wg „GP” istotną rolę odgrywała w nich nieistniejąca już wrocławska spółka HBS SA.  „Na liście jej właścicieli widniały trzy spółki z rajów podatkowych – dwie zarejestrowane w amerykańskim stanie Delawere i jedna na Gibraltarze. Tę ostatnią reprezentował formalnie Emil Haidar. Z kolei na czele samej HBS SA stał jego brat bliźniak Kamil, a przewodniczącym jej rady nadzorczej był ich ojciec Riad” –  czytamy w środowym numerze tygodnika.",,
Polityk PSL: Kidawa-Błońska nie jest kandydatką na premiera na obecne czasy,"Pani Małgorzata Kidawa-Błońska, z całym szacunkiem dla jej doświadczenia, kindersztuby i wysokiego poziomu elokwencji, chyba nie jest kandydatką na premiera na obecne czasy, takie trochę szalone, pełne harcownictwa, pełne ostrej dyskusji – ocenił Adam Nowak z PSL w programie „Twój wybór” kandydaturę wicemarszałek Sejmu na premiera w przypadku gdyby koalicja PO-KO wygrała wybory.","Zdaniem polityka, w przypadku kandydatury Kidawy-Błońskiej „mamy do czynienia z nieodpowiednim dopasowaniem kandydatury do danej sytuacji”. – Myślę, że słowa, które wypowiedziała pani marszałek Kidawa-Błonska są nieco przejaskrawione i według mnie można to było powiedzieć nieco łagodniej, z większym uznaniem i szacunkiem dla przeciwników politycznych – przekonywał na antenie TVP3 Warszawa.Nowak odniósł się w ten sposób do słów polityk Platformy Obywatelskiej, która w ubiegłym tygodniu zapewniła, że chce, by „politycy przestali zarażać nienawiścią”, a potem obraziła wyborców Prawa i Sprawiedliwości. Przekonywała, że wyborcy PiS „bez większej refleksji słuchają, co mówi prezes i wierzą, że to, co mówi, jest bardzo mądre. Używa słów niezrozumiałych w większości dla jego elektoratu”.– Myślę, że pani marszałek jest na tyle przygotowaną do polityki, że trudno podejrzewać, iż po prostu się pomyliła czy wymsknęło jej się. To jest po prostu powrót do sprawdzonej już w tamtej formacji (PO – przyp. red.) metody, czyli do przemysłu pogardy – przekonywał Konstanty Radziwiłł z PiS.",,
News PO z Jackiem Kotasem pogrąża Radka Sikorskiego. Portal tvp.info dotarł do kluczowego dokumentu,Kilka dni temu Platforma Obywatelska apelowała o ukaranie Antoniego Macierewicza za wydanie w 2007 r. certyfikatu bezpieczeństwa Jackowi Kotasowi. Media bliskie politykom opozycji pisały o „dowodzie PO na kłamstwo służb Macierewicza”. Zarzuty okazują się tzw. fake newsem. Portal tvp.info dotarł do zgody na dostęp do informacji tajnych wydanych Jackowi Kotasowi przez… Radosława Sikorskiego.,"Historia łączenia Jacka Kotasa z szefem MON Antonim Macierewiczem ma początek w publikacjach kontrowersyjnego pisarza Tomasza Piątka. Autor książki „Heroina” – z którym w 2013 r. z powodu propozycji donosów pożegnała się Krytyka Polityczna – oskarża w swojej nowej książce ministra obrony narodowej o dopuszczenie w 2007 r. do tajnych dokumentów Jacka Kotasa, czyli – jak pisze Piątek – „człowieka, który przez kilkanaście lat z przerwami pełnił funkcje kierownicze w spółkach grupy Radius kontrolowanych przez ludzi powiązanych z mafią i z rosyjskim KGB/FSB”.Temat ten wielokrotnie był pretekstem do stawiania zarzutów Macierewiczowi ze strony działacza miejskiego Jana Śpiewaka oraz brukowca wydawanego przez niemiecki koncern. Rok temu „Fakt” zarzucił szefowi MON, że „dał dostęp do tajemnic rosyjskiemu łącznikowi”. Dziś, dzięki dokumentom, do których dotarł portal tvp.info, wiemy, że oskarżenia red. Radosława Grucy z „Faktu” to tzw. fake news. Dostęp do tajnych informacji Kotasowi dał Sikorski Jakie są fakty dot. decyzji wydanych ws. Jacka Kotasa? 1. Nie ma podpisu Antoniego Macierewicza na żadnym dokumencie związanym z dostępem dla Kotasa do informacji niejawnej.2. Szef MON nie jest ani nigdy nie był znajomym Kotasa.3.  Jacek Kotas przyszedł do resortu obrony, czyli konkretnie do Wojskowej Agencji Mieszkaniowej, za rządów ministra Radosława Sikorskiego4.  Dostęp do tajnych dokumentów polskiej armii Kotas uzyskał 30.11.2006 r. w ramach indywidualnego upoważnienia osobiście od Sikorskiego. „Na podstawie art. 49 ust. 1 i 4 ustawy z dnia 22 stycznia 1999 r. (Dz. U. z 2005 r., Nr 198, poz. 1631 ze zm.), wyrażam zgodę na udostępnienie Panu Jackowi KOTASOWI (...) informacji niejawnych stanowiących tajemnicę państwową i oznaczonych klauzulą »tajne«, w związku z bieżącą działalnością Wojskowej Agencji Mieszkaniowej” – czytamy w dokumencie podpisanym osobiście przez ministra Radosława Sikorskiego 30 listopada 2006 r., do którego dotarł portal tvp.info. Decyzja ta została wydana w trakcie trwającego postępowania sprawdzającego w związku z pracą prezesa WAM, Jacka Kotasa. Jako przyczynę pośpiechu w tej sprawie Sikorski podał potrzebę realizacji zadań na tym stanowisku, które „wymagają dostępu we wskazanym zakresie do informacji niejawnych oznaczonych klauzulą »tajne«”. Również poświadczenie bezpieczeństwa, jakie Kotas otrzymał od SKW w lutym 2007 r., nie było podpisane przez Antoniego Macierewicza, tylko przez dyrektora jednego z departamentów. Lista wpadek PO ws. Kotasa jest dłuższa Posłowie Platformy Obywatelskiej tak bardzo uwierzyli w rewelacje Tomasza Piątka, że powołali specjalny zespół sejmowy, który, korzystając z jego książki, ma oskarżać Antoniego Macierewicza. Jak twierdzi jeden z naszych informatorów, w celu ustalenia strategii ataków z Piątkiem wielokrotnie w Warszawie osobiście spotykał się Tomasz Siemoniak - szef MON w rządzie PO-PSL. Poseł pytany o tę sprawę zdenerwował się i odesłał do biura prasowego PO oraz stwierdził, że „nie życzy sobie”, żeby się z nim kontaktować.Domaganie się, żeby szef SKW Piotr Bączek „natychmiast” się podał do dymisji, i apel do premier  Beaty Szydło i prezesa Jarosława Kaczyńskiego, aby „wyciągnął konsekwencje” wobec Antoniego Macierewicza w związku z m.in. wydaniem Jackowi Kotasowi w 2007 r. certyfikatu bezpieczeństwa. Tym zakończyło się pierwsze posiedzenie zespołu ds. zagrożeń bezpieczeństwa państwa, powołanego przez PO. Obecna na posiedzeniu była minister edukacji Joanna Kluzik-Rostkowska, która domagała się również w tej sprawie spotkania z ministrem koordynatorem Mariuszem Kamińskim. Jeden z portali, którym kieruje syn posłanki PO – Tomasz Machała, pisał: „Służby Macierewicza skłamały. PO ma dowód”. Certyfikat od SKW czy ABW?To jednak nie jedyna wpadka ws. certyfikatu dla Kotasa. Gdy w listopadzie 2016 r. „Fakt” oskarżał Antoniego Macierewicza w tej sprawie, brukowiec cytował byłego koordynatora służb specjalnych, Marka Biernackiego z PO. – Dostęp do tajemnic i funkcje ministerialne powinny pełnić wyłącznie osoby o przejrzystym życiorysie, dokładnie sprawdzonym przez cywilne służby – mówił polityk, wyrażając zdziwienie, że „certyfikat bezpieczeństwa Kotasowi wystawiło SKW, a nie ABW”. – To dowód na totalne amatorstwo Biernackiego i PO. To podstawowa wiedza, że cywili w wojsku sprawdza SKW, a nie ABW. Zawsze – mówi w rozmowie z portalem tvp.info anonimowo jeden z ekspertów ds. bezpieczeństwa. Dowodem na prawdziwość jego słów jest również dokument, jaki podpisał Sikorski. Pismo w rodzielniku trafiło do: Jacka Kotasa, szefa SKW i dyrektora Biura Ochrony Informacji Niejawnych MON. ",,
Polska-Słowenia: „Lewy” i „Grosik” wracają do składu,"Z Robertem Lewandowskim i Kamilem Grosickim w podstawowym składzie rozpocznie reprezentacja Polski mecz eliminacji Euro 2020 ze Słowenią. Polacy zapewnili sobie już triumf w grupie G. Największym wydarzeniem będzie oficjalne pożegnanie kończącego reprezentacyjną karierę Łukasza Piszczka. Początek meczu o godz. 20.45. Transmisja w TVP1, TVP Sport i aplikacji mobilnej.","Choć Polska ma już zapewnione zwycięstwo w grupie, to selekcjoner nie zamierza eksperymentować ze składem. Do podstawowej jedenastki wracają Robert Lewandowski i Kamil Grosicki. Obaj mecz z Izraelem rozpoczęli na ławce rezerwowych. „Lewy” pojawił się na murawie po godzinie gry, a Grosicki całe spotkanie spędził poza boiskiem. Na pewno do dyspozycji selekcjonera nie będą Maciej Rybus i Bartosz Bereszyński. Obaj opuścili już zgrupowanie reprezentacji Polski.Absencja Rybusa to efekt urazu mięśniowego, którego nabawił się jeszcze podczas spotkania ligowego tuż przed obozem kadry. Kontuzja ta wykluczyła też obrońcę Lokomotiwu Moskwa z mecz z Izraelem, który odbył się w sobotę. Terapia wdrożona podczas zgrupowania przyniosła szybkie efekty, ale do bezpiecznego występu zawodnika w meczu zabrakło kilku dni.Brzęczka zmartwiła niedyspozycja obrońcy Sampdorii Genua. W związku z tym żegnającego się z kadrą Piszczka zastąpi po pół godzinie prawdopodobnie Tomasz Kędziora. Dla Polaków mecz ze Słowenią to przede wszystkim okazja do zmazania plamy z pierwszego spotkania. W Lublanie zaprezentowali się bardzo słabo, przegrywając jedyny do tej pory mecz w eliminacjach. – Nie traktuję tego meczu jako rewanżu. Gramy u siebie i chcemy wygrać. Co do spotkania w Lublanie, do straty gola prezentowaliśmy się bardzo dobrze. Później nasza gra się posypała. Potrafiliśmy jednak przetrwać słabszy okres i to my jedziemy na przyszłoroczne mistrzostwa Europy – komentuje Brzęczek.Do wtorkowego meczu Polacy przystąpią po wygranej z Izraelem. Pomimo nerwowej końcówki selekcjoner jest zadowolony z tego, jak zaprezentowali się nasi piłkarze. – Zwycięstwo było podstawowym celem i udało się go zrealizować. Pierwsza połowa pod względem poruszania się po boisku i kreatywności wyglądała w naszym wykonaniu bardzo dobrze – uważa selekcjoner. Mankamenty? – Brak skuteczności. Nie wykorzystaliśmy dużej liczby wykreowanych sytuacji. Z kolei po zmianie stron zbyt często traciliśmy piłkę w środku pola, a to nakręcało ataki Izraela. Dużo na ten temat rozmawialiśmy. Musimy pokazać więcej wyrachowania i zamykać takie mecze, strzelając kolejne gole – podkreśla selekcjoner. Dla naszych rywali spotkanie nie ma już jakiejkolwiek stawki. Słowenia już wcześniej straciła szanse na awans, choć po wrześniowej wygranej z Polską miała szanse na zajęcie drugiego miejsca. Później Słoweńcy przegrali z Macedonią Północną i Austrią.– Mecz z Polską pokazał, że nasz zespół ma bardzo duży potencjał. Brakuje nam jednak stabilizacji formy. Efekt tego jest taki, że dobre mecze przeplatamy słabymi. W związku z tym, to Polska jedzie na mistrzostwa Europy, a nie my – mówi Matjaz Kek, trener Słoweńców. W zaplanowanym na 30 listopada losowaniu grup Polacy prawdopodobnie trafią do drugiego koszyka. Pierwszy będzie z teoretycznie najmocniejszymi zespołami, a czwarty z najsłabszymi. O przydziale decyduje dorobek osiągnięty w eliminacjach.W pierwszym koszyku już na pewno są: Belgia, Anglia, Włochy i Ukraina. Teoretycznie stawkę  ma szansę uzupełnić jeszcze pięć ekip, a wśród nich Polska. Nasi piłkarze muszą jednak liczyć na splot dość mało prawdopodobnych wydarzeń.Szanse na to są niewielkie. Żeby Polska trafiła do pierwszego koszyka, musi pokonać we wtorek w Warszawie Słowenię, a także liczyć na to, że Hiszpania nie zdoła wygrać u siebie z Rumunią, a Niemcy na własnym obiekcie przegrają z Irlandią Północną.Jeśli Polska wygra różnicą co najmniej... dziewięciu bramek, to wystarczy, że potkną się albo Hiszpanie, albo Niemcy. Rozstawieniem niezbyt przejmuje się Jerzy Brzęczek.– Najważniejsze będzie dla mnie to, co zobaczymy na boisku. Przed mundialem w Rosji byliśmy w czołówce rankingu FIFA, trafiliśmy do pierwszego koszyka i niewiele to pomogło. Rozstawienie na takiej imprezie nie ma większego znaczenia – uważa Brzęczek.",,
Polacy na Wyspach mówią: „Dość! Przestańcie nas obwiniać”. 20 sierpnia będą strajkować,Będzie strajk tysięcy Polaków pracujących w Wielkiej Brytanii – pisze „The Independent”. To  pierwszy tego typu protest imigrantów zarabiających na Wyspach. Polacy sprzeciwiają się rządowym planom zaostrzenia polityki przeciwko nielegalnym imigrantom. Nie zgadzają się również na obwinianie ich za problemy gospodarcze Wielkiej Brytanii. Strajk zaplanowano na 20 sierpnia.,"Protest to wynik internetowej dyskusji na forach dla Polaków mieszkających na Wyspach. W strajk nie jest zaangażowany żaden związek zawodowy, ale wspiera go gazeta „Polish Express”. Redaktorzy pisma stworzyli na Facebooku grupę promującą wydarzenie. Wyprodukowano również czerwone t-shirty z hasłem „Dość! Przestańcie nas obwiniać”.  Dziennikarz „Polish Express” Tomasz Kowalski w rozmowie z „The Independent” przekonuje, że idea strajku wyszła od jednego z czytelników. – To sposób na pokazanie Brytyjczykom, że imigranci są ważną częścią tego państwa. Chcemy pokazać, że jesteśmy tutaj i chcemy czuć się docenieni – przekonuje Kowalski. Ilu Polaków przystąpi do strajku    Strajku nie wspiera jednak Federacja Polaków w Wielkiej Brytanii. Prezes tej organizacji Tadeusz Stenzel zauważa, że protest może paradoksalnie jeszcze bardziej uderzyć w polskich pracowników, niż im pomóc. W jego ocenie, strajku nie poprze większość Polaków pracujących na Wyspach. – Mimo to niewątpliwie są podstawy do pewnych pretensji w związku z wykorzystywaniem w niektórych sektorach gospodarki – zauważa Tadeusz Stenzel  Z kolei profesor Jason Heyes, ekspert prawa pracy z Uniwersytetu w Sheffield zauważa, że strajk Polaków nie spełnia prawnych kryteriów takiego wystąpienia przeciwko pracodawcom. Biorący udział w proteście nie będą mogli liczyć na ochronę zagwarantowaną pracownikom strajkującym legalnie.  Według badań University College London, w latach 2000-2011 imigranci z Unii Europejskiej wpłacili do brytyjskiego budżetu o 20 miliardów funtów więcej niż otrzymali w ramach świadczeń.",,
Polacy nie widzą Europy Plus w Sejmie,Nowe ugrupowanie Kwaśniewskiego i Palikota w wyborach do Sejmu zdobyłoby jedynie 8 proc. głosów – pisze „Rzeczpospolita”. Tymczasem SLD mogłoby liczyć na 14-proc. poparcie.,"Jak zareagowaliby wyborcy, gdyby Ruch Palikota w wyborach do krajowegoparlamentu zastąpiła Europa Plus, budowana przez Aleksandra Kwaśniewskiego i Janusza Palikota z myślą o elekcji do europarlamentu? – Wolelibykonkurencyjne SLD, które zyskałoby 14 proc. głosów, wynika z sondażu HomoHomini dla „Rzeczpospolitej”. Objął on 1100 dorosłych Polaków. Europa Plus dostałaby 8 proc. głosów. Choć to i tak byłoby dwukrotnie wyższe poparcie niż to, na które mógłby liczyć startujący samodzielnie Ruch Palikota. Na czele rankingu niezmiennie utrzymuje się PO z 30-proc. poparciem, a tuż za nią plasuje się PiS, które popiera 29 proc. ankietowanych. Do Sejmu weszłoby jeszcze PSL z 6 proc.",,
Dzień Flagi RP. Prezydent Duda wręczył nominacje generalskie,Prezydent Andrzej Duda podczas czwartkowej uroczystości w Pałacu Prezydenckim wręczył cztery nominacje na pierwszy stopień generalski w wojsku.,"Stopień generała brygady otrzymali: dowódca 25. Brygady Kawalerii Powietrznej płk Adam Marczak, dowódca 2. Skrzydła Lotnictwa Taktycznego płk pil. Ireneusz Nowak, szef sztabu Inspektoratu Wsparcia Sił Zbrojnych płk Zbigniew Powęska oraz dowódca 1. Brygady Pancernej płk Jan Wojno.W uroczystości wzięli również udział m.in. marszałek Sejmu Marek Kuchciński, marszałek Senatu Stanisław Karczewski, szef MON Mariusz Błaszczak i szef Sztabu Generalnego WP gen. broni Rajmund Andrzejczak.Prezydent powiedział, że odebranie nominacji generalskich to przede wszystkim zobowiązanie. – Ogromnie na panów liczymy w czasie, który, jak powiedziałem, jest czasem trudnym, bo to czas modernizacji polskiej armii – oświadczył Duda.– Chciałbym, żeby ta armia była taka, że nikomu nie będzie się opłacało nigdy podnieść ręki na Polskę – podkreślił prezydent.Jak zaznaczył, dziś jesteśmy na drodze ku modernizacji armii. – Ta droga przed nami jest jeszcze daleka do tego, żeby ta armia właśnie taka była – to ogromna odpowiedzialność z jednej strony, to wymaga wielkiej wiedzy, rozeznania i mądrości, a z trzeciej strony wymaga rzecz jasna ogromnych nakładów – dodał.Poprzednio nominacje generalskie zostały wręczone w marcu br.",,
„Zaleją was migranci”. Turcja szantażuje Unię,"Premier Turcji Binali Yildirim zagroził, że zerwanie rozmów w sprawie tureckiej akcesji do Unii Europejskiej będzie znacznie bardziej destruktywne dla Europy niż dla jego kraju. Przekonywał, że bez pomocy Ankary Europę „zaleją imigranci”.","Yildirim odniósł się w ten sposób do czwartkowej rezolucji Parlamentu Europejskiego, wzywającej do zamrożenia negocjacji w sprawie przystąpienia Turcji do Unii. Uchwałę poddano pod głosowanie wobec czystek politycznych, jakie przeprowadza Ankara od lipcowego nieudanego zamachu stanu.– Jesteśmy jednym z czynników, które chronią Europę. Jeśli uchodźcy przedrą się (przez Turcję), to zaleją Europę i przejmą kontrolę. A Turcja temu zapobiega – powiedział Yildirim w wystąpieniu telewizyjnym.Nadwyrężone więzi– Przyjmuję do wiadomości, że zerwanie więzi z Europą zaszkodzi Turcji, ale dla Europy byłoby to pięcio- lub sześciokrotnie bardziej szkodliwe – dowodził premier, który ocenił, że więzi łączące Turcję z Unią już są nadwerężone i głos europarlamentu dotyczący zamrożenia negocjacji jest bez znaczenia.W rezolucji przygotowanej przez byłą szefową polskiej dyplomacji Annę Fotygę europosłowie potępili próbę zamachu stanu w Turcji z 15 lipca i uznali, że władze tureckie mają prawo postawić przed sądem osoby za to odpowiedzialne. Ocenili jednak, że „środki represyjne wprowadzone przez rząd turecki na mocy stanu wyjątkowego są niewspółmierne oraz naruszają podstawowe prawa i swobody chronione turecką konstytucją, a także demokratyczne wartości, na których opiera się Unia Europejska”.",,
"„Opozycja realizuje jeden plan – wywołać konflikt i uzasadniać, że w Polce jest dyktatura”","– Jeżeli jakiekolwiek ugrupowanie wprowadza ponad tysiąc poprawek, to jest pytanie, czy to są poprawki, które mają cokolwiek pozytywnego wnieść do projekty, czy one mają zupełnie inny cel – tak prezydencki minister Andrzej Dera skomentował w „Kwadransie politycznym” obrady komisji sprawiedliwości.","– Z konstytucji wynika, że to prezydent mianuje i powołuje sędziów.  Ten kierunek trzeba utrzymać. Jeżeli poprawki zostaną przyjęte, prezydent wyraźnie powiedział, że ta ustawa zostanie podpisana – mówił na antenie TVP1 Andrzej Dera, sekretarz stanu w Kancelarii Prezydenta RP. Po burzliwych obradach w nocy z środy na czwartek sejmowa komisja sprawiedliwości negatywnie zaopiniowała – w głosowaniach blokowych – wszystkie poprawki opozycji do projektu o Sądzie Najwyższym; pozytywnie zaś – poprawki PiS. – Jeżeli jakiekolwiek ugrupowanie wprowadza ponad tysiąc poprawek, to jest pytanie, czy to są poprawki, które mają cokolwiek pozytywnego wnieść do projekty, czy one mają zupełnie inny cel – skomentował obrady komisji sprawiedliwości prezydencki minister.",,
Skripal pisał do Putina. Chciał wrócić do Rosji,Siergiej Skripal prosił prezydenta Rosji o pozwolenie na powrót do ojczyzny – powiedział w rozmowie z BBC przyjaciel byłego podwójnego szpiega. Na początku marca w Salisbury Skripal stał się celem ataku z użyciem broni chemicznej. O zorganizowanie zamachu podejrzewa się rosyjskie służby specjalne.,"BBC, cytując Władimira Timoszkowa, pisze, że Skripal zaprotestował w liście do Władimira Putina przeciw oskarżeniom o „zdradę” i „prosił o wybaczenie”.  Miał argumentować, że „przysięgał Związkowi Radzieckiemu, a nie Rosji”. Kreml zaprzecza, by taki list dotarł.  Były rosyjski oficer wywiadu wojskowego GRU, który działał jako podwójny agent brytyjskich służb wywiadowczych w latach 90. i na początku XXI wieku, został aresztowany w 2004 roku przez FSB, osądzony i skazany za zdradę stanu na 13 lat więzienia. Osiedlił się w Wielkiej Brytanii w 2010 roku po wymianie dziesięciu rosyjskich agentów aresztowanych w Stanach Zjednoczonych.  Od 4 marca on i jego córka Julia przebywają w stanie ciężkim w szpitalu. Według Timoszkowa jego przyjaciel deklarował żal z powodu pracy dla dwóch wywiadów. Chciał wrócić do rodziny w Rosji. Miał zwierzyć się z tego przyjacielowi w rozmowie telefonicznej, w 2012 roku.   Żona byłego agenta, jego brat oraz syn zmarli w ostatnich latach w podejrzanych okolicznościach. W ramach śledztwa w sprawie zamachu w Salisbury, brytyjska policja pobrała próbki z miejsc pochówku bliskich Siergieja Skripala. Według śledczych do ataku użyto produkowanego w ZSRR  środka paralityczno-drgawkowego nowiczok. Wielka Brytania o atak na byłego agenta oskarżyła Rosję. Kreml temu zaprzecza.",,
Jest porozumienie w sprawie brexitu,"Negocjatorzy z UE i Wielkiej Brytanii porozumieli się w sprawie brexitu – poinformował na Twitterze szef Komisji Europejskiej Jean-Claude Juncker, zaledwie kilka godzin przed rozpoczęciem szczytu UE, który ma zająć się tą kwestią.","„Tam, gdzie jest wola, tam jest porozumienie – mamy je! Jest to uczciwa i wyważona umowa dla UE i Wielkiej Brytanii; świadczy o naszym zaangażowaniu w poszukiwanie rozwiązań. Rekomenduję Radzie Europejskiej zatwierdzenie tej umowy” – napisał na Twitterze Juncker.Opublikował też list, który wysłał do przewodniczącego Rady Europejskiej Donalda Tuska. Napisał w nim, że rekomenduje unijnym przywódcom, aby przyjęli porozumienie i rozpoczęli ""tak szybko, jak to możliwe, negocjacje w sprawie przyszłego partnerstwa między Unią Europejską a Wielką Brytanią"". Po stronie brytyjskiej może to jednak nie być proste. Krótko przed informacją o osiągniętym kompromisie północnoirlandzka Demokratyczna Partia Unionistów (DUP), która wspiera mniejszościowy rząd Partii Konserwatywnej, oświadczyła, że nie może poprzeć umowy w obecnym kształcie.Propozycje Johnsona zakładały, że Irlandia Północna wyjdzie wraz z resztą Zjednoczonego Królestwa z unii celnej z UE, ale pozostanie w unijnym jednolitym rynku; DUP obawia się, że odmienne traktowanie tej prowincji może podważać integralność terytorialną kraju.Z kolei lider opozycyjnej Partii Pracy Jeremy Corbyn powiedział, że porozumienie wygląda „jeszcze gorzej” niż wersja wynegocjowana przez poprzedniczkę Johnsona, Theresę May i powinno zostać odrzucone przez posłów. Tamta wersja porozumienia została trzykrotnie odrzucona przez Izbę Gmin, co w konsekwencji skłoniło May do złożenia rezygnacji.Nie jest też pewne, czy porozumienie zaakceptuje grupa twardych zwolenników brexitu w samej Partii Konserwatywnej.Specjalne posiedzenie Izby Gmin, na której posłowie mają zdecydować o przyjęciu bądź odrzuceniu porozumienia, zapowiedziane jest na najbliższą sobotę. Główny unijny negocjator ds. brexitu Michel Barnier wskazał, że porozumienie w sprawie brexitu, które zostało osiągnięte w czwartek w Brukseli, daje pewność obywatelom, firmom, a także z punktu widzenia rozliczenia finansowego.Umowa przewiduje też zgodę co do ram przyszłych relacji.Jak zaznaczył Barnier, umowa zawiera też zapisy w sprawie okresu przejściowego, który ma trwać do końca 2020 roku. W jego trakcie niewiele się zmieni poza tym, że Wielka Brytania nie będzie brała udziału w pracach instytucji europejskich. Okres ten może być przedłużony przez obie strony o rok czy dwa lata, jeśli się na to zgodzą.– Ten tekst powinien dać pewność prawną w każdym obszarze, gdzie brexit, jak każde rozdzielenie, stworzył niepewność. Przede wszystkim europejskim obywatelom w Wielkiej Brytanii i Brytyjczykom żyjącym w jednym z naszych krajów członkowskich – mówił na konferencji prasowej w Brukseli Barnier.Jak zaznaczył, porozumienie gwarantuje też pewność wielu projektom, które otrzymują środki z budżetu UE w 27 państwach członkowskich i w Wielkiej Brytanii. – Dzięki temu porozumieniu zobowiązania finansowe powzięte w gronie „28” będą szanowane – zaznaczył unijny negocjator.",,
UE boi się o wybory w Europie i wspiera grupę  walczącą z rosyjską propagandą,"Unia Europejska wzmacnia siły w walce z rosyjską propagandą. Obawia się, że Moskwa może wpłynąć na tegoroczne wybory w Europie. Chodzi o wybory parlamentarne w Holandii i w Niemczech,  a także prezydenckie we Francji.","Przez długi czas to Ukraina była atakowana przez ludzi wynajętych przez władze na Kremlu, którzy przedstawiali fałszywy jej obraz na przykład w mediach społecznościowych. Teraz, jak mówi wysoki rangą unijny urzędnik, na celowniku jest przede wszystkim niemiecka kanclerz. Jako przykład podał rozpowszechnianą informację o rzekomym wspólnym zdjęciu, które jeden z terrorystów z Paryża zrobił sobie z Angelą Merkel.",,
Kurski: Adamek to wisienka na torcie. Wygraliśmy wyścig na celebrytów,"– Tomasz Adamek nie jest dominantą naszej oferty, to coś żywego, świeżego, kolorowego, energetycznego, power, cool – mówił w TVP Info Jacek Kurski, europoseł Solidarnej Polski.","Jacek Kurski w programie „Dziś wieczorem” stwierdził, że Solidarna Polska wygrała wyścig, jeśli chodzi o wystawianie celebrytów na swoich listach kandydatów do Parlamentu Europejskiego.– Dopóki partie wystawiały Bogdana Wentę, Otylię Jędrzejczak, Weronikę Marczuk, czyli celebrytów, to było OK. Gdy Solidarna Polska wygrała ten wyścig, bo wystawiła Tomka Adamka to jest wielki hejt na celebrytów. Wygraliśmy ten wyścig, bo przebić nas może tylko Robert Lewandowski albo Robert Kubica pod względem rozpoznawalności – wyjaśniał Kurski.Powiew świeżościPowiedział też, że Adamek nie jest jednak dominującym kandydatem.– To jest uzupełnienie naszej oferty. Dominantą są Cymański, Ziobro, Kłosowicz, Kurski – doświadczeni europosłowie. Adamek to wisienka na torcie. To jest tak, jakby ktoś miał piękną butonierkę w klapie. Chodziło nam o powiew świeżości, radości dla młodych ludzi, to ożywia koloryt tej kampanii i oferty. Choć dla mnie to jest „niecelebryczny” celebryta, człowiek, który niesie pewne wartości – mówił.To nie ojciec RydzykKurski zaprzeczył, jakoby Adamek został namówiony do startu w eurowyborach przez ojca Tadeusza Rydzyka. – To osobisty sukces prezesa Ziobry, który namówił Tomasza Adamka, a Adamek w Radiu Maryja ogłosił ten wybór. Chyba nic w tym złego, że ogłosił to na falach Radia Maryja – dodał.",,
Wystąpienie Jażdżewskiego szkodzi PO. Budka: Mamy analizy,"–Leszek Jażdżewski swoim wystąpieniem spowodował, że wykład Donalda Tuska poszedł w niepamięć – uważa Borys Budka. – Wszyscy mówią o tym, czy Koalicja Europejska chce obrażać, dzielić, wyrzucać. Proszę prześledzić media, mamy analizy tego dotyczące – dodał wiceprzewodniczący PO. Wideo z wypowiedzią Budki opublikował na Twitterze poseł Sebastian Kaleta.","– Absolutnie opowiadam się, tak jak zdecydowana większość naszych parlamentarzystów, za rozdziałem Kościoła od państwa – zastrzegł przy tym wiceszef PO.",,
„Tego byka trzeba złapać za rogi”. Morawiecki pytał Von der Leyen m.in. o lukę VAT w Unii,Polityka klimatyczna czy luka VAT sięgająca nawet 150 mld euro to niektóre z kwestii poruszonych przez premiera Mateusza Morawieckiego podczas dwudniowego szczytu w Brukseli. Relację z przeprowadzonych tam dyskusji szef rządu przedstawił w mediach społecznościowych zaraz po zakończeniu obrad.,"Podczas szczytu przewodnicząca Komisji Europejskiej Ursula von der Leyen zaprezentowała główne priorytety UE. Szef polskiego rządu zadał jej cztery pytania. Jednym z tematów, który poruszył premier, była „wielka luka VAT” w Unii Europejskiej. – My pokazaliśmy, jak można ją znacząco ograniczyć. W UE jest ona szacowana na około 150 mld euro. To jest mniej więcej wysokość całego rocznego budżetu UE, a więc powiedziałem, że tego byka trzeba koniecznie złapać za rogi – zaznaczył Morawiecki.– Czekam teraz na konkretne działania i konkretne programy – przyznał.Premier powiedział, że „pierwsze (pytanie) dotyczyło tego, czy w obszarze polityki klimatycznej będziemy wyłącznie skupiać się na tym, jaka jest produkcja w odniesieniu do dwutlenku węgla”. Jak wyjaśnił, pytanie dotyczyło produkcji czy emisji CO2 „na głowę jednego mieszkańca w poszczególnych krajach”. Szef polskiego rządu chciał zwrócić uwagę na uwzględnianie także tzw. śladu węglowego ujętego w konsumpcję.– Kraje zachodniej Europy, takie jak Niemcy, czy kraje Beneluksu, czy chociażby nawet Irlandia, która kojarzy nam się z zielenią (…) jest krajem, który dużo więcej per capita konsumuje niejako energii; czyli emisja poprzez konsumpcję jest tam dużo wyższa – zauważył Mateusz  Morawiecki. Czwarte pytanie, które zadał podczas dyskusji dotyczyło swobody świadczenia usług. – To w końcu jest jedna ze swobód traktatowych i my zdecydowanie optujemy za tym, żeby było poszerzenie obszarów wspólnego jednolitego rynku europejskiego – podkreślił szef rządu.– Mam nadzieję, ze tak się stanie pod kierunkiem nowej przewodniczącej Komisji Europejskiej. Pani Ursula von der Leyen rozumie to – powiedział. – Rozmawiałem z nią o tym wielokrotnie, jak również oczywiście o sprawach rolnictwa, budżetu, klimatu – dodał.W kontekście sporu o budżet unijny na przyszłe lata Morawiecki powiedział, że „państwa, które chcą zmniejszyć budżet, mówiąc jednocześnie, żeby było więcej Europy, są bardzo głęboko niespójne w swoim przekazie”. – Polska opowiada się za tym, żeby było więcej Europy zarówno w wymiarze budżetu, jak również w wymiarze wspólnego, jednolitego rynku europejskiego – zaznaczył.",,
Ukraińskim marynarzom przedstawiono zarzuty przekroczenia granicy Rosji,"Adwokat jednego z ukraińskich marynarzy zatrzymanych przez Rosję na Morzu Czarnym, Nikołaj Połozow, poinformował w poniedziałek, że zatrzymanym przedstawiono zarzuty. Dotyczą one nielegalnego przekroczenia granicy Federacji Rosyjskiej.","Połozow wyjaśnił, że zarzuty przedstawiono marynarzom od razu po decyzji sądu o umieszczeniu ich w areszcie. Doniesienia o przedstawieniu zarzutów pojawiły się w mediach w Rosji w zeszłym tygodniu, ale później je dementowano. Marynarze znajdowali się wówczas na anektowanym Krymie, skąd zostali przewiezieni do aresztów śledczych w Moskwie.Połozow reprezentuje jednego z zatrzymanych, urodzonego na Krymie kapitana Denysa Hrycenkę. Prawnik powiedział, że dotąd nie widział się ze swoim klientem, a także, że nie wie, kto w Moskwie prowadzi śledztwo w jego sprawie.Adwokat poinformował również, że do aresztu śledczego wolontariusze przywieźli rzeczy zebrane dla aresztowanych marynarzy. Radio Swoboda (rosyjska redakcja Radia Swoboda/Radia Wolna Europa) podało w poniedziałek, że zbiórkę środków i rzeczy dla marynarzy prowadzili na Krymie aktywiści tatarscy.Według informacji z piątku 21 marynarzy znajduje się w moskiewskim areszcie śledczym Lefortowo, a trzech rannych w szpitalu aresztu śledczego Matrosskaja Tiszyna.",,
Matka wywiozła piątkę dzieci z Danii do Polski. Sąd zadecydował o ich losie,"Sąd Rejonowy w Białej Podlaskiej orzekł, że piątka czeczeńskich dzieci, które matka wywiozła z Danii do Polski, pozostanie pod opieką rodziców. Kobieta zrobiła to, bo tamtejsze służby socjalne odebrały jej dzieci i umieściły je w trzech osobnych rodzinach zastępczych. To kolejna tego typu sprawa, którą rozstrzyga polski sąd.","Czeczeńska rodzina żyła i pracowała w Danii od wielu lat uzyskując status uchodźcy. Zalina Adzjeva (38 lat) i jej mąż Artur Dombaev (39 lat) wychowywali tam piątkę dzieci: 15-letniego Muslima, 14-letnią Elinę, 11-letniego Malika, 10-letniego Mansura oraz trzyletnią Sofię. Pod koniec 2017 r. między małżonkami doszło do konfliktu. Gdy matka wniosła o rozwód, losem rodziny zainteresowały się duńskie służby socjalne.  – W lipcu 2019 r. duńskie władze, tj. organ administracyjny do spraw dzieci i młodzieży (Borne-Ungeforvaltningen), nie pozbawiając władzy rodzicielskiej postanowiły, żeby całą piątkę umieścić w trzech osobnych rodzinach zastępczych. Rodzice dzieci nie mogli się z tym pogodzić, dlatego zdecydowali się je zabrać z Danii. Matka chciała przez Polskę dostać się do Czeczeni – powiedział mec. Babken Khanzadyan, pełnomocnik rodziny.  Duńskie władze szybko umieściły dzieci w Systemie Informacyjnym Schengen jako osoby zaginione. Kobieta synami i córkami została zatrzymana przez Polską Straż Graniczną w Terespolu, a dzieci tymczasowo, na mocy postanowienia sądu, trafiły do rodziny zastępczej pod Terespolem. Pełnomocnik rodziny wniósł o zmianę tego postanowienia celem przywrócenia pełnej władzy rodzicielskiej. W tym tygodniu Sąd Rejonowy w Białej Podlaskiej orzekł, że dzieci zostaną pod opieką rodziców. – Pełne władze rodzicielskie zostały przywrócone. Po raz kolejny polski sąd stanął w obronie rodziny i jej podstawowych praw, zachowując ich razem – mówi mec. Babken Khanzadyan.  To niejedyna taka sprawa. W kwietniu tego roku Denis Lisov, któremu szwedzkie służby socjalne odebrały trzy córki, zabrał je z muzułmańskiej rodziny zastępczej i uciekł z nimi do Polski. Władze w Sztokholmie wydały za Rosjaninem Europejski Nakaz Aresztowania. Szwedzi oskarżyli go o porwanie córek. Polski sąd nie zezwolił jednak na wydanie mężczyzny Szwecji. Orzekł, że córki powinny pozostać przy ojcu.  Denis Lisov tłumaczył polskim służbom, które go zatrzymały, że wywiózł córki ze Szwecji, gdyż w 2017 r. tamtejsza opieka socjalna odebrała mu je i przekazała do imigranckiej rodziny zastępczej. Stało się tak po tym, gdy żona Denisa Lisova zachorowała na schizofrenię. W Szwecji mężczyzna mógł widywać się z córkami przez sześć godzin raz w tygodniu.",,
Neumann przyłapany w restauracji. „W przerwie między obradami”,"Były przewodniczący klubu PO-KO w Sejmie Sławomir Neumann w przerwie między głosowaniami pierwszego dnia nowej kadencji Sejmu poszedł na obiad do pobliskiej restauracji. Do posiłku zamówił piwo – donosi „Fakt”.  – Jestem świadomy tego, co robię – mówi polityk.","We wtorek odbyło się inauguracyjne posiedzenie Sejmu IX kadencji. W przerwie między głosowaniami poseł Koalicji Obywatelskiej Sławomir Neumann wybrał się na obiad do pobliskiej restauracji. Tam – jak donosi „Fakt” – „zjadł obiad i raczył się belgijskim piwem”. „Po tym, jak gdyby nigdy nic wrócił do budynku Sejmu. Sam poseł w wypiciu piwa w przerwie w pracy nie widzi nic złego. Jak zapewnia, piwo było małe, jedynie do posiłku” – komentuje portal. Portal cytuje też Neumanna, który tłumaczy się ze swojego zachowania: „Mam 18 lat i mogę wypić piwo do obiadu. Jestem świadomy tego co robię”. Śladem Neumanna później poszli m.in. Agnieszka Pomaska, Sławomir Nitras, Paweł Olszewski oraz Cezary Tomczyk.",,
"Kadafi ma odejść, i to  natychmiast","– Czas, by przywódca Libii Muammar Kadafi odszedł – bez dalszej przemocy i natychmiast – oświadczyła sekretarz stanu USA Hillary Clinton podczas sesji Rady Praw Człowieka ONZ w Genewie. Emigracja to wyjście dla Kadafiego – zaznaczył z kolei rzecznik
Białego Domu Jay Carney.","Sekretarz stanu zarzuciła reżimowi, że wykorzystuje przeciwko cywilom „najemników i zbirów"".   Hillary Clinton zaapelowała do społeczności międzynarodowej o wspólne podjęcie dalszych kroków, które miałyby pomóc w zakończeniu kryzysu w Libii. Zastrzegła, że Waszyngton nie wyklucza żadnych rozwiązań.   –  Kadafiego i jego otoczenie należy pociągnąć do odpowiedzialności za te działania, które stanowią złamanie międzynarodowych zobowiązań prawnych i zwykłej przyzwoitości  –  oznajmiła Clinton na posiedzeniu Rady Praw CzłowiekaONZ w Genewie.  Jak podkreśliła, wszelkie opcje są brane pod uwagę, dopóki wspólnota międzynarodowa rozważa swoje kolejne kroki.   Według pani Clinton wspieranie trwających w świecie arabskim przemian demokratycznych jest „imperatywem strategicznym”.   Udanie się na uchodźstwo byłoby dla libijskiego przywódcy Muammara Kadafiego wyjściem, zgodnym z międzynarodowymiżądaniami by oddał władzę w kraju – oświadczył rzecznikBiałego Domu Jay Carney.   Carney, zapytany przez dziennikarzy, czy Stany Zjednoczone byłyby skłonne ułatwić Kadafiemu emigrację, odparł, że są to spekulacje, na temat których nie chce dyskutować.  Rzecznik dodał, że USA wraz z sojusznikami omawiają ewentualność utworzenia nad Libią strefy zakazów lotów.Zaznaczył, że wszelkie opcje dotyczące Libii pozostają otwarte.",,
Palce na plecach,"Jak wszyscy wiedzą, największym kłopotem PiS w nowej kadencji okazał się nie Tomasz Grodzki, czego można było się spodziewać, a Marian Banaś, czego nie spodziewał się właściwie nikt. Oczywiście innego zdania są politycy opozycji, którzy twierdzą, że przecież swoje uwagi i zastrzeżenia zgłaszali wcześniej, tylko nikt nie chciał ich słuchać. Zresztą i oni mają swoje kłopoty, może i mniejsze, lecz blokujące ich szanse na upragnioną zamianę ról w polskiej polityce.","Czy i które zarzuty wobec Mariana Banasia są prawdziwe, tego tak naprawdę dalej nie wiemy, trudno bowiem doprosić się konkretów. Nim w sprawę włączyły się służby i koledzy prezesa NIK z Prawa i Sprawiedliwości, jedyną rzecz w całej sprawie pewną była umiarkowana wiarygodność redaktora Kittela, znanego z bezkompromisowego dziennikarstwa, w którym najpierw dostaje się nagrody, po latach zaś nie tłumaczy się już z niczego, gdy kolejni bohaterowie przedwczorajszych skandali okazują się być niewinni. Jak Romuald Szeremietiew, którego publikacja Kittela kosztowała stanowisko wiceministra obrony narodowej i wiele długich lat poza polityką, o obronie dobrego imienia nie wspomnę.   „Jeśli Szeremietiew okaże się niewinny – odejdę z polityki” Ba, brawurowe dziennikarstwo Kittela karierę kosztować też mogłoby samego Bronisława Komorowskiego, gdyby oczywiście ten potraktował poważnie dane przez siebie słowo. „Jeśli Szeremietiew okaże się niewinny – odejdę z polityki” – powiedzieć miał były prezydent w swoim czasie, jednak kilka lat od wyroków uniewinniających byłego wiceministra obrony nie wystarczyło na dotrzymanie obietnicy. Coś jednak wzbudziło wątpliwości służb i kolegów Mariana Banasia, skoro pojawiły się zarzuty i wezwania do dymisji. Pojawiła się ponoć nawet sama dymisja, choć tu sprawa zaczyna ocierać się o groteskę. Historia zwróconego jakoby pisma przypomina sprawę oświadczenia o współpracy z komunistycznymi służbami, jakie pamiętnego 4 czerwca 1992 wysłał do PAP, następnie zaś wycofał prezydent Lech Wałęsa. Pisma Banasia nie widziała marszałek sejmu, za to odnalazło się ono cudem w jednej z warszawskich redakcji, być może kurier pomylił drogę. Kolejne dni to oczekiwanie na ustąpienie prezesa NIK i jego oświadczenie, w którym zapowiada on współpracę w wyjaśnianiu wszelkich wątpliwości przy równoczesnym pozostaniu na stanowisku.  Koszty polityczne tego zamieszania pozostają nieznane, tak, jak nieznana jest odpowiedź na dwa inne pytania: czy w ewentualną winę (winy?) Banasia wierzą jego koledzy, przede wszystkim zaś – wyborcy Prawa i Sprawiedliwości.  Nie widać tu na razie jednomyślności i nie sądzę, by na tym etapie sprawy ktoś, nie będąc zdeklarowanym przeciwnikiem obozu dobrej zmiany, miałby odwagę na całkowite przesądzenie sprawy. Nie brak wciąż również obrońców szefa NIK, wciąż trzymających się wersji, że wszystkie jego kłopoty to efekt nadepnięcia na odcisk potężnym graczom. W nurt ten wpisuje się list krakowskich opozycjonistów, którzy jednak w swej korespondencji popełniają kilka rażących błędów, choćby porównując (chyba trochę na wyrost) Mariana Banasia do zamordowanego w sfingowanym wypadku drogowym szefa NIK Waleriana Pańko, którego zresztą mylą ewidentnie z Michałem Falzmannem i przypisują mu jego zasługi… Dziś trwają próby wybrnięcia z tej sytuacji za pomocą strategii przetestowanej przy okazji kampanii wyborczej do Europarlamentu – zaproszenia opozycji do współpracy w celu rozwiązania problemu i wykazania, że bynajmniej jej na tym nie zależy. I, oczywiście, sprawdza się to o tyle, że opozycja niemająca interesu w pozbawieniu PiS kłopotu, akceptuje tym samym stan ryzykowny dla funkcjonowania kluczowej instytucji państwa. Nie jedynej zresztą i tu przechodzimy do drugiej poważnej sprawy ostatnich dni, czyli kolejnej odsłony walki środowiska sędziowskiego z PiS, de facto zaś ze wszystkimi, nieakceptowanymi przez nie ośrodkami władzy w Polsce. Wyrok Izby Pracy SN, pod pretekstem odniesienia się do wyroku TSUE, narusza według głosów wielu ekspertów cały dotychczasowy porządek konstytucyjny, stawiając ponad konstytucję i decyzje TK własną interpretację dokumentu instytucji UE. Po wcześniejszych działaniach sędziego Juszczyszyna, skromnych lecz pełnych „apolitycznych sędziów” politycznych demonstracjach i chaotycznej autocenzurze TVN, kasującej materiały kompromitujące świeżą gwiazdę protestów, wydarzenia nabierają tempa. I, zupełnie przypadkiem, w tym samym czasie Sąd Najwyższy uznaje, że dziennikarze (w tym wspomniany już Kittel) kreując „aferę Szeremietiewa” z zarzutów w całości przez sądy obalonych, dochowali najwyższej staranności. I trudno uwierzyć, że wyrok ten, tak idealnie trafiający w czas i zapotrzebowanie przeciwników PiS, nie ma nic wspólnego z bieżącą polityką. Tak samo, jak decyzje sądów w sprawach Durczoka czy Najsztuba. Prezent dla opozycji Jeśli uznać, że sprawa Banasia to prezent dla opozycji, ta odwdzięcza się jednak rządowi na wszystkie możliwe sposoby. Marszałek Grodzki powołuje własny, niezgodny z konstytucją urząd mający badać inne ustawy ze zgodnością z tą samą ustawą zasadniczą. Żarty polityków PiS o tym, że następny będzie własny rząd na uchodźstwie, za chwile mogą okazać się prorocze, wystarczy, że ego profesora puchnąć będzie w tym samym, co dotąd, tempie. Tomasz Grodzki upolitycznia zaludniane dotąd przez apolitycznych urzędników instytucje senatu, oddając je politykom, którzy nie dostali się do sejmu, oczywiście z list partii opozycyjnych. W efekcie możemy podziwiać, jak na Twitterowym profilu izby wyższej ląduje zdjęcie Grodzkiego z Donaldem Tuskiem, a ktoś pełen kompleksów opisuje je słowami „Tymczasem na zachodzie…”. Na zachodzie, czapki z głów! Jak pamiętamy natomiast z geografii, kierunkiem przeciwnym do zachodu jest wschód i stamtąd właśnie przyszło wyzwolenie według Włodzimierza Czarzastego. Uroki „wyzwolenia” Czarzasty osoby, które traktują wejście na polskie tereny Sowietów tylko jako zmianę okupanta, nazywa subtelnie „debilami” i każe wypytać o przeszłość dziadków. Jest to sprytne, bo zapewne ci spośród nich, którzy najostrzej weszliby z Czarzastym w polemikę, dawno już nie żyją, bo w odróżnieniu od swoich katów nie stać ich było na leczenie, a część też po komunistycznych więzieniach nie była przez lata przesadnie gadatliwa. Mamy jednak coraz więcej wspomnień, które zapewne w okolicach marca znów zagoszczą na radiowych antenach, byśmy mogli na nowo odkrywać uroki „wyzwolenia”. Nie jest to jednak artykuł historyczny, mający na celu wyczerpująco opisać podobieństwa i różnice losów Polski i Polaków za czasów Niemców i Sowietów, a próba oceny sytuacji politycznej. Ciekawe bowiem, jaki to instynkt każe Czarzastemu brnąć w dywagacje historyczne, wokół których nie będzie nigdy zgody, a które czynią lewicę absolutnie niewybieralną dla wyborców nastawionych bardziej socjalnie, lecz jednak przywiązanych do patriotycznych narracji. Dla reszty wyborców socjalnych lewica ma nie tylko Adriana Zandberga, lecz i posła Kulaska, ledwo wiążącego koniec z końcem za 9 tysięcy złotych. Wciąż nie znamy też nazwiska kandydata lewicy na prezydenta, zaś ostatnie pogłoski wskazują, że parytet wygra tu z kalkulacją polityczną, co też dobrze trzem (a za chwilę dwom) lewicowym partiom nie wróży.  Listę te można jeszcze ciągnąć, bo wszędzie coś by się znalazło, nie można jednak nie wspomnieć na koniec o Donaldzie Tusku. Tusk zapowiada zwiększenie swego udziału w polityce krajowej, co świadczy o nienajlepszym rozpoznaniu rzeczywistości politycznej końca 2019 roku. Za nic nie odpowiadać, niczym nie ryzykować, rozstawiać dawnych kolegów nie dając nic w  zamian – sprytne, lecz chyba mało skuteczne. Polityczny potencjał Donalda Tuska równy jest sile rażenia jego dwóch palców wycelowanych w plecy prezydenta Trumpa. Wygłupy, niegodne byłych i obecnych stanowisk, połączonych z niczym nieuzasadnioną pewnością siebie. Więcej godności wydaje się mieć odmawiający ustąpienia ze stanowiska Marian Banaś.",,
"Europa segreguje, PSL głosuje","Nadzieje, że Parlament Europejski w nowej kadencji da Polsce więcej swobody w porządkowaniu swoich spraw okazały się w ostatnich dniach złudne. Instytucje unijne polubiły najwyraźniej przyznawanie sobie nowych kompetencji kosztem traktatów, państw członkowskich i ich konstytucji. Niektórzy próbują się przed tym bronić. Czy również polski rząd jest w tym gronie, pokażą najbliższe dni.","Walka o Polskę trwa Pierwsze wypowiedzi polityków PiS pokazują, że nie zamierzają tak łatwo zrzekać się swoich prerogatyw. Jednak głosowanie polskich przedstawicieli za unijną rezolucją, która uderza nie tylko w polskie władze, ale również w obywateli, może mieć również inne niż oczekują, polityczne konsekwencje. Nim jednak do nich przejdziemy, zwróćmy uwagę na odsłonięcie się w pełnej okazałości zjawiska podwójnych standardów Unii Europejskiej. Niemal wprost mówi się nam, że nie możemy mieć własnych rozwiązań prawnych, niezgodnych z wolą europejskich elit i ich lokalnych wybrańców, nawet jeśli są one wzorowane na rozwiązaniach już obowiązujących w krajach, wobec których nikt nie zgłasza żadnych zastrzeżeń. I tłumaczy się to faktem, że państwom tym wolno więcej, ponieważ są to kraje ugruntowanej tradycji demokratycznej, więc również prawnej.  W kolejnym już poświęconym tej sprawie bardzo mocnym wystąpieniu zwracał na to uwagę Zbigniew Ziobro. Jako najbardziej drastyczny przywołał przykład Niemiec. Niemcom jakoby wolno więcej, właśnie z racji ich długoletnich tradycji demokratycznych, ba!, to one dają im mandat do monitorowania i wpływania na sytuację w Polsce. Pamiątki tej wyższej kultury prawnej mijamy na co drugiej warszawskiej ulicy, a za kilka dni świętować będziemy rocznicę zakończenia działalności jej najwybitniejszego osiągnięcia w historii – obozu w Auschwitz.  Ale historia Europy i jej wspaniałych tradycji prawnych nie ogranicza się do Niemiec, Holokaustu czy masakr powstańców i cywilnej ludności warszawy i wielu innych polskich miast i wsi. Rzezie, królobójstwa, Wandea, pierwsze, bynajmniej nie niemieckie obozy koncentracyjne, wielki głód, nie na Ukrainie, ale ten wcześniejszy, w Irlandii, ochocze wywózki i wydawanie własnych Żydów („również dzieci” – dopisali Francuzi do niemieckiego rozkazu, który dzieci nie obejmował), historie stare i całkiem niedawne, wreszcie te zupełnie nowe, jak metody walki Hiszpanów z katalońską opozycją czy codzienna brutalność francuskiej policji, ostatnio skierowana również przeciw prawnikom – czy to daje komuś podstawę do poczucia wyższości wobec Polski? Czyni to tymczasem, ku aprobacie polskiej opozycji, Parlament Europejski, czyni to (na zaproszenie!) Komisja Wenecka, która wprost formułuje tezę, że Polakom wolno mniej. Cieszy, że przedstawiciele rządu rzecz nazywają wreszcie po imieniu, mówiąc o segregacji. Tak, jest w tym coś z politycznie poprawnego pararasizmu, który trzydzieści lat od żelaznej kurtyny dzieli Europę murem niewidzialnym, lecz jak widać bardzo trwałym.  Niezepsuci, nieumoczeni  Zostawiając jednak na boku kompromitujący sam w sobie podział na demokracje tradycyjne i potrzebujące korepetycji, kraje lepsze i gorsze, warto postawić pytanie, czemu według euro-elity politycy państw postkomunistycznych wymagają patrzenia na ręce, zaś jedną grupę społeczną, sędziów, wszystkie  procesy historyczne ominęły i przez okres totalitaryzmu przeszli niezepsuci, nieumoczeni i wierni demokratycznej tradycji.  Stoi to całkowicie w sprzeczności z naszą wiedzą historyczną i mądrością pokoleń. Sędziowie współtworzyli gorliwie stalinowski i późniejszy aparat represji, nie oczyścili się w żaden sposób w czasach transformacji ustrojowej, zaś kolejne pokolenia uczyły się z podręczników nestorów czerwonego sądownictwa. W III RP wielu z nich dostało poczucie bezkarności, wielu też odebrało Polakom poczucie sprawiedliwości setkami budzących sprzeciw wyroków i decyzji. Nie wszyscy, lecz wystarczająca cześć, by uznać, że wiara rozmaitych międzynarodowych komisji w sędziów jest naiwna lub też zwyczajnie jest wiarą złą, za którą stoją nieczyste intencje wobec Polski. Kraju zbyt dużego i zbyt, jak się okazuje, samodzielnego na potrzeby świętego spokoju Niemiec, Francji i innych troskliwych „starych demokracji”.  Lecz oprócz tego międzynarodowego wymiaru ostatnich zdarzeń jest też krajowy, ponieważ nie pozostaną one zapewne bez znaczenia dla bieżącej polityki, konsolidując wyborców PiS i Andrzeja Dudy i pogłębiając podziały między zwolennikami rządu i opozycji. Dla jednej partii jest to szczególnie niebezpieczne. Ludowcy Od kilku miesięcy, dokładniej zaś od rozpoczęcia kampanii przed wyborami parlamentarnymi, w polskiej polityce obserwować mogliśmy pewna zmianę zachodzącą głównie w okolicach Polskiego Stronnictwa Ludowego. Jak czytelnicy na pewno pamiętają, ugrupowanie to w wyborach do PE obroniło swój stan posiadania, jednak poprzez skojarzenie go z lewicą, zwłaszcza – lewicą obyczajową, której przekaz pojawił się w języku współtworzonej przez ludowców Koalicji Europejskiej, stracili oni zaufanie dużej grupy swoich wyborców. Przez moment wydawało się, że mamy do czynienia wręcz z końcem najdłużej istniejącej na polskiej scenie politycznej partii.  Ludowcy zdecydowali się jednak na odważną ucieczkę do przodu, ogłosili się partią konserwatywnego centrum (w pierwszych tygodniach tej zmiany niektórzy przedstawiciele PSL w mediach szli nawet dalej, zaliczając stronnictwo do centroprawicy), na mało korzystnych dla partnera warunkach weszli w koalicję z Kukiz’15, odzyskali część poparcia na wsi, zyskując też nowe przyczółki w miastach. Słowem – wizerunkowa zmiana okazała się być operacją udaną i zapewniła tej partii pewne miejsce w kolejnym rozdaniu parlamentarnym, z ciekawymi widokami na wybory prezydenckie. Władysław Kosiniak-Kamysz czas, jaki uzyskał dzięki byciu pierwszym ogłoszonym kandydatem, wykorzystał na snucie opowieści o tym, że jest jedynym kandydatem szeroko pojętej opozycji, który, mogąc pozyskać również część głosów elektoratu konserwatywnego, w drugiej turze wygrałby z Andrzejem Dudą. Równocześnie jednak politycy PSL w mediach o Andrzeju Dudzie wypowiadali się dość ciepło, zauważając, że  dzięki swojej ciężkiej pracy, zwłaszcza zaś podróżom po Polsce, znalazł wspólny język z polską prowincją.  PSL, wyborcy i koalicjanci W radiowym wywiadzie Piotr Zgorzelski mówił, że wyborcy Kosiniaka-Kamysza w drugiej turze zagłosują na Andrzeja Dudę, to samo stwierdził też Marek Sawicki. Przypomniano nawet o zupełnie już chyba zapomnianym poparciu, jakiego w 2005 roku przed druga turą partia chłopska udzieliła Lechowi Kaczyńskiemu. Podczas rozmowy z Polskim Radiem 24 wywodząca się  z Kukiz’15 posłanka Agnieszka Ścigaj przedstawiła bardzo racjonalną argumentację, czemu nawet będąc sceptycznym wobec formy zmian w wymiarze sprawiedliwości nie należy popierać rezolucji, w której od działań rządu w tej sprawie uzależnia się unijne finansowanie. Choćby dla rolników, o których dba PSL, co również w tym samym wywiadzie podkreśliła posłanka. Ścigaj pochwaliła więc europosłów Stronnictwa za to, że nie poparli powiązania środków unijnych od praworządności. Pytanie tylko, kogo miała na myśli, skoro posłowie Hetman, Jarubas  i Kalinowski w kluczowym głosowaniu unijną rezolucję poparli tak samo, jak wszyscy ich koledzy z Platformy i byli premierzy z SLD. Jest oczywiste, że dla sporej części wyborców PSL jest to całkowicie nie do przyjęcia, zwłaszcza po przyjęciu poprawki o możliwych represjach budżetowych. Tymczasem ostatnie sondaże dają Andrzejowi Dudzie poparcie na poziomie od 43 do 48 proc. w pierwszej turze, zaś Władysław Kosiniak-Kamysz liczyć może na trochę poniżej 10 proc. głosów. Mógł, do czwartku. Jeśli głosowanie europosłów PSL przebije się do świadomości wyborców, może powtórzyć się dla stronnictwa sytuacja z wyborów do PE.  W jeszcze trudniejszej sytuacji są dziś ich koalicjanci z ruchu Pawła Kukiza. O ile bowiem od Platformy czy SLD elektorat nie oczekuje raczej załatwiania polskich spraw w domu, o tyle wyborcom, a dotąd również współpracownikom Kukiza zawsze na tym zależało.  Ludowcy na zewnątrz też (może poza Jarosławem Kalinowskim) byli trochę bardziej wstrzemięźliwi niż wewnątrz. Nie można być pewnym natychmiastowego tąpnięcia notowań Kosiniaka-Kamysza. Chyba nikt poza ludowcami nie widzi go już w drugiej turze. Może się jednak okazać, że – jeśli przyszli sztabowcy i internetowe pospolite ruszenie Andrzeja Dudy nie da zapomnieć Polakom, zwłaszcza rozważającym głosowanie na PSL, o czwartkowym głosowaniu w Parlamencie Europejskim – drugiej tury w ogóle nie będzie. I stanie się tak dzięki panom Hetmanowi, Jarubasowi i Kalinowskiemu. Trzem największym sprzymierzeńcom prezydenta Dudy spoza obozu Prawa i Sprawiedliwości.",,
"Mosbacher: Łączę się w żalu z rodziną i bliskimi Bartosza, który zginął w zamachu w Strasburgu","„Łączę się w żalu z rodziną i bliskimi Bartosza Niedzielskiego, który zginął w zamachu w Strasburgu” - napisała w poniedziałek na Twitterze ambasador USA w Polsce Georgette Mosbacher. Jak podkreśliła, śmierć Polaka to ogromna tragedia. „Niech spoczywa w pokoju” - dodała Mosbacher.","O śmierci mieszkającego w Strasburgu 36-letniego Polaka Barta Pedro Orenta-Niedzielskiego, piątej ofiary niedawnej strzelaniny w Strasburgu, poinformował jego brat. „Mój brat nas opuścił. Dziękuję wszystkim za waszą miłość i siłę, którą mu dawaliście” - napisał na Facebooku.W czasie zamachu terrorystycznego w Strasburgu Polak został ciężko ranny. Przez kilka dni przebywał w szpitalu w śpiączce. Podczas ataku był w towarzystwie swojego przyjaciela Włocha Antonio Megalizziego, który także został postrzelony przez islamskiego terrorystę Cherifa Chekatta i zmarł dwa dni temu. Według relacji świadków wspólnie z kolegą Polak próbował zatrzymać zamachowca.",,
Sondaż przedwyborczy w Niemczech: zyskują eurosceptycy z AfD,"Na miesiąc przed wyborami do Bundestagu dwie największe siły polityczne – chadecy (CDU/CSU) i socjaldemokraci (SPD) – odnotowały spadek notowań, zaś eurosceptyczna i antyislamska Alternatywa dla Niemiec (AfD) poprawiła wynik i znów ma dwucyfrowe poparcie.","W opublikowanym w piątek sondażu Deutschlandtrend niemieckiej telewizji publicznej ARD blok CDU/CSU stracił w porównaniu z początkiem sierpnia jeden punkt procentowy i może liczyć na 38 proc. głosów. SPD straciła w tym czasie dwa punkty procentowe. Gotowość do głosowania na socjaldemokratów zadeklarowało 22 proc. ankietowanych. Poparcie dla AfD wzrosło o dwa punkty procentowe i wynosi obecnie 10 proc. Domagająca się natychmiastowego zaprzestania wpuszczania migrantów do kraju partia stała się ponownie trzecią siłą w Niemczech. Liberalna FDP dostała w sondażu ARD 9 proc. (+ 1 pkt proc.), natomiast Lewica zachowała stan posiadania z początku miesiąca (9 proc.), podobnie jak Zieloni (8 proc.).",,
Grodzki: Jourova dostrzega ryzyko powiązania budżetu UE z oceną praworządności,"Komisarz Viera Jourova dostrzega ryzyko powiązania decyzji budżetowych w UE z praworządnością w poszczególnych krajach – powiedział po spotkaniu z wiceszefową KE marszałek Senatu Tomasz Grodzki. Dodał, że praworządność w każdym kraju ma oceniać specjalna międzynarodowa komisja.","Marszałek Senatu Tomasz Grodzki spotkał się rano z wiceprzewodniczącą Komisji Europejskiej Vierą Jourovą, która przebywa w Polsce. Wcześniej z Jourovą rozmawiała marszałek Sejmu Elżbieta Witek.  Na briefingu po spotkaniu Grodzki powiedział dziennikarzom, że „jest coraz więcej sygnałów, że środki unijne będą przekazywane krajom członkowskim pod warunkiem przestrzegania praworządności”.  – Takie ryzyko pani przewodnicząca Jourova widzi, choć do decyzji budżetowych jest jeszcze daleko – powiedział marszałek Senatu.",,
Projekt ustawy medialnej  6 lipca w Sejmie,"6 lipca w Sejmie odbędzie się publiczne wysłuchanie projektu nowelizacji Ustawy o Radiofonii i Telewizji autorstwa Platformy Obywatelskiej. Taką decyzję podjęła sejmowa komisja kultury, która obradowała nad projektem. O publiczne wysłuchanie wnioskowały do marszałka Sejmu Bronisława Komorowskiego środowiska twórcze.","Szef Krajowej Izby Producentów Audiowizualnych Maciej Strzembosz tłumaczył, że wysłuchanie publiczne daje czas na rozmowy nad projektem. –  Dzięki temu kwestia ustawy medialnej nie będzie częścią kampanii wyborczej.Nowelizacja ustawy medialnej autorstwa PO zakłada między innymi natychmiastowe rozwiązanie rad nadzorczych mediów publicznych, a w efekcie zmianę władz Polskiego Radia i TVP.Twórcy zarzucają dokumentowi, że jest jedynie sposobem na przejęcie władzy. Wniosek twórców o przeprowadzenie wysłuchania publicznego projektu nowelizacji poparła Lewica.Jerzy Wenderlich, który złożył wniosek o przeprowadzenie wysłuchania publicznego tłumaczył, że ustawa medialna wymaga konsultacji ze środowiskami twórczymi. Podczas pierwszego czytania projektu w komisji do dokumentu zgłoszono wiele zastrzeżeń zarówno ze strony środowisk twórczych, jak i poszczególnych klubów parlamentarnych. Wiceprzewodnicząca komisji Elżbieta Kruk z Prawa i Sprawiedliwości ma nadzieję, że publiczne wysłuchanie przyczyni się do odrzucenia projektu nowelizacji Platformy Obywatelskiej.„Szkodliwy projekt Platformy”W jej ocenie, z debaty komisji wynika, że PO nie chciała zrozumieć zastrzeżeń uwag innych stron. Elżbieta Kruk podkreśliła, że projekt Platformy jest bardzo szkodliwy, gdyż nie realizuje deklarowanych celów - jak odpolitycznienie mediów. –  Zagraża za to ich niezależności w kwestii zarządzania, programu i finansowania – mówi.Jerzy Fedorowicz z Platformy Obywatelskiej uważa, że nowelizacja jest bardzo dobra, bo wprowadzi fachowych ludzi do władz mediów publicznych. Wiceprzewodniczący sejmowej komisji kultury i środków przekazu podkreśla, że podstawowym celem przedkładanej nowelizacji ustawy jest odsunięcie gremiów politycznych od zarządzania mediami publicznymi.Jawny konkursJedna z najważniejszych zmian, jakie przewiduje projekt, dotyczy sposobu wyłaniania rad nadzorczych i zarządów w TVP i spółkach Polskiego Radia. Miałaby to robić tak, jak dotąd Krajowa Rada Radiofonii i Telewizji, ale nie w zaciszu gabinetu, lecz po przeprowadzeniu jawnego i otwartego konkursu.Jerzy Fedorowicz ciekawy jest jednak publicznego wysłuchania projektu nowelizacji w Sejmie, gdyż będzie okazja do zadania pytań. Według projektu nowelizacji zmniejszyłaby się liczba członków rad nadzorczych i zarządów w  TVP i Polskim Radiu.",,
"„Wasza Świątobliwość, witamy na naszej stacji”. Papież zadzwonił na ISS","Papież Franciszek połączył się z astronautami pracującymi na międzynarodowej stacji kosmicznej (ISS).  – Wasza Świętobliwość, witamy na naszej stacji – powitał go w imieniu astronautów Paolo Nespoli. Rozmowa trwała kilkanaście minut i pokazała jak wiele filozofii jest w astronomii.","– Astronomia pobudza nas do pytania, skąd przychodzimy i dokąd idziemy. Co pan myśli o miejscu człowieka we Wszechświecie – zapytał Franciszek. – Ja jestem inżynierem, gdy mówi się o tak ogólnych rzeczach, jestem bezradny – odpowiedział Paolo Napoli.   Franciszek zapytał też astronautów o to, jaki ma dla nich sens nazwanie miłością siły, która porusza Wszechświatem. – W wolnym czasie słucham audiobooków. Jedna z książek, „Mały Książę”, mówi o tym, jak mały chłopiec chce nawet oddać życie, aby wrócić na swoją planetę z miłości do róży. I to jest moje rozumienie tego pytania – powiedział jeden z rosyjskich astronautów. – Bardzo podoba mi się ta odpowiedź – powiedział Franciszek.",,
Sąd: Partia KORWiN nie istnieje,"W styczniu uprawomocniło się postanowienie o niezarejestrowaniu partii KORWiN. Oznacza to, że de facto partia Janusza Korwin-Mikkego nie istnieje, a Ministerstwo Finansów wstrzyma wypłatę kolejnej transzy subwencji budżetowej dla niej – podaje „Fakt”. – W wyborach europejskich na pewno sobie poradzimy, zaś jeśli chodzi o wybory parlamentarne, to cóż, najwyżej założymy nową partię – komentuje sytuację sam Korwin-Mikke.","Wniosek o wpisanie partii KORWiN do ewidencji wpłynął w styczniu 2015 r. Sąd zarejestrował ją nieprawomocnie, dzięki czemu partia startowała w wyborach. Po przekroczeniu progu 3 proc. w wyborach parlamentarnych z 2015 r. otrzymywała także subwencje z budżetu – ponad milion złotych co kwartał. W 2016 r. Sąd najwyższy odmówił rejestracji partii, którą to decyzję podtrzymał Sąd Apelacyjny w listopadzie 2018 r. Postanowienie to uprawomocniło się w styczniu – oznacza to, że partia faktycznie nie została nigdy zarejestrowana. – Nie wiemy co z tym fantem zrobić – przyznaje sam Korwin-Mikke. Pomimo trwania sądowego postępowania, Państwowa Komisja Wyborcza zapewniła gazetę, że partii KORWiN przysługiwały subwencje i nie mają podstaw twierdzenia, że miałaby ona je zwracać. Kolejnych transz jednak już nie będzie.",,
Trzaskowski chce powrotu tęczy na pl. Zbawiciela,"Według Rafała Trzaskowskiego na warszawski plac Zbawiciela powinna wrócić tęcza. – Była fajnym, pozytywnym symbolem i urozmaicała stolicę – powiedział kandydat Platformy Obywatelskiej na prezydenta Warszawy.","– Oddanie Warszawy PiS nie byłoby tylko moją porażką, ale też porażką nas wszystkich. Bitwa warszawska będzie najważniejszą bitwą wyborów samorządowych. Być może najważniejszą bitwą w najbliższym czasie dla całej opozycji, dlatego dziś cała opozycja musi skoncentrować swe wysiłki w walce przeciwko upartyjnieniu Polski i niszczeniu niezależności samorządów – stwierdził Rafał Trzaskowski w „Rzeczpospolitej”. Według niego Nowoczesna wystawiając swojego kandydata, Pawła Rabieja, nie czekała na rozmowy z PO. – Kandydatem zjednoczonej opozycji powinien być ktoś, kto ma największe szanse na wygraną – stwierdził. Trzaskowski odniósł się także do pytania, z kim z PiS wolałby konkurować – Patrykiem Jakim czy Stanisławem Karczewskim. „Trzeba szanować wszystkich konkurentów, ale wydaje mi się, że żaden hunwejbin PiS nie powinien rządzić naszym miastem. Taktyka PiS jest jasna: marszałek Karczewski będzie statecznym kandydatem, który się nie unosi, a Patryk Jaki gryzącym szeryfem. Karczewski ma być dobrym, a Jaki złym gliniarzem w walce o Warszawę. Myślę, że warszawiacy nie dadzą się na to nabrać”. Tęcza wróci?Poseł PO odniósł się również do budzących kontrowersje kwestii – według niego na plac Zbawiciela powinna wrócić tęcza. – Była fajnym, pozytywnym symbolem i urozmaicała stolicę – powiedział. Pytany o miejsce pomnika smoleńskiego i pomnika Lecha Kaczyńskiego odpowiedział, że powinni o tym zdecydować warszawiacy w referendum. – Osobiście uważam, że pomnik na Powązkach wystarczy. Nie chciałbym, żeby w całej stolicy były stawiane pomniki Lecha Kaczyńskiego. I nie chodzi o Lecha Kaczyńskiego, którego szanowałem. Chodzi o wizję tego miasta – dodał. Zapytany o fakt, że prezydent stolicy uznała, że mieszkańcy już wypowiedzieli się w tej sprawie, zauważył, że nie było to referendum, ale tylko sondaż.",,
Milion stacji do ładowania elektrycznych aut? Merkel wyznacza termin,– Do 2030 roku chcemy mieć w Niemczech milion punktów ładowania pojazdów elektrycznych – powiedziała w niedzielę kanclerz Angela Merkel. Rozbudowa tej infrastruktury ma przekonać konsumentów w Niemczech do samochodów z napędem elektrycznym.,"Obecnie użytkownicy aut elektrycznych w Niemczech mają do dyspozycji 20 tysięcy punktów ładowania, dlatego chociaż  sprzedaż takich samochodów rośnie, to nadal jest w tym kraju stosunkowo niewielka. Nie pomagają premie i ulgi podatkowe dla nabywców.Pod koniec ubiegłego roku po niemieckich drogach jeździło 150 tysięcy samochodów elektrycznych. 83 tysiące spośród nich to pojazdy tylko na prąd, zaś pozostałe to hybrydy. Rząd federalny zamierza to zmienić, m.in. znacznie rozbudowując infrastrukturę ładowania samochodów elektrycznych. „Chcemy do 2030 roku stworzyć milion punktów ładowania, ale musi w tym uczestniczyć także branża motoryzacyjna” – powiedziała Angela Merkel. Kwestia ta będzie jednym z tematów poniedziałkowego „spotkania na szczycie” w Urzędzie Kanclerskim ministrów z szefami niemieckich koncernów motoryzacyjnych, związków zawodowych i Zrzeszenia Przemysłu Motoryzacyjnego (VDA). Branża motoryzacyjna ma kluczowe znaczenie dla niemieckiej gospodarki.",,
Badanie Pekao SA: zeszły rok był dla firm najlepszy od dziewięciu lat,"2018 r. był bardzo udany dla naszej gospodarki. Z badania Pekao SA wynika, że był to rok najlepszej koniunktury dla mikro-, małych i średnich firm od dziewięciu lat – poinformowała wiceprezes banku Magdalena Zmitrowicz.","Spośród badanych branż najlepsze nastroje panowały w budownictwie. Firmy budowlane nie są jednak pewne, czy aż tak dobra koniunktura utrzyma się również w tym roku – mówi Magdalena Zmitrowicz.   – PKB, które prognozujemy na 2019 r., to prawie 4 proc., również Komisja Europejska w tych samych granicach prognozuje wzrosty. Myślę, że będzie to dobry rok, może nie tak wysoki jak ubiegły, jednak i w nim powinniśmy zachować wzrost gospodarczy – zaznacza wiceprezes banku Pekao SA.  Badanie przeprowadzono we wrześniu i październiku 2018 r. Wzięło w nim udział ponad 7,5 tys.  przedsiębiorców. W Polsce działa prawie 2 mln mikrofirm, 57 tys. małych przedsiębiorstw i około 15 tys. firm średnich.",,
Donald Trump do Kim Dzong Una: Chcę pomóc w rozwoju Korei Północnej,"Prezydent USA Donald Trump i przywódca Korei Północnej Kim Dzong Un uścisnęli sobie dłonie, rozpoczynając w środę wieczorem czasu lokalnego dwudniowy szczyt w Hanoi. Tematem rozmów będzie denuklearyzacja i perspektywy normalizacji stosunków dwustronnych.","Na początku spotkania w hotelu Metropole Trump i Kim pozowali do zdjęć na tle flag swoich krajów, po czym wymienili kilka słów na powitanie. Podczas spotkania amerykański prezydent podkreślił, że chciałby ujrzeć, jak Korea Północna wykorzystuje swój „ogromny potencjał” gospodarczy, oraz jej w tym pomóc. – Sprawimy, że to się stanie – zapowiedział.Wcześniej Trump ocenił, że Korea Północna może stać się potęgą gospodarczą, jeśli zrezygnuje z broni jądrowej.Trump pozytywnie wypowiedział się na temat swojego pierwszego szczytu z Kimem, który odbył się w czerwcu 2018 roku w Singapurze. Wyraził nadzieję, że rozpoczęty w środę drugi szczyt będzie równie, a nawet bardziej produktywny.",,
Parlament Europejski potępił budowę gazociągu Nord Stream 2,"Parlament Europejski przyjął rezolucję w sprawie umowy stowarzyszeniowej UE z Ukrainą i reform w tym kraju. W dokumencie uwzględniono poprawkę zgłoszoną przez europosłanką Annę Fotygę (PiS), która potępia budowę gazociągu Nord Stream 2.","Posłowie do PE zdecydowanie potępili w rezolucji niedawną agresję Rosji na Ukrainę w Cieśninie Kerczeńskiej i zażądali od Rosji natychmiastowego i bezwarunkowego oddania wszystkich ukraińskich okrętów i uwolnienia marynarzy. Ich zdaniem Rosja musi zagwarantować swobodę żeglugi przez Cieśninę Kerczeńską i na Morzu Azowskim. Europosłowie wzywają też UE i jej państwa członkowskie do wprowadzenia dodatkowych sankcji wobec Rosji, jeżeli ukraińscy żołnierze nie zostaną zwolnieni i jeśli dojdzie do dalszej eskalacji w regionie.Fotyga złożyła do rezolucji poprawkę, która została przyjęta. Zgodnie z nią „PE potępia budowę gazociągu Nord Stream 2, ponieważ jest to projekt polityczny, który zagraża bezpieczeństwu Europy i wysiłkom na rzecz dywersyfikacji dostaw energii, i w związku z tym wzywa do unieważnienia tego projektu”.Fotyga: nie tak się traktuje agresorów – Od wielu lat przestrzegam, że Nord Stream 1 i Nord Stream 2 są projektami bardzo szkodliwymi dla procesu integracji UE, świadczą o braku solidarności europejskiej, pogarszając bezpieczeństwo państw Europy Środkowej i Wschodniej. W obliczu rosyjskiej agresji na Ukrainę angażowanie się w tego typu projekty jest sprzeczne z zasadami traktowania agresorów – powiedziała Fotyga po głosowaniu. – Cieszę się, iż moją opinię podzielił dzisiaj także Parlament Europejski – dodała. W rezolucji, cztery lata po podpisaniu przez UE układu o stowarzyszeniu z Ukrainą, Parlament Europejski postanowił dokonać oceny tego porozumienia. Z dokumentu wynika, że umowa jest wdrażana pomimo licznych niedociągnięć, którymi władze ukraińskie muszą się jeszcze zająć.Posłowie podkreślają, że Ukraina przeprowadziła reformy w takich dziedzinach, jak energia, zdrowie, emerytury, edukacja, administracja publiczna i decentralizacja, a także w zakresie obrony i bezpieczeństwa, bankowości i stabilizacji makroekonomicznej. Reformom tym jednak towarzyszyły drastyczne podwyżki cen, cięcia w świadczeniach socjalnych i pogorszenie dostępu do opieki społecznej.Pochwała Ukrainy Posłowie do PE chwalą Ukrainę za dobrą współpracę w sektorze energetycznym i jej osiągnięcia w dziedzinie efektywności energetycznej i odnawialnych źródeł energii, zwracając jednocześnie uwagę na konieczność kontynuowania reform, zwłaszcza na rynku gazu i energii elektrycznej. W rezolucji podkreślono, że Ukraina powinna priorytetowo potraktować walkę z korupcją i zająć się problemami związanymi z władzą oligarchów oraz kontynuować reformy decentralizacyjne. Posłowie wyrażają ubolewanie, że istniejący system sądownictwa pozostaje nieskuteczny, skorumpowany i politycznie zależny, ale popierają wysiłki na rzecz rozwiązania tego problemu. Sędziowie i prokuratorzy muszą być wybierani w sposób bardziej przejrzysty i wiarygodny - stwierdza tekst.Dokument został przyjęty 443 głosami za, przy 105 przeciw i 30 wstrzymujących się.",,
UE przygotowuje się do nałożenia ceł odwetowych na USA za subwencjonowanie Boeinga,"Komisja Europejska opublikowała listę towarów importowanych z USA o wartości ok. 20 mld dolarów, na które może nałożyć cła w odwecie na amerykańskie subwencje dla producenta samolotów Boeing. Spór trwa od blisko 15 lat. USA i Unia Europejska twierdzą, że druga strona udziela niedozwolonego wsparcia finansowego gigantom lotniczym: Bruksela - Airbusowi, a USA - Boeingowi.","Na razie nie jest przesądzone, czy restrykcje wejdą w życie. Komisja przygotowuje się jednak do tego, że mogą zostać wprowadzone, rozpoczynając konsultacje publiczne w sprawie proponowanych przez siebie środków.  – Przygotowaliśmy listę, która zawiera towary o wartości 20 mld USD. Bedzie ona poddana konsultacjom publicznym, to da nam przestrzeń do tego, by dodać lub usunąć z niej określone produkty – powiedział na konferencji prasowej w Brukseli rzecznik Komisji Europejskiej Daniel Rosario.  11 kwietnia WTO przyjęła ostateczny raport, potwierdzając, że amerykańskie dotacje dla Boeinga nadal powodują znaczną szkodę dla Airbusa. Właśnie w efekcie tej decyzji KE zdecydowała się przedstawić listę z produktami, które mogą być objęte cłami odwetowymi. W zeszłym tygodniu administracja USA przedstawiła swoją listę towarów importowanych z UE, o wartości 11 mld dol., po tym jak wcześniej WTO stwierdziło, że UE nie zniosła całej pomocy publicznej dla Airbusa. Jeszcze w 2012 r., na wcześniejszym etapie sporu UE zwróciła się do WTO z prośbą o zezwolenie na przyjęcie środków o wartości do 12 mld dol. Wartość ta miała odpowiadać szkodom wyrządzonym Airbusowi przez amerykańskie wsparcie dla Boeinga.  – To tylko szacunek przyjęty przez UE i wykonany w 2012 r. Ostateczna decyzja o wysokości środków zaradczych będzie należała do Światowej Organizacji Handlu. Jak będziemy mieli tę ostateczną liczbę, to wybierzemy część z towarów umieszczonych na przedstawionej dziś liście, by stworzyć odpowiedni pakiet odpowiadający decyzji WTO  – podkreślił rzecznik KE. Zastrzegł, że stanie się tak jedynie, jeśli cały proces dojdzie do tego etapu. Podkreślił przy tym, że UE wolałaby rozwiązanie sporu w sposób polubowny. –  Choć musimy być gotowi do wprowadzenia środków odwetowych, jeśli nie byłoby innego wyjścia, wciąż wierzę, że dialog jest czymś, co powinno dominować w relacjach pomiędzy ważnymi partnerami takimi jak Stany Zjednoczone i UE. (...) UE jest otwarta na dyskusje z USA z zastrzeżeniem, że byłyby one prowadzone bez żadnych warunków wstępnych i byłyby nakierowane na sprawiedliwy wynik  – podkreśliła w oświadczeniu unijna komisarz ds. handlu Cecilia Malmstroem.  Światowa Organizacja Handlu, która zajmuje się zarówno skargą UE na USA jak i amerykańską na UE, uznała w zeszłym roku, że dotacje dla europejskiego Airbusa mają niekorzystne skutki dla USA. W obu sprawach WTO nie orzekła jednak konkretnej wysokości powodowanych subwencjami strat. W przypadku amerykańskiej skargi wyliczenie ma być gotowe latem, natomiast w przypadku europejskiej - na początku przyszłego roku.",,
"Sondaż wyborczy. Zjednoczona Prawica prowadzi, KO i Lewica daleko w tyle","Na Zjednoczoną Prawicę chce głosować 41 proc. respondentów, czyli o 1 punkt procentowy więcej niż w poprzedniej turze badań – wynika z sondażu pracowni Social Changes przeprowadzonego na zlecenie portalu wPolityce.pl. KO cieszy się poparciem 23 proc. ankietowanych.","Z badania przeprowadzonego w dniach 20–24 grudnia wynika, że na scenie politycznej wciąż mamy stabilizację: poszczególne ugrupowania zyskują – lub tracą – najwyżej po 1 punkcie procentowym – czytamy na portalu wPolityce.pl. Na pierwszym miejscu – jak wynika z sondażu – znalazła się Zjednoczona Prawica, na którą chęć głosowania zadeklarowało 41 proc. respondentów. Formacja Jarosława Kaczyńskiego w porównaniu z poprzednim badaniem Social Changes zyskała 1 punkt. Nie zmieniło się poparcie dla Koalicji Obywatelskiej, na którą chciałoby głosować 23 proc. ankietowanych. Lewica nadal utrzymuje kontakt z KO: na formację tworzoną w Sejmie przez SLD, Wiosnę i Razem chce głosować 17 proc. respondentów, co oznacza spadek o jeden punkt w porównaniu z badaniem z zeszłego tygodnia. Punkt procentowy traci również Konfederacja, ciesząca się poparciem 9 proc. badanych.",,
Brytyjskie media: Aroganccy liderzy UE chcieli upokorzyć May,"Brytyjskie media krytycznie oceniły przebieg nieformalnego szczytu UE w Salzburgu, atakując unijnych przywódców za próbę wymuszenia ustępstw na Wielkiej Brytanii przez publiczne upokorzenie premier Theresy May i za brak dobrej woli w negocjacjach w sprawie Brexitu.","„Nie możemy się doczekać, aż uwolnimy się od małostkowych gangsterów, którzy rządzą Unią Europejską. W trakcie negocjacji Bruksela raz za razem pokazywała, dlaczego 17 milionów ludzi zagłosowało za wyjściem” – napisał w piątek tabloid „The Sun”, publikując m.in. zdjęcie francuskiego prezydenta Emmanuela Macrona i szefa Rady Europejskiej Donalda Tuska ustylizowanych na gangsterów. „Przywódcy niedemokratycznej Unii Europejskiej pokazali wczoraj swoje prawdziwe oblicze. To nie jest jakiś wielki projekt, który ma doprowadzić do zbliżenia narodów Europy w jednej szczęśliwej unii, ale protekcjonistyczna ściema” – dodał tabloid. „The Sun” podkreślił, że „jeszcze zanim premier padła ofiarą działań mających na celu jej upokorzenie, wszyscy widzieliśmy, jak oderwani od rzeczywistości stali się europejscy liderzy”. Wskazał m.in. na wypowiedzi premierów Malty i Czech o możliwości przeprowadzenia ponownego referendum w sprawie wyjścia Wielkiej Brytanii z Unii Europejskiej. „(…) UE konsekwentnie odmawiała negocjacji w dobrej wierze i doprowadzenia do kompromisu - nawet wtedy, kiedy Wielka Brytania ciężko harowała dniami i nocami, aby wypracować porozumienie. Obrażali naszą premier, ignorowali (interes) swoich własnych obywateli i są gotowi zaakceptować potężne szkody gospodarcze jedynie po to, żeby mogli prężyć muskuły” – ocenił dziennik. „Jeśli celem szczytu w Salzburgu było upokorzenie premier, to udało się osiągnąć sukces. Jeśli chodziło o zmianę opinii Brytyjczyków o Brexicie – to była to pomyłka” – oceniono. Dziennik zakpił ze słów niektórych liderów o możliwości powtórzenia głosowania w sprawie wyjścia z UE, aby zmienić podjętą decyzję. „Zupełnie tak, jakbyśmy potrzebowali lekcji demokracji od takich państw jak Czechy, których premier mierzył się z zarzutami o defraudację i Malta, gdzie niedawno zamordowano walczącą z korupcją dziennikarkę” – zaznaczono. „Europejscy przywódcy muszą zrozumieć, że brytyjski eurosceptycyzm narastał przez dekady i jest odpowiedzią na dokładnie taką arogancję na wysokim szczeblu” – podkreślono. Gazeta zaznaczyła, że „następne dwa tygodnie będą kluczowe dla przyszłości Brexitu” w związku z możliwością poparcia dla organizacji drugiego referendum ze strony opozycyjnej Partii Pracy i wystąpieniem May na konwencji Partii Konserwatywnej. Również centrowy „The Times” ocenił przebieg szczytu w Salzburgu jako „upokarzający” dla premier May, dodając, że wywołał on kryzys wewnątrz rządu wobec narastającej presji ze strony niektórych ministrów, aby odejść od przyjętego w lipcu planu z Chequers. Według informacji gazety, minister spraw wewnętrznych Sajid Javid, szefowa resortu rozwoju międzynarodowego Penny Mordaunt i liderka większości parlamentarnej Andrea Leadsom wzywają szefową rządu do zmiany strategii negocjacyjnej i zaproponowania znacznie luźniejszego porozumienia z UE, wzorowanego na unijnej umowie o wolnym handlu z Kanadą. Dziennik zwrócił uwagę, że w kolejnych dniach były minister ds. Brexitu David Davis ma również przedstawić swój alternatywny plan porozumienia z UE, co tylko wzmocni naciski na szefową rządu, aby zmienić front w negocjacjach z Brukselą. W komentarzu redakcyjnym „Times” napisał m.in.: „Przewaga May nad jej przeciwnikami w kraju i poza granicami jest taka, że ma ona swój plan na negocjacje; problem w tym, że nikomu on się nie podoba”. Jak jednak zaznaczono, jeśli szefowa rządu ma wyjść obronną ręką z negocjacji z Brukselą, musi uzyskać jednoznaczne poparcie swojego ugrupowania. „May lubi przypominać ludziom, że nikt nie mówił, iż Brexit będzie prostym procesem. Ta analiza potwierdza się jako bardzo właściwa, ale to nie znaczy, że porozumienie nie jest możliwe” – dodano. W środę wieczorem, podczas kolacji w Salzburgu, premier May przedstawiła przywódcom UE szczegóły ustalonej w lipcu propozycji z Chequers, zakładającej bliską współpracę Wielkiej Brytanii z UE w sprawie kontroli celnej, a także zachowanie swobodnego przepływu dóbr i towarów rolniczych. Już po szczycie w czwartek May powtarzała, że plan jej rządu dotyczący umowy z UE w sprawie Brexitu jest „jedyną poważną i wiarygodną” propozycją.",,
"Disney liczy zyski, „Piękna i Bestia” idzie na rekord, a Watson nie żałuje Oscara","Nowa wersja baśni „Piękna i Bestia” przygotowana przez Disneya idzie jak burza w pierwszy weekend w kinach. W piątek film zgromadził 63,8 mln dolarów. Szacowane wpływy to 170 mln dolarów.  Zainteresowaniu widzów towarzyszą dobre recenzje. Film jest zrealizowany z rozmachem i ma współczesne przesłanie. Piękna już nie jest bezwolną marionetką, ale pewną siebie młodą kobietą, która wie, czego chce.","Jak do tej pory najwięcej w weekend otwarcia, wśród produkcji Disneya, zarobiły  „Gwiezdne wojny: Przebudzenie mocy” –  prawie 248 mln dolarów.    Sukces „Pięknej i Bestii” zaskoczeniem nie będzie, ponieważ zwiastun filmu miał 127,6 mln odsłon na całym świecie w 24 godziny od premiery. Jest to nowy rekord wszech czasów. Poprzedni należał do filmu „Ciemniejszej strony Greya”, który we wrześniu 2016 roku miał 114 mln odsłon.    Film, który wyreżyserował Billy Condon to remake disnejowskiej, uwielbianej na świecie animacji z 1991 r.  Grają w nim  m.in. Emmy Watson (Bella),  Dan Stevens (Bestia), Kevina Kline’a, Ewana McGregora, Iana McKellena, Luke  Evans i Emmy Thompson.   Condon poprzedniej wersji raczej się trzyma i tak naprawdę tym razem nikt prochu nie wymyślił. Czyli, znacie? To posłuchajcie.        Bella żyła sobie spokojnie z ojcem  w ślicznej wiosce. Aż pewnego dnia tata zniknął, a ona ruszyła na poszukiwania.  Znalazła go w zaczarowanym pałacu Bestii. Przerażający władca zaproponował dziewczynie, że uwolni jej ojca, jeśli ona z nim zostanie.  Koniec znamy – Bella się zakochała w dobroci Bestii, a w nagrodę dostała księcia, którego zła wróżka w potwora zamieniła.   Bella w interpretacji Watson jest dość charakterna jak na baśniową postać.  Ale show kradnie jej Luke Evans, mocno denerwujący ale i olśniewający jako paskudne maczystowskie indywiduum, czyli rycerz Gaston.       Zachwycające są drugoplanowe postaci, czyli uczłowieczone przedmioty, za którymi kryją się  Ewan McGregor – Płomyk, Ian McKellen – Trybik, Stanley Tucci   – Maestro Cadenza i Emma Thomson  – Pani Imbryk.    Można było się spodziewać większej baśniowej rebelii po zapowiedziach Disneya, bo np. feminizm u Belli  jako taki raczej nie występuje.  Ale jest pięknie, przebojowo i zabawnie. Piosenki wpadają w ucho, a Watson wygląda olśniewająco w żółtej sukni balowej.  Zamek jest przerażająco gotycki, scenografie fantastyczne, efekty również dobre. Scenariusz trochę kuleje, ale przecież wszyscy wiedzą o co chodzi. ",,
„Minister Antoni Macierewicz ma ogrom pracy przed sobą”,"– Z pracy ministra Antoniego Macierewicza jestem zadowolona. Uważam, że reforma w polskiej armii jest teraz konieczna, ponieważ nasi poprzednicy pozostawili armię w takim stanie, który dzisiaj wymaga nie tylko przemodelowania i zmian systemowych, ale również ogromnego wzmocnienia. Minister Macierewicz ma ogrom pracy przed sobą, wierzę w to, że wywiąże się ze wszystkich zadań, których się podjął – stwierdziła premier Beata Szydło.","Premier była pytana przez dziennikarzy, czy nie żałuje niedotrzymania przedwyborczej obietnicy, że Antoni Macierewicz nie będzie szefem MON.– Jeszcze raz podkreślę, że pan Macierewicz ma bardzo odpowiedzialne i bardzo ważne zadanie i to jest ten cel, który sobie postawił i z tego będzie oceniany; i z tego ja będę go rozliczać – zaznaczyła premier.",,
"Macierewicz: Musimy wreszcie zająć się tym, co zniszczyła PO","– Musimy wreszcie zająć się tym, co zniszczyła PO! Musimy zająć się miliardami, za które oni odpowiadają. To nie może im ujść płazem – powiedział na antenie Telewizji Republika przewodniczący podkomisji smoleńskiej Antoni Macierewicz. Były minister obrony narodowej skomentował również sprawę Bartłomieja M.","W programie poruszono wątek Fort Trump oraz poniedziałkowego raportu w tej sprawie, który został przedstawiony w Brukseli. W trakcie dyskusji panelowej odbywającej się w stolicy Belgii doszło do ostrego sporu panelistów w kwestii perspektyw dla Fort Trump. Autor raportu na ten temat, Paul Taylor, przekonywał, że Polska nie potrzebuje takiej stałej bazy wojskowej. Przeciwnego zdania byli europoseł Jacek Saryusz-Wolski i senator Anna Maria Anders.W raporcie Taylor przekonuje m.in., że Polska powinna rozwiązać spór o praworządność z Komisją Europejską, zrezygnować z żądań reparacji od Niemiec na rzecz poprawy stosunków ze swoim sąsiadem, ożywić Trójkąt Weimarski, zaangażować się w europejskie projekty obronne oraz prowadzić dialog z Rosją zarówno w formie bilateralnej, jak i w formacie Trójkąta Kaliningradzkiego.– Większych ilości kłamstw i absurdów nie widziałem! To pokazuje, jak Polska jest przedstawiana przez PO za granicą – ocenił Macierewicz.Były szef MON skomentował również zatrzymanie sześciu osób w śledztwie dotyczącym doprowadzenia PGZ S.A. do niekorzystnego rozporządzenia mieniem znacznej wartości i sprowadzenia bezpośredniego niebezpieczeństwa wyrządzenia znacznej szkody majątkowej. Wśród zatrzymanych jest były szef gabinetu politycznego MON Bartłomiej M., były członek zarządu spółki PGZ S.A. Radosław O., były poseł PiS Mariusz Antoni K., a także trzej byli pracownicy MON oraz spółki PGZ. Wszyscy we wtorek usłyszeli zarzuty. Druga partia działańMacierewicz podkreślił, że nieprawidłowości muszą być ścigane. – To jest w ogóle absolutnie bezdyskusyjne i nie ma w tej sprawie wątpliwości. Jest oczywiście problem, na ile prokuratura i CBA trafnie personalnie zidentyfikowały osoby za to odpowiedzialne, bo rozumiem, że czeka nas jeszcze druga partia działań – powiedział.Jak tłumaczył, „żeby takie przestępstwo popełnić, potrzebna jest też druga strona”. – Bo tutaj chodzi o kontrakty zawierane między przedstawicielami PGZ (...) i prywatnymi firmami czy prywatnymi ludźmi – zwrócił uwagę.Macierewicz przyznał, że w związku z zatrzymaniem m.in. Bartłomieja M. odebrał wiele telefonów. – Rozmawiałem m.in. z ojcem Tadeuszem Rydzykiem, który złożył poręczenie osobiste za uczciwość i rzetelność pana Bartłomieja M. (polityk powiedział całe nazwisko podejrzanego – przyp. red.), i wiele osób mówiło mi, że zna tego człowieka i że trudno im sobie wyobrazić, żeby był nieuczciwy – dodał. Podkreślił, że wtedy, kiedy z nim pracował, był to człowiek „uczciwy i rzetelny”. – Czy później doszło do jakichś zmian - zobaczymy – dodał.",,
"„Trzeba to wszystko spokojnie przyjąć, tak jak przyjmujemy hejty”","– To się wydarza tylko raz w ciągu roku, dlatego pewnie przesadne są takie reakcje – tak arcybiskup Stanisław Gądecki skomentował w programie „Gość Wiadomości” skargi, że procesje Bożego Ciała utrudniają życie mieszkańcom miast. – Skądinąd trudno uniknąć takich reakcji, bo różne są poglądy ludzi, odniesienia do wiary. Trzeba to wszystko spokojnie przyjąć, tak jak przyjmujemy te hejty, które przychodzą w internecie – ocenił przewodniczący Konferencji Episkopatu Polski.","Arcybiskup był pytany o to, czy głosy krytyczne wobec procesji Bożego Ciała można zinterpretowac jako próbę wyrugowania elementu wiary z przestrzeni publicznej. Gość TVP ocenił, że można takie głosy uznać za „efekt propagandy o prywatyzacji wiary”.  – Jakoby ona nie miała prawa do bytności publicznej. Ale Pan Jezus  swoje życie publiczne przeżył właśnie chodząc po wszystkich drogach Izraela. W synagogach bywał właściwie tylko w szabat, a tak był obecny między ludźmi – w przestrzeni publicznej. I podobnie Kościół – powiedział arcybiskup Gądecki. – Prywatyzacja wiary jest wyzwaniem dla Kościoła, bo zanika ten sens publiczny i to, że Ewangelia jest światłem dla narodów. Jest przesłaniem miłości skierowanym do każdego i ono nikomu nie szkodzi. To przesłanie nikogo nie obraża, przeciwnie, jeżeli jest autentycznie pojmowane i przekazywane, to humanizuje przestrzeń publiczną, a ta przestrzeń – im bardziej idziemy do przodu – tym bardziej, wydaje się, domaga się humanizacji – podsumował.     Jednocześnie gość programu zauważył, że procesje odbywają się tylko raz w roku. – Dlatego pewnie przesadne są takie reakcje. Skądinąd trudno uniknąć takich reakcji, bo inne są poglądy ludzi, różne odniesienia do wiary.   Trzeba to wszystko spokojnie przyjąć, tak jak przyjmujemy te hejty, które przychodzą w Internecie – dodał.",,
„Polska będzie dochodzić sprawiedliwości ws. Stefana Michnika”,"Polska będzie dalej dochodzić sprawiedliwości w sprawie Stefana Michnika, oskarżonego o zbrodnie komunistyczne – zapowiedział wiceminister spraw zagranicznych Szymon Szynkowski vel Sęk w Polskim Radiu 24.","Jak zauważył, decyzja sądu w Goeteborgu, który mimo wniosku szwedzkiej prokuratury odmówił wydania stalinowskiego sędziego, jest sprzeczna z zasadą prawa międzynarodowego mówiącą o tym, iż zbrodnie przeciw ludzkości się nie przedawniają. – Nie zgadzamy się z taką oceną sądu, która nie uwzględnia argumentu, że „lekceważenie zbrodni przeciwko ludzkości nie przedawnia się”. Trudno pogodzić to z zasadą państwa prawa, w których często Szwecja się powołuje; również w różnych dyskusjach o praworządności, które są prowadzone w związku z rzekomym naruszeniem praworządności w Polsce. Jak to jest, że z jednej strony mamy strażników samorządności, a z drugiej strony instytucje jednego z państw członkowskich nie uważają za elementarną zasadę nieprzedawniania się zbrodni przeciwko ludzkości – podkreślił wiceminister.",,
Wszystkie media zajmowały się majątkiem Adamowicza,"Wdowa po tragicznie zmarłym prezydencie Pawle Adamowiczu obwinia o jego śmierć dziennikarzy TVP. Według niej mieli się oni dopuszczać ataków na jej męża. Tymczasem już od 2013 r. media jak „Newsweek”, „Wyborcza” czy Fakt.pl publikowały mocne materiały dotyczące ewentualnych nieprawidłowości, jakich miał się dopuścić włodarz Gdańska. Dziennikarze tropili majątek prezydenta Gdańska i jego rodziny.","–To jest odpowiedzialność TVP. Ja tak uważam. Mowa nienawiści, sposób pokazywania wpłynął na to, że zabójca wybrał Pawła na ofiarę. Mojego męża zabiły słowa – powiedziała Magdalena Adamowicz w rozmowie z Onet.pl. – Ci, którzy atakowali męża, to nie byli dziennikarze. Ci ludzie nie zasługują na takie określenie. Jeden z takich ludzi wielokrotnie biegał za Pawłem po mieście, wykrzykując obelgi. Przychodził również do pracy mojej mamy, strasząc jej pracowników. Mama musiała uciekać tylnymi drzwiami. To mają być media publiczne? – mówi Adamowicz.Tymczasem wszystkie media od 2013 r. relacjonowały sprawę zarzutów ciążących na Adamowiczu. Mało tego, takie tytuły jak „Gazeta Wyborcza”, „Gazeta.pl” czy „Newsweek”, „Fakt”, od 2013 r. zajmowały się bardzo wnikliwie sprawą śledztwa przeciwko Adamowiczowi. Gazeta.pl informowała: „w połowie grudnia zeznawali urzędnicy skarbowi i kuzyn żony prezydenta.–  Byliśmy zszokowani tymi zeznaniami. Co jeszcze może wyjść? - mówi osoba z pomorskiej Platformy. Urzędniczka Urzędu Skarbowego opisywała, bowiem, jak kilka lat temu zajmowała się sprawą deklarowanych przez Magdalenę Adamowicz (żonę Pawła Adamowicza) darowizn ze strony jej dziadków dla jej i Pawła Adamowicza dzieci. Opisywała, że chodziło o kwotę ok. 500 tys. zł. Dziadkowie dziś już nie żyją. Według zeznań urzędniczki Adamowicz tłumaczyła, że dziadkowie mieli dysponować tak wielką kwotą, bo babcia była krawcową „dla elity”. Z kolei dziadek „przywiózł walizkę pieniędzy wracając z Niemiec z robót, gdzie u jakiegoś bauera pracował”. Ponadto dziadkowie mieli żyć bardzo oszczędnie, dostawać wysokie emerytury i odkładać pieniądze”.Z kolei dziennikarz „Newsweeka” Wojciech Cieśla w 2017 r. opisywał relacje majątkowe rodziny Pawła Adamowicza: „Okazuje się, że to dzięki darowiznom od rodziców majątek pary prezydenckiej powiększył się w ostatnich latach o blisko milion złotych. – To były kwoty po 10, 20, raz chyba nawet 40 tys. zł. Łącznie to mogło być ok. 100 tys. zł, nie licząc akcji i nieruchomości – opowiada dziennikarzom o swoich darowiznach Adamowicz. I zaraz zaznacza, że o tym, ile dostała jego żona, nie chce mówić bez jej zgody. Rodzice Adamowicza latami pracowali, jako urzędnicy, ojciec w banku PKO BP (tam otrzymał akcje pracownicze). Nie są rekinami finansjery.(…) Znacznie większe pieniądze prezydencka para dostaje od rodziny ze strony żony – z rejestru korzyści dostępnego w Państwowej Komisji Wyborczej wynika, że żona prezydenta wzbogaciła się kilka razy o darowizny od dziadków (już nie żyją, kwota nieznana) i od teściowej – m.in. działkę w Gdańsku wartą prawie pół miliona.– Nieżyjący dziadkowie żony byli oszczędni i majętni. Teściowie są zaś przedsiębiorczy, zamożni i szczodrzy – kwituje prezydent”.",,
Żakowski zacytował słowa Neumanna z nagrań. W studiu cisza,"Jacek Żakowski prowadzący audycję publicystyczną w TOK FM zacytował na antenie słowa Sławomira Neumanna, z którymi nagrania ujawniła właśnie TVP Info. W studiu, w którym byli obecni jeszcze Tomasz Lis, Tomasz Wołek i Wiesław Władyka, zapadła cisza. Zamiast komentarza do słów posła Platformy Obywatelskiej, słuchacze poznali rady, jak atakować rząd Prawa i Sprawiedliwości, by wyrwać mu choć jeden procent w wyborach.","Komentatorzy audycji deklarowali, że obawiają się demobilizacji elektoratu opozycji, która może nastąpić po ujawnieniu taśm Neumanna. Jacek Żakowski, Tomasz Lis, Tomasz Wołek i Wiesław Władyka są zgodni, że w najbliższych wyborach każdy punkt procentowy będzie dla trzech bloków opozycyjnych na wagę „być albo nie być”.Prowadzący audycję Jacek Żakowski przedstawił kilka cytatów z nagrań ze spotkania Sławomira Neumanna z lokalnymi działaczami Platformy Obywatelskiej z Tczewa, które upubliczniło TVP Info. – Mówi pan Neumann, że KOD to jest g***no i nic, i można ich tylko wykorzystywać, a jak się już nie da wykorzystać, to do niczego nie są potrzebni i tak dalej. Cytuję to wszystko, bo to jest news chwili. To jest istotne, jakie to zrobi wrażenie na różnych elektoratach. I jeszcze takie zdanie: kodziarze to nie jest żadna siła, oni są do tego, żeby brać komórki i nagrywać. To są takie momenty, które mogą ciążyć –  cytuje słowa Neumanna Żakowski.Obawiając się reakcji elektoratu opozycji na słowa szefa klubu PO-KO, uczestnicy audycji przekonywali, by mimo wszystko iść do wyborów i zagłosować przeciwko PiS-owi. – Mamy takie poczucie, że rzecz  się rozgrywa w granicach kilku punktów: dwóch, trzech, czterech i że może zwycięstwo lub przegrana przesunąć się w zależności od frekwencji, od mobilizacji i aktywności tak naprawdę trzech, czterech punktów procentowych. (…) To są te delikatności, których wagę poczuliśmy w 2015 r., kiedy lewica nie weszła przy pomocy małego marginesu w głosowaniu – komentuje Wiesław Władyka.",,
„Strategiczne posunięcie” Merkel: Niemcy będą kupować amerykański gaz,"Kanclerz Niemiec Angela Merkel zmienia stanowisko w sprawie importu skroplonego gazu (LNG) z USA i nazywa to strategicznym posunięciem - pisze „The Wall Street Journal”, podkreślając, że jest to „kluczowe ustępstwo” Berlina wobec prezydenta Donalda Trumpa.","Powołując się na źródła zaznajomione ze sprawą, „The Wall Street Journal” informuje, że w zeszłym miesiącu Merkel miała powiedzieć niewielkiej grupie posłów Bundestagu, że jej rząd postanowił współfinansować budowę terminalu LNG w północnych Niemczech.Koszty tej inwestycji szacuje się na pół miliarda euro. Gazeta dodaje, że w Niemczech, które większość swego gazu kupują tanio od Rosji, o tym terminalu mówi się od lat, ale do realizacji tego projektu nie przystępowano.Jak odnotowuje „The Wall Street Journal”, rzecznik niemieckiego rządu zapewniał, iż decyzja o współfinansowaniu terminalu LNG została podjęta ze względów biznesowych, a nie pod presją USA.Również Merkel na wspomnianym spotkaniu z posłami twierdziła, że zmiana stanowiska w kwestii importu amerykańskiego gazu nie jest porażką, a strategiczną decyzją, która może się opłacić na dłuższą metę.Jednocześnie jednak wskazywała, że terminal LNG będzie wymagał długoterminowego wsparcia finansowego ze strony rządu, ponieważ przez co najmniej dekadę „nie wyjdzie na zero”.",,
"„Trump nazywa CNN fabryką fake newsów. Czy ktoś mówi, że wolność mediów w USA jest zagrożona?”","– Nikt z polskich polityków nie twierdzi, że wolność mediów w Stanach Zjednoczonych jest zagrożona dlatego, że Trump nazywa CNN fabryką fake newsów albo np. zabiera przepustki dziennikarzom CNN – w ten sposób wicemarszałek Senatu Adam Bielan odniósł się do listu ambasador Mosbacher w sprawie TVN.","– Nie chcę komentować treści listu ani jego faktu. Odsyłam do urzędników Kancelarii Premiera Rady Ministrów – oświadczył polityk Porozumienia, odpowiadając na pytanie o list z krytyką wypowiedzi polityków oceniających działania TVN, jaki ambasador Georgette Mosbacher wysłała do premiera Mateusza Morawieckiego. Bielan zwrócił natomiast uwagę na ostre słowa, jakie pod adresem między innymi CNN kieruje prezydent Donald Trump, który – jak to ujął senator – „niemal co ranek komentuje to, co się dzieje w mediach amerykańskich”.– Przecież nikt z polskich polityków nie twierdzi, że wolność mediów w Stanach Zjednoczonych jest zagrożona dlatego, że prezydent Trump nazywa CNN fabryką fake newsów albo np. zabiera przepustki dziennikarzom CNN – wskazał polityk.– Każdy może pisać listy, jakie chce, natomiast mogę powiedzieć, że wpływ tego rodzaju interwencji na nasze postępowanie będzie zerowy – zapewnił Bielan.",,
KRS wydała oświadczenie ws. „afery hejterskiej”,Sędziowie Krajowej Rady Sądownictwa nie naruszyli prawa lub zasad etyki sędziowskiej w związku z tzw. aferą hejterską w Ministerstwie Sprawiedliwości – wynika z przyjętego stanowiska KRS.,"Chodzi o sędziów Jarosława Dudzicza, Macieja Nawackiego i Dariusza Drajewicza, członków KRS, którzy – jak wynika z doniesień medialnych – mieli brać udział w zorganizowanej akcji dyskredytowania i hejtowania niektórych sędziów. Akcja miała być koordynowana w Ministerstwie Sprawiedliwości.Rada przyjęła stanowisko w tej sprawie, opracowane przez powołany do tego zespół. „Po dokonaniu analizy doniesień medialnych oraz wyjaśnień złożonych na posiedzeniu plenarnym KRS przez sędziów KRS, Rada przyjmuje, że nie ujawniono w dostępnych i analizowanych źródłach wypowiedzi sędziów członków KRS, które pozwalałyby na sformułowanie wobec nich zarzutów naruszenia prawa, ślubowania sędziowskiego ani zasad etyki sędziowskiej” – brzmi przyjęte w czwartek przed południem stanowisko.KRS potępiła też i uznała za naganne zachowanie sędziego, który mając uzasadnione podejrzenie czynu naruszającego prawo i zasady etyki sędziowskiej przez innego sędziego, poinformował o tym media bez jednoczesnego zawiadomienia organów ścigania.",,
Prezydent: Wstrzymuję się z nominacjami sędziowskimi do czasu rozstrzygnięcia sporu kompetencyjnego przez TK,"– Do czasu rozstrzygnięcia sporu kompetencyjnego przez TK postępowania przed organami, które są w tym sporze, są zawieszone. Podjąłem decyzję, aby wstrzymać się z nominacjami sędziowskimi do czasu rozstrzygnięcia sporu przez TK – oświadczył w czwartek prezydent Andrzej Duda.","Prezydent podkreślił w Polsat News, iż zdecydował tak, powołując się na art. 86 ustawy o organizacji i trybie postępowania przed TK. Art. 86 ust. 1 tej ustawy mówi, że wszczęcie postępowania przed Trybunałem powoduje zawieszenie postępowań przed organami, które prowadzą spór kompetencyjny.– Ja podejmuję taką decyzję, aby wstrzymać się przed nominacjami sędziowskimi do czasu rozstrzygnięcia sporu przez TK – oświadczył Andrzej Duda.Prezydent był też pytany, czy po środowym spotkaniu z przedstawicielami wszystkich klubów parlamentarnych podpisze nowelę ustaw sądowych, rozszerzającą odpowiedzialność dyscyplinarną sędziów. Odpowiedział, że „decyzja w tej sprawie zapadnie w przewidzianym do tego konstytucyjnym terminie, czyli w terminie 21 dni” od momentu otrzymania ustawy.– Nie mam wątpliwości, że w tej ustawie jest wiele rozwiązań, które są systemowo po prostu potrzebne – dodał. TK zajmie się wnioskiem marszałek Sejmu 25 lutego 25 lutego TK zajmie się wnioskiem marszałek Sejmu ws. sporu kompetencyjnego pomiędzy Sejmem i SN oraz pomiędzy prezydentem a Sądem Najwyższym. Chodzi m.in. o przepisy konstytucji odnoszące się do podziału władz i powoływania sędziów.Wniosek Elżbiety Witek został skierowany do Trybunału Konstytucyjnego w przeddzień posiedzenia trzech izb SN, zainicjowanego pytaniem I prezes SN Małgorzaty Gersdorf. W pytaniu tym chodziło o rozstrzygnięcie rozbieżności w orzecznictwie SN dotyczących udziału w składach sędziowskich osób wyłonionych przez KRS w nowym składzie i statusu takich sędziów.TK w wydanym we wtorek postanowieniu zdecydował, że do czasu rozstrzygnięcia ws. sporu kompetencyjnego wstrzymane jest stosowanie uchwały połączonych izb Sądu Najwyższego z 23 stycznia, począwszy od dnia jej wydania. TK wstrzymał także czasowo możliwość wydawania przez SN uchwał, jeżeli miałyby dotyczyć zgodności z prawem krajowym i międzynarodowym m.in. kompetencji do pełnienia urzędu przez sędziego, którego powołał prezydent na wniosek KRS.",,
Prezes TK nie ma wątpliwości: Sąd Najwyższy złamał prawo,"– Sąd Najwyższy złamał prawo, nie zawieszając postępowania w sprawie Mariusza Kamińskiego – powiedziała w TVP Info prezes Trybunału Konstytucyjnego, sędzia Julia Przyłębska.","Przyłębska dodała, że z mocy ustawy, a nie na wniosek, SN powinien to postępowanie zawiesić do czasu rozstrzygnięcia przez TK sporu kompetencyjnego między SN a prezydentem co do prawa łaski.  Prezes TK zapowiedziała, że sprawa „będzie procedowana niezwłocznie po wakacjach” w pełnym składzie TK. Julia Przyłębska dodała, że 18 lipca zwróciła się do I prezes SN z prośbą o nadesłanie odpisu postanowienia o zawieszeniu. – Jeśli SN do dnia dzisiejszego – a taką odpowiedź otrzymałam – nie zawiesił postępowania, to w mojej ocenie złamał prawo, dlatego że taki obowiązek wynika bezpośrednio z obowiązującego w Polsce prawa – oświadczyła prezes TK. Trybunał rozstrzygający spory   Według ustawy z 30 listopada 2016 r. o organizacji i trybie postępowania przed TK, Trybunał rozstrzyga spory kompetencyjne, gdy „co najmniej dwa centralne konstytucyjne organy państwa” uznają się za właściwe – lub też niewłaściwe – do rozstrzygnięcia tej samej sprawy lub wydały w niej rozstrzygnięcia. Art. 86 par. 1 tej ustawy stanowi: „wszczęcie postępowania przed Trybunałem powoduje zawieszenie postępowań przed organami, które prowadzą spór kompetencyjny.   W ocenie rzecznika Sądu Najwyższego, sędziego Michała Laskowskiego, nie ma sporu kompetencyjnego między SN a prezydentem ws. ułaskawienia Mariusza Kamińskiego. Dodał, że na 1 sierpnia wyznaczono posiedzenie SN w celu rozpoznania wniosku prokuratora generalnego, który formalnie zwrócił się o zawieszenie postępowania z powodu sporu kompetencyjnego. – Tego, czy jest podstawa do zawieszenia postępowania w SN, nie mnie oceniać – dodał Laskowski. – To będzie oceniał Sąd Najwyższy 1 sierpnia – powiedział rzecznik SN.",,
W Bykowni pod Kijowem uczczą ofiary zbrodni katyńskiej,W Bykowni pod Kijowem odbędą się uroczystości upamiętniające Polaków zamordowanych w ramach zbrodni katyńskiej. Uroczystość odbędzie się na Polskim Cmentarzu Wojennym. Początek o 11.00 czasu obowiązującego w Polsce.,"Na cmentarzu spoczywa blisko 3 i pół tysiąca Polaków aresztowanych w zachodnich obwodach Związku Radzieckiego w 1939 roku po jego agresji na Polskę. Zostali zamordowali przez funkcjonariuszy NKWD w Kijowie w kwietniu i maju 1940 roku z rozkazu Stalina.Wicepremier i minister kultury Piotr Gliński wyjaśnia, że „uroczystość na wojennej nekropolii pod Kijowem ma symboliczny wymiar”.Podczas uroczystości na Cmentarzu w Bykowni polska delegacja uczci też Polaków zamordowanych w ramach operacji polskiej NKWD w latach 1937-38. W sumie sowieci zgładzili ponad 111 tysięcy Polaków, którzy zamieszkiwali tereny należące do I Rzeczypospolitej, pozostawione w wyniku traktatu ryskiego po stronie sowieckiej, a na nekropolii w Bykowni może spoczywać kilka tysięcy naszych rodaków.Spotkanie z przedstawicielami władz Ukrainy Natomiast w poniedziałek wicepremier Piotr Gliński odbędzie kilka spotkań z przedstawicielami władz Ukrainy. Tematem rozmów będą między innymi kwestie historyczne oraz sprawa poszukiwań i ekshumacji zmarłych. Podczas poniedziałkowych spotkań wicepremier Gliński będzie rozmawiał o współpracy z Ukrainą i wsparciu jej dążeń do włączenia się w struktury Unii Europejskiej.",,
Chcieli ukraść miliony z kont zamożnych klientów banków,"CBŚP zatrzymało w Warszawie mężczyznę, który próbował wyłudzić 3 mln zł, przelewając tę sumę z konta jednego z klientów na konta założone przez tzw. słupa. To już 19. osoba zatrzymana w związku z działalnością grupy, która przy pomocy pracowników banków okradała rachunki bardzo zamożnych osób. W sumie gang próbował wyłudzić 12 mln zł. Udało im się tylko ukraść tylko 100 tys. zł.","Od dwóch lat funkcjonariusze olsztyńskiego zarządu CBŚP wespół z lokalną Prokuraturą Okręgową, prowadzą śledztwo w sprawie gangu, który wyłudzał pieniądze z rachunków bardzo zamożnych klientów banków. Oszustom pomagali skorumpowani pracownicy placówek finansowych. To oni właśnie wskazywali przestępcom rachunki, z których próbowano wyprowadzać znaczne sumy. – Członkowie grupy współpracując z pracownikami banków, przy użyciu podrobionych dokumentów tożsamości likwidowali lokaty lub przelewali pieniądze z kont bankowych pokrzywdzonych na inne założone specjalnie w tym celu konta. W grupie występował określony podział ról. Znajdowały się w niej osoby odpowiedzialne za organizację fałszywych dowodów osobistych, wyszukiwanie kontaktów wśród pracowników banków czy wynajdywanie tzw. „słupów”, którym zakładano konta, gdzie przelewano skradzione pieniądze – opowiada kom. Iwona Jurkiewicz, rzeczniczka CBŚP.",,
100 lat temu Polki otrzymały prawa wyborcze. Wystawa w TK,"28 listopada 1918 r. Polki otrzymały prawa wyborcze dekretem Józefa Piłsudskiego. Tą decyzją Polska wyprzedziła wiele europejskich państw. Ma o tym przypominać wystawa zaprezentowana w Trybunale Konstytucyjnym, którą oglądała m. in.  wiceprzewodnicząca chorwackiego TK.","– W Chorwacji kobiety otrzymały prawa wyborcze później niż w Polsce – w 1945 r. Ta kwestia w obu naszych państwach została wtedy świetnie przygotowana pod względem prawnym. Dzisiaj jednak musimy powalczyć jeszcze, by prawa kobiet były respektowane, a praca kobiet doceniana – powiedziała Snježana Bagić, wiceprezes chorwackiego Trybunału Konstytucyjnego. – Jest to kolejna wizyta przedstawiciela TK Europy Środkowo-Wschodniej. Wymieniamy poglądy dotyczące naszego systemu prawnego. Łączy nas wspólnota czasów przed 1989 r. A poza tym bardzo nas cieszy, że takie kraje jak Gruzja czy Ukraina chcą skorzystać z naszego dorobku demokratycznego – powiedziała prezes TK Julia Przyłębska.",,
"Opozycja krytykuje budżet. „Realizacja populistycznych obietnic, 20 milionów dla o. Rydzyka”","– Beata Szydło dopycha nogą nieprzygotowaną ustawę, a wicepremier apeluje „nie bierzcie tych pieniędzy”. Jest to kuriozalna sytuacja – tak poseł PO Michał Szczerba skomentował brak pozytywnej opinii resortu finansów wobec programu „500+”. Posłowie opozycji nie zostawiają na budżecie suchej nitki, krytykują zwłaszcza przekazanie 20 mln zł prowadzonej przez o. Tadeusza Rydzyka szkole wyższej.","Program  „500+” to sztandarowa obietnica PiS z kampanii wyborczej. Propozycja, przyjęta w czwartek przez Komitet Stały Rady Ministrów i skierowana pod obrady rządu, zakłada wypłacanie 500 zł miesięcznie rodzicom co najmniej dwójki dzieci. 500 zł będzie wypłacane także na każde kolejne dziecko. Rząd przekonywał, że środki na ten cel zostaną zabezpieczone. Burza w szklance wodyTymczasem resort finansów nie zaopiniował pozytywnie projektu ustawy. Głównym powodem jest niezgodność kwoty planowanych wydatków z kwotą zaplanowaną w budżecie. Dokument w tej sprawie pojawił się na stronie rządowego Centrum Legislacji. – To burza w szklance wody – skomentował sprawę sam szef resortu finansów Paweł Szałamacha. Zapewnił, że  środki na program 500+ będą zapewnione. Zabrali RPO, dali ToruniowiNie przekonuje to opozycji. – Pomoc polega na tym, że próbuje się spełnić swoje populistyczne obietnice hasłem „500 zł na każde dziecko”. Jednocześnie obcinane są pieniądze na program Mieszkanie dla Młodych – skomentował tę sytuację Michał Szczerba. Zauważył także, że „zabrano 10 mln zł Rzecznikowi Praw Obywatelskich, a przekazano 20 mln zł prywatnej szkole medialnej z Torunia”. – To pokazuje jak traktuje budżet państwa i w jaki sposób przerzuca pieniądze z jednego do drugiego działu, tak żeby realizować swoje populistyczne obietnice, jednocześnie nie mając wizji, czemu ma to wszystko służyć – powiedział poseł PO.W czwartek sejmowa Komisja Finansów przyjęła poprawkę, która zakłada przekazanie Wyższej Szkole Kultury Społecznej i Medialnej w Toruniu dotacji w wysokości 20 mln zł.                                                teraz odtwarzaneNeumann: jest podejrzenie, że mamy do czynienia z korupcją polityczną Zapłata za wsparcie w kampanii?– Mamy do czynienia ze sporem w rządzie o program „500+”. To pokazuje, że PiS z gospodarką jest na bakier, że na gospodarce się nie zna. Te wszystkie słowa, które mówi o budowaniu wiarygodności polskiej gospodarki, są zakłamywaniem rzeczywistości – powiedział szef klubu parlamentarnego PO Sławomir Neumann. Odniósł się także do informacji o wsparciu dla toruńskiej uczelni. – Naszym zdaniem tą sprawą powinna zająć się prokuratura z urzędu. Jest podejrzenie, że mamy do czynienia z korupcją polityczną, że te 20 mln zł są zapłatą za działanie mediów o. Tadeusza Rydzyka w czasie kampanii wyborczej – stwierdził polityk. Do zamieszania wokół programu wsparcia rodzin odniósł się szef Nowoczesnej Ryszard Petru. – Chciałbym panią premier Beatę Szydło poprosić, żeby spojrzała do swoich szpargałów i poszukała tej słynnej niebieskiej teczki z kampanii wyborczej, która pokazywała nam wszystkim. Mówiła „patrzcie, tu jest przygotowane 500 zł na dziecko” – powiedział. – To, co się dzisiaj wydarzyło, świadczy o tym, jak bardzo program (PiS) jest nieprzygotowany – dodał.                                                teraz odtwarzanePetru: program PiS jest nieprzygotowany",,
„Rodzina Radia Maryja jest prawdziwą obywatelską wspólnotą”,"Rodzina Radia Maryja jest prawdziwą obywatelską wspólnotą, której spoiwem jest przywiązanie do wartości chrześcijańskich i umiłowanie ojczyzny – oświadczył prezydent Andrzej Duda w liście odczytanym na Jasnej Górze.","Wiceszef Kancelarii Prezydenta Paweł Mucha odczytał na Jasnej Górze list prezydenta skierowany do uczestników 28. pielgrzymki Rodziny Radia Maryja na Jasną Górę. „Rodzina Radia Maryja jest prawdziwą obywatelską wspólnotą, której spoiwem jest przywiązanie do wartości chrześcijańskich i umiłowanie ojczyzny. Są to dwa filary, na których od początków naszej państwowości opiera się nasza narodowa wspólnota” – wskazał prezydent Duda.Prezydent wyraził też wdzięczność Rodzinie Radia Maryja za „wszystkie lata służby Polsce, za podtrzymywanie ducha patriotyzmu, za krzewienie polskiej kultury i tradycji, za troskę o naszą przyszłość, wreszcie za olbrzymi wkład w utrzymanie łączności z naszymi Rodakami za granicą”.Prezydent zaznaczył też, że trwa budowa Polski, „w której każdy może czuć się u siebie, w której wszyscy mogą w sprawiedliwy sposób korzystać z owoców swojej pracy, w której konstytucyjna ochrona rodziny jest rzeczywiście realizowanym prawem”. „O to wszystko od lat upomina się Rodzina Radia Maryja, słuchając Polaków i pozwalając im się wypowiadać, mówiąc o potrzebach zwykłych ludzi, wskazując na wyzwania i zagrożenia, które przed nami stoją” – dodał.Andrzej Duda podziękował też wszystkim uczestnikom uroczystości „za mocny i wyrazisty głos w obronie wartości budujących naszą tożsamość i w obronie godności każdego człowieka”. „Życzę wszystkim uczestnikom 28. pielgrzymki rodziny Radia Maryja na Jasną Górę oraz wszystkim słuchaczom Radia Maryja, widzom Telewizji Trwam i czytelnikom »Naszego Dziennika«, całej Rodzinie Radia Maryja, radości płynącej z doświadczenia wspólnoty, a Ojcu Dyrektorowi i Ojcom Redemptorystom błogosławieństwa Bożego oraz kolejnych lat w służbie Kościołowi i Polsce” – zakończył w liście prezydent.",,
Japońskie linie lotnicze zaoferują 50 tysięcy darmowych biletów lotniczych dla zagranicznych kibiców,"Japońskie linie lotnicze zaoferują zagranicznym turystom, którzy odwiedzą w przyszłym roku „Kraj Kwitnącej Wiśni” z okazji igrzysk i paraolimpiady, 50 tysięcy darmowych biletów na połączenia krajowe.","Chodzi o promocję mniej znanych rejonów i miejsc w Japonii. Aplikacja pozwalająca na zdobycie zagranicznym turystom darmowych biletów w Japan Airlines będzie dostępna od końca lutego. Obowiązywać będzie zasada „kto pierwszy ten lepszy”. Loty zrealizowane zostaną od lipca do września 2020 r. – poinformowały media w Japonii. Trzy lotniska Haneda Airport w Tokio, Osaka International Airport oraz Kansai International Airport – największe lotnisko na świecie zbudowane na sztucznej wyspie, będą obsługiwały rejsy z darmowymi biletami. Igrzyska w stolicy Japonii rozpoczną się 24 lipca, a zakończą 9 sierpnia 2020. Paraolimpiada potrwa od 26 sierpnia do 6 września.",,
Lewica bez Millera? „Leszek ma twarz bardzo charakterystyczną i tego się nie da zmienić”,"– Najlepszym wyjściem dla SLD jest porozumienie się z lewicowymi ruchami, jak Wolność i Równość, partia Razem – chociaż Razem odcina się kompletnie od SLD – tak Marek Borowski ocenił w programie „Po przecinku” w TVP Info sytuację Sojuszu w obliczu rosnącej konkurencji, m.in. ze ugrupowania Pawła Kukiza. Jak podkreślił, SLD nie może być na takiej zjednoczonej lewicy hegemonem i nie może to być firmowane twarzą obecnego szefa. – Leszek Miller ma twarz bardzo charakterystyczną i tego się nie da zmienić – zaznaczył senator niezrzeszony, niegdyś działacz SLD.","Gość TVP Info zwracał przede wszystkim uwagę, że Kukiz odbiera głosy wyborców SLD. – Charakterystyczne jest, że w każdym sondażu, w którym pracownia nie pyta o partię Pawła Kukiza, tam SLD wypada trochę lepiej. Tam, gdzie pyta o Kukiza, wypada gorzej. Dlatego, że jednak część wyborców przesuwa się do Kukiza. Jeżeli ta partia (Kukiza –  red.) wystartuje (jesienią, w wyborach parlamentarnych – red.), to ryzyko dla SLD jest ogromne – wskazywał.Jego zdaniem politycy Sojuszu muszą się zastanowić, czy ryzykować, czy też jednak wykonać jakieś ruchy. – Może nie tyle jednoczące, bo o jednoczeniu nie może być mowy, co współdziałania, jakiejś wspólnej listy. Ze świadomością, że później być może każdy pójdzie swoją drogą – zastanawiał się Borowski.  „Dzisiaj trzeba się posunąć” – Dla SLD najlepszym wyjściem, praktycznie jedynym – ocenił – jest porozumienie się z tamtymi ruchami. Jest Wolność i Równość, jest partia Razem, chociaż Razem odcina się kompletnie od SLD. Ale SLD nie może być hegemonem.W jego ocenie nie może to być firmowane twarzą Leszka Millera. – Dlatego że Leszek Miller ma twarz bardzo charakterystyczną i tego się nie da zmienić – dodał. Były marszałek Sejmu przypomniał, że były już próby porozumiewania się, jednoczenia lewicy, ale – jak zauważył – za każdym razem SLD stawiało twarde warunki: my tu rządzimy, obsadzamy listy, a wy macie miejsca trzecie, piąte, siódme. To powodowało, że do porozumienia nie mogło dojść. – Dlatego dzisiaj trzeba się posunąć. Trzeba przyznać: nie mamy kamienia filozoficznego na lewicy – podsumował.                                                teraz odtwarzane„Kukiza krytyka rządzących opierała się na dwóch zjawiskach – bezrobocia i podsłuchów” Rządzący ośmiorniczki jedzą, młodzi pytają: Jezu, to gdzie ja żyję?– Jest wiele niesprawiedliwości w ocenie Ewy Kopacz i tego, na ile ona jest odpowiedzialna za to, że Platforma ma w sondażach około 20 procent, a Komorowski przegrał wybory – mówił Borowski Jego zdaniem trudna sytuacja PO po przegranej jej kandydata, Bronisława Komorowskiego, w wyborach prezydenckich, to nie jest wina rządu. – Na przykład to, na czym opierał się Kukiz. Jego krytyka rządzących opierała się na dwóch zjawiskach. Pierwsze to jest bezrobocie, brak perspektyw dla młodych ludzi.  Rzeczywiście bezrobocie wśród bardzo młodych sięga 25 procent, ale to był wynik kryzysu gospodarczego, który przyszedł z zewnątrz. To nie jest Ewa Kopacz, to nie jest nawet Donald Tusk. I drugie –  to były niestety te wszystkie taśmy, podsłuchy, które pokazywały niestety w wielu przypadkach cyniczne podejście do polityki – mówił. Zaznaczył jednocześnie, że niekiedy cytaty z tych podsłuchów były wyrywane z kontekstu i manipulowane. – To wszystko było jeszcze przed Ewą Kopacz. A zaczęło działać teraz w kampanii – mówił gość TVP Info. – Młody człowiek, który  nie widzi perspektyw i dowiaduje się, że politycy  rządzący ośmiorniczki jedzą, mówią, że państwo nie istnieje – już nie będę cytował trylogii Sienkiewicza – mówi: »Jezu, to gdzie ja żyję?« – kontynuował Borowski. – I pojawia się Kukiz, który mówi: rozwalić to wszystko – dodał.",,
Polska coraz ważniejszym producentem silników. Optymistyczne prognozy,"Mimo że do branży motoryzacyjnej nad Wisłą i w Europie coraz mocniej dociera perspektywa spowolnienia w globalnej gospodarce, fabryki wytwarzające silniki zwiększają obroty – informuje „Rzeczpospolita”.","Gazeta zwraca uwagę, że rośnie znaczenie Polski jako ważnego w Europie producenta silników. Przytacza dane firmy analitycznej AutomotiveSuppliers.pl, według której w 2019 r. fabryki w Polsce wyprodukowały niemal 1,5 mln jednostek napędowych benzenowych i wysokoprężnych.  „To wzrost o przeszło 18 proc. w porównaniu z produkcją w roku 2018 r.” – zaznaczono. „Rz” dodaje, że mimo iż branża motoryzacyjna – w Polsce i w Europie – obawia się spowolnienia gospodarczego, to prognozy dla produkcji silników w 2020 r. są optymistyczne; zakładają jej wzrost do poziomu 1,85 mln.",,
Trudności podczas dyskusji w Buenos Aires. „Okrojona” deklaracja końcowa szczytu G20,"Z powodu znaczących rozbieżności między uczestnikami szczytu G20 w Buenos Aires deklaracja końcowa ze spotkania wyznacza najmniejszy wspólny mianownik między nimi. Najwięcej kontrowersji wzbudziły kwestie takie jak handel światowy, klimat i migracja.","Rozpoczęty w piątek i zakończony w sobotę szczyt przebiegał w cieniu najnowszej eskalacji konfliktu między Ukrainą i Rosją, napięć w relacjach handlowych oraz zabójstwa saudyjskiego dziennikarza Dżamala Chaszodżdżiego – pisze agencja dpa.Kanclerz Niemiec Angela Merkel przyznała, że podczas szczytu wystąpiły „trudności”, jednak osiągnięty rezultat oceniła pozytywnie. Wszystkie kraje zgodziły się, że Światowa Organizacja Handlu (WHO) wymaga reformy, „to ważne uzgodnienie” – zaznaczyła. „Mimo dzielących nas różnic podczas szczytu G20 zdołaliśmy porozumieć się co do kroków naprzód” – oświadczył z kolei prezydent Francji Emmanuel Macron na konferencji prasowej, dodając, że „Stany Zjednoczone poparły jednoznacznie multilateralny tekst (deklaracji)”. Cytowany przez AP anonimowy, wysokiej rangi przedstawiciel Białego Domu ocenił, że deklaracja ze szczytu odpowiada na wiele postulatów Waszyngtonu, przede wszystkim w kwestii reformy Światowej Organizacji Handlu (WTO). Strona amerykańska poparła zapisy dotyczące tej sprawy, ale nie podpisała się pod zobowiązaniem w sprawie paryskiego porozumienia klimatycznego, z którego USA zamierzają wyjść. Mimo wycofania się USA z paryskiego porozumienia klimatycznego szefowa rządu Niemiec mówiła o wyraźnych sygnałach ze strony „przeważającej większości” uczestników szczytu, świadczących jej zdaniem o tym, że rozpoczynający się w niedzielę w Katowicach szczyt klimatyczny COP24 okaże się sukcesem. Ustępstwa okazały się konieczne w sprawach takich jak handel międzynarodowy i migracja. W deklaracji ze szczytu państwa G20 nie zobowiązały się do walki z protekcjonizmem, choć uczyniły tak rok wcześniej w dokumencie końcowym ze spotkania w Hamburgu. USA nie zgadzały się na takie sformułowanie, gdyby miało pojawić się bez dopisku, że mechanizmy ochronne mogą być stosowane do zwalczania „nieuczciwych praktyk”. Na to z kolei zgody nie wyraziły Chiny. W deklaracji zawarto za to zaangażowanie na rzecz „wielostronnego systemu handlu”, choć „nie osiąga on wyznaczonych celów i wiele rzeczy wymaga poprawy”. Z tego powodu uczestnicy poparli „konieczną reformę WTO”. W temacie migracji USA nalegały, by zrezygnować z merytorycznych oświadczeń i odesłać w tej kwestii do raportu OECD oraz prac kolejnego przewodnictwa w G20, które będzie sprawowała Japonia. „Nie ukrywamy rozczarowania” – powiedział cytowany przez dpa jeden z przedstawicieli Unii Europejskiej. Z kolei z inicjatywy UE i przy porozumieniu z innymi państwami w deklaracji znalazło się jednoznaczne zobowiązanie do międzynarodowej współpracy w tej kwestii: „Odnawiamy nasze zobowiązane do współpracy na rzecz poprawy porządku światowego opartego na zasadach, który jest w stanie skutecznie reagować na szybko dokonujące się zmiany na świecie”. Nawet tak ogólne oświadczenie uważane jest przez dyplomatów za sukces w obliczu polityki realizowanej przez prezydenta USA Donalda Trumpa, w tym wycofania się USA z porozumienia paryskiego czy umowy atomowej ws. Iranu – pisze dpa. Po zakończeniu szczytu Trump i prezydent Chin Xi Jinping planowali spotkać się podczas kolacji i spróbować znaleźć rozwiązanie sporu handlowego między ich krajami – podaje niemiecka agencja. Według jej informacji chiński wicepremier Liu He mógłby wówczas w celu prowadzenia negocjacji udać się do Waszyngtonu w połowie grudnia. G20, złożona z 19 krajów i UE, reprezentuje dwie trzecie ludności świata i 85 proc. globalnego PKB. Obok Unii Europejskiej należą do niej: Arabia Saudyjska, Argentyna, Australia, Brazylia, Chiny, Francja, Indie, Indonezja, Japonia, Kanada, Korea Południowa, Meksyk, Niemcy, Rosja, RPA, Turcja, USA, Wielka Brytania i Włochy. Najbliższy szczyt odbędzie się w dniach 28-29 czerwca 2019 roku w japońskiej Osace, kolejny – mimo kontrowersji wokół śmierci Chaszodżdżiego – w Arabii Saudyjskiej.",,
Belgia: spory o pakt migracyjny doprowadziły do upadku rządu,Koalicja rządząca w Belgii upadła z powodu sporów o pakt ONZ w sprawie migracji. Na podpisanie ogólnoświatowego porozumienia Global Compact nie zgodziła się tworzącą rząd prawicowa partia Nowy Sojusz Flamandzki.,"Na świecie jako pierwsze Stany Zjednoczone ogłosiły, że nie popiszą paktu migracyjnego. Spośród europejskich krajów podobne deklaracje złożyły między innymi Polska, Czechy i Węgry, a także Austria, kierująca pracami Unii.               Międzynarodowa konferencja, na której podpisany ma być pakt, rozpoczyna się w poniedziałek w Marrakeszu.              W sprawie ONZ-owskiego dokumentu dyskusje w Belgii trwały od kilku tygodni. Partia umiarkowanych nacjonalistów NV-A, która domaga się w kraju zaostrzenia polityki migracyjnej, uważa, że w dokumencie jest zbyt dużo ogólnych zapisów, które pozostawiają szerokie pole do interpretacji, nie rozwiewają obaw obywateli i mogą w przyszłości zobowiązać kraje do przyjmowania migrantów.",,
Europa po francusku? Recepty Macrona szkodzą Unii Europejskiej,"Przyzwyczailiśmy się do tego, że ambicje Francji zdecydowanie przewyższają jej realne możliwości, zaś kolejni gospodarze Pałacu Elizejskiego nie chcą tego przyznać. Kiedyś Charles de Gaulle osłabiał od wewnątrz NATO i flirtował z Sowietami. Potem mieliśmy Jacquesa Chiraca każącego „zamknąć się” nowym członkom zjednoczonej Europy. Teraz jest Emmanuel Macron, który zapragnął przebudować nie tylko Unię Europejską, ale też cały międzynarodowy porządek. Więc znów mamy porywające wizje, rewolucyjne wezwania i… nikłe efekty. Co gorsza, polityka Macrona zamiast pomagać, szkodzi Unii. Zresztą nie może być inaczej, skoro tak naprawdę prezydent marzy o wielkiej Francji, a nie Europie.","Polityka Macrona nie wzmacnia zjednoczonej Europy, ona ją rozbija. Być może zresztą o to chodzi – wszak sam prezydent Francji jest zwolennikiem Europy kilku prędkości. Pokazuje zresztą, że najpierw jest Francuzem, a potem dopiero Europejczykiem. Choć sam innym w UE zarzuca narodowy egoizm. Usilne forsowanie do Komisji Europejskiej polityka z korupcyjnymi problemami niszczy wewnętrzne standardy i wprowadza jeszcze więcej niepewności i ryzyka do procesu tworzenia nowej Komisji Europejskiej, i tak już bardzo zdestabilizowanego tymi wszystkimi personalnymi rozgrywkami niemal od dnia wyborów europejskich.Narzucanie dyrektywy ws. pracowników delegowanych uderza z kolei w konkurencyjność na europejskim rynku i wprowadza de facto różne kategorie członkostwa w UE – liberał forsuje protekcjonizm, bo odpowiada to jego krajowi. Reset stosunków z Rosją podważa z kolei solidarność europejską w polityce wobec agresywnej Moskwy i – znów – zagraża przede wszystkim członkom UE z regionu Bałtyku i Europy Środkowej. Wreszcie weto dla rozpoczęcia rozmów akcesyjnych z Albanią i Macedonią Północną to cios dla wpływów UE na Bałkanach i prezent nie tylko dla Rosji, ale też Chin i Turcji. Kolejne pomysły Macrona i podejmowane konkretne decyzje trudno uznać za korzystne dla Europy i ogólniej, dla wspólnoty euroatlantyckiej.Bałkańskie wetoPierwsze ostrzeżenie nastąpiło kilka dni przed szczytem UE. Unijnym ministrom ds. europejskich nie udało się wypracować porozumienia w sprawie otwarcia negocjacji akcesyjnych z Albanią i Macedonią Północną. To Francja, jako jedyne państwo członkowskie, była przeciwna otwarciu rozmów akcesyjnych zarówno ze Skopje, jak i Tiraną. W tym wypadku doszło do otwartej konfrontacji z Niemcami. Berlin jest zdecydowanym adwokatem poszerzenia UE na Bałkanach, z kolei Paryż skupia się na basenie Morza Śródziemnego. Ale nawet to nie mogło tłumaczyć francuskiego „liberum veto”.Po decyzji na szczeblu ministrów wydawało się, że ostatnia deska ratunku to właśnie Berlin i jego nacisk na Francuzów. Przemawiając w Bundestagu kanclerz Angela Merkel wezwała Europę do „dotrzymania słowa” danego wcześniej Macedonii Północnej i Albanii, wysłanie sygnału, że znajdują się one na drodze prowadzącej do członkostwa w europejskiej wspólnocie. Jednak Merkel mówiła to już po spotkaniu w Tuluzie, gdzie nie przekonała Macrona. Nie wiadomo nawet, czy poruszała ten temat w rozmowach – z oficjalnego komunikatu to nie wynika (mowa była o sytuacji w Syrii i sprawie Brexitu).Nic dziwnego, że mimo kilku godzin rozmów na szczycie w Brukseli przywódcom krajów UE nie udało się przekonać Macrona do zgody na otwarcie negocjacji akcesyjnych dla Albanii i Macedonii Północnej. Skończyło się na jednym zdaniu: „Rada Europejska wróci do kwestii rozszerzenia przed szczytem UE-Zachodnie Bałkany w Zagrzebiu w maju 2020”. Odchodzący szef KE Jean-Claude Juncker określił decyzję UE jako „ciężki historyczny błąd”. Rozczarowania nie kryła jego następczyni Ursula von der Leyen. Nieotwarcie przez Unię Europejską rozmów akcesyjnych z Albanią i Macedonią Północną to „historyczny błąd” – oceniła szefowa unijnej dyplomacji Federica Mogherini. UE obiecała kiedyś obu krajom, że zostaną zaproszone do rozpoczęcia rozmów akcesyjnych jeśli spełnią określone warunki. W przypadku Macedonii chodziło o zakończenie wieloletniego sporu o nazwę państwa. W przypadku Albanii chodziło o zrobienie porządku ze skorumpowanym sądownictwem. Komisja Europejska uważa, że zarówno Skopje jak i Tirana dotrzymały słowa. Szczególnie Macedończycy mają prawo czuć się oszukani. Ogromnym wysiłkiem i kosztem poważnego wewnętrznego kryzysu politycznego rząd w Skopje przeforsował zmianę nazwy państwa na Macedonia Północna, zmienił konstytucję – aby spełnić żądania Grecji i UE.Będzie rewanż?Teraz może dojść do rewanżu ze strony wspieranych przez Moskwę nacjonalistów. Premier Zoran Zaew zapowiedział, że w związku z brakiem zgody UE na otwarcie rozmów akcesyjnych, zaproponuje rozpisanie przedterminowych wyborów. Podkreślił, że jest rozczarowany i oburzony unijną decyzją. Być może nie tylko o rozgoryczenie chodzi. Postawa Paryża mogła być zaskoczeniem. Przecież jeszcze w czerwcu tego roku Macron był w Belgradzie i ostrzegał przed „narastającym napięciem” w regionie.– Widzimy rosnące napięcie i czasem to napięcie jest podsycane tu czy tam przez zewnętrzne mocarstwa, które mają interes w tym, żeby nie doszło do porozumienia (między Kosowem a Serbią – przyp. red.) – mówił Macron, mając na myśli Rosję. Kilka miesięcy później podjął decyzję, która bardzo ułatwi Moskwie działania na Bałkanach. A  przecież są jeszcze Chiny (niedawno delegacja partii komunistycznej podpisała umowę o współpracy z partią rządzącą w Serbii) i Turcja, której prezydent dopiero co odwiedził Serbię.Francuski przywódca podkreślał, że przed pozwoleniem nowym krajom na przystąpienie do Wspólnoty należy poprawić procedury rozszerzeniowe. Macron upiera się, że najpierw konieczna jest reforma samego procesu akcesyjnego w takim kierunku, by w każdej chwili UE mogła się wycofać z rozmów z kandydatami – gdyby nie spełniali warunków.  Amelie de Montchalin, francuska minister ds. europejskich, oznajmiła, że nie będzie zgody Paryża ws. rozmów akcesyjnych UE z krajami bałkańskimi dopóki wcześniej nie zostanie ustalone jak i kiedy kandydaci do członkostwa zostaną zweryfikowani pod kątem realizacji celów UE, od polityki ekonomicznej po prawa człowieka i praworządność.Paryż uważa, że jest teraz zbyt wiele wyzwań przed UE (brexit, Chiny, migracja, Rosja) aby wpuszczać do Wspólnoty dwa kolejne kraje z regionu wciąż walczącego z przestępczością i korupcją, który jeszcze nie rozliczył się wewnętrznie z wojen z lat 90. XX wieku. Część dyplomatów spekuluje, że opór Macrona jest związany z polityką francuską. Prezydent ma się obawiać, że kwestia przyszłego przyjęcia do UE dwóch kolejnych bałkańskich krajów zostałaby wykorzystana przez Front Narodowy do walki na krajowym podwórku. Dlatego niektórzy mają nadzieję, że stanowisko Paryża zmięknie po wyborach lokalnych we Francji w marcu 2020. Ale są też głosy, że weto ws. Bałkanów to odwet Macrona na Niemcach za to, że pozwoliły utrącić kandydaturę francuską na komisarza europejskiego.                                                    Emmanuel Macron opowiada się za niekorzystną dla Europy Unią dwóch prędkości (fot. PAP/EPA/Olivier Matthys / POOL) Arogancja ukaranaSylvie Goulard była kandydatką  na unijną komisarz ds. rynku wewnętrznego. Jednak nie poparły jej komisje przemysłu oraz rynku wewnętrznego Parlamentu Europejskiego w głosowaniu za zamkniętymi drzwiami. Jest to pierwszy przypadek, gdy kandydatka Francji na stanowisko komisarza została odrzucona przez PE. Upokarzające odrzucenie Goulard (w głosowaniu 82 do 29) Macron odebrał jak policzek. Problem w tym, że sam jest sobie winien. Wystawił osobę, wobec której prowadzone jest przez unijne struktury dochodzenie dotyczące defraudacji środków z Parlamentu Europejskiego.Również francuska policja interesuje się Goulard. Macron jednak forsował ją do Komisji Europejskiej, choć już w 2017 roku stawiane wobec niej zarzuty zmusiły ją do ustąpienia ze stanowiska ministra obrony po zaledwie paru tygodniach.  Słusznie więc jeden z publicystów „Liberation” zastanawiał się, „dlaczego Goulard musiała przestać być ministrem we Francji, ale ubiegała się o podobne stanowisko na arenie europejskiej?”. Francuska prasa pisała o zimnym prysznicu dla Macrona, który płaci za swoją arogancję. Dziennik „L’Opinion” skomentował to jako „lekcję demokracji” udzieloną Francji. Zaś „Le Figaro” napisał, że to „bezprecedensowa porażka Francji”, zaś Macron to przegrany, który za porażkę „obwinia wszystkich prócz siebie samego”. Francuski prezydent pospieszył więc ogłosić, że Goulard stała się obiektem „politycznej rozgrywki”. Odrzucenie przez komisje Parlamentu Europejskiego kandydatury Francuzki oznacza „poważny kryzys instytucjonalny dla Europy” – oceniła minister ds. europejskich Amelie de Montchalin. Odrzucenie Goulard jest też postrzegane jako „chęć rewanżu eurodeputowanych na Macronie, postrzeganym jako jeden z tych, co nie chcieli Manfreda Webera jako kandydata parlamentu na szefa Komisji Europejskiej”. Macron  chce tworzyć twarde jądro UE wokół najmocniejszych państw i następnie kilka koncentrycznych kół (de facto gorsze kategorie krajów unijnych). Oczywiście głównym partnerem w tym dziele miał być Berlin. Na początku prezydentura Macrona wyglądała jak triumf germanofilii w Paryżu. Nowy rząd uznano za „najbardziej niemiecki”, jaki mógł powstać. Premier Edouard Philippe to absolwent uczelni wyższej w Bonn, zaś doradca ds. dyplomacji prezydenta Philippe Etienne to były ambasador w Berlinie. Za bardzo bliskie niemieckim uznano poglądy na kwestie ekonomiczne i podatkowe ministra gospodarki i finansów Bruno Le Maire’a.Prezydent chciał uruchomić dynamiczny francusko-niemiecki silnik, który napędzi UE. Jednak Niemcy nie chcą radykalnie reformować Unii Europejskiej. Pasuje im status quo, sposób działania struktur unijnych, wspólny rynek, strefa euro. W efekcie przez dwa lata Macron nie był w stanie nic zrobić. Ambitne propozycje reformy UE, w tym powstanie budżetu z prawdziwego zdarzenia dla strefy euro czy wspólnych norm socjalnych, zostały przez Niemców storpedowane. Prezydent Francji wziął więc rewanż w eurowyborach i procesie kształtowania nowego kierownictwa Unii korzystając z powolnego wycofywania się Merkel.– Oś francusko-niemiecka już nie istnieje. Emmanuel Macron jest rewizjonistą, który robi wszystko, co może, aby zniszczyć europejską demokrację. To wręcz germanofob – grzmiał wiosną tego roku przewodniczący delegacji CDU w Parlamencie Europejskim Daniel Caspary.Ambicje nierealnePrzykładem wielkich ambicji i planów Macrona, które jednak na ogół się nie urzeczywistniają, jest kwestia Ukrainy. Po spotkaniu z Władimirem Putinem i szczycie G-7 (sierpień 2019) prezydent Francji ogłosił, że do szczytu „czwórki normandzkiej” dojdzie jeszcze we wrześniu. Tymczasem dobiega końca października, a o szczycie nic nie słychać. Być może w ogóle do niego nie dojdzie. Macron uwierzył Putinowi, a nie docenił realiów wielkiej polityki międzynarodowej – co nie najlepiej świadczy o polityku z tak wielkimi ambicjami. Dążenie Macrona do resetu relacji europejskich z Moskwą budzi zresztą niepokój w wielu stolicach regionu Morza Bałtyckiego oraz Europy Środkowej. W połączeniu z korzystną dla Rosji decyzją ws. Bałkanów polityka prezydent Francji faktycznie wygląda zastanawiająco. Trudno oprzeć się wrażeniu, że Macron, który mówi, iż porządek międzynarodowy chwieje się w posadach, sam się do tego nie przyczynia. Jest w tym jakaś logika – wszak prezydent wezwał francuską dyplomację, by „próbowała zbudować nowy światowy porządek”. Jak dodał podczas spotkania z ambasadorami Francji, kraj ten „musi być mocarstwem równowagi”.Trudno ocenić, co dokładnie ma na myśli. Może to, iż chce rozmawiać z każdym na świecie. Francja może być regionalną potęgą, jednym z głównych rozgrywających w UE, potęgą kulturową i ekonomiczną, a także mocarstwem atomowym i jednym z pięciu stałych członków Rady Bezpieczeństwa ONZ. Ale Francja nie jest supermocarstwem. Macron może mediować, tworzyć możliwości, być graczem, ale nie ma siły by narzucać komuś swoją wolę.Paryżowi brakuje „hard power”. Macron wyrasta na lidera polityki europejskiej, ale to wynika nie z realnej siły Francji i zdolności prezydenta, ale ze słabości innych dużych krajów UE. Wielka Brytania w boleściach próbuje opuścić Unię (Brexit), Hiszpania nie ma stabilnej większości w parlamencie i na dodatek ma kryzys w Katalonii, Włochy również mają wewnętrzne problemy, zaś w Niemczech kończy się era dwupartyjna, a Merkel powoli odchodzi w cień. Macron jest silny słabością – być może tylko czasową – potencjalnych konkurentów do przewodzenia UE. Nie jest to zbyt mocna podstawa dla realizacji wielkich międzynarodowych planów.",,
Trump: Spotkam się z Putinem na szczycie G-20,"Prezydent USA Donald Trump oświadczył, że spotka się z prezydentem Rosji Władimirem Putinem podczas przyszłotygodniowego szczytu G-20 w japońskiej Osace.","W wywiadzie dla stacji Fox News Trump poinformował, że odbędzie spotkania zarówno z Putinem, jak i prezydentem Chin Xi Jinpingiem.– Chcę dogadać się z Rosją i myślę, że tak się stanie. Chcę dogadać się z Chinami i myślę, że tak będzie. Spotkam się z nimi oboma w przyszłym tygodniu w Japonii na G-20 – powiedział amerykański prezydent.Spotkanie z Xi Jinpingiem w Japonii prezydent Trump potwierdził już we wtorek, po rozmowie telefonicznej z chińskim przywódcą. Szczyt G20 w Osace zaplanowany jest na 28-29 czerwca. Japonia po raz pierwszy sprawuje przewodnictwo w grupie G-20. Gospodarzem szczytu będzie premier Japonii Shinzo Abe. Unię Europejską będą reprezentować przewodniczący Rady Europejskiej Donald Tusk oraz przewodniczący Komisji Europejskiej Jean-Claude JunckerPoprzedni szczyt G-20 odbył się w Buenos Aires w 2018 r.",,
Polacy uciekają do wielkich miast,"Maleje liczba ludności dużych, polskich miast,
głównie na rzecz kilku, wielkich ośrodków – alarmuje „Rzeczpospolita”. Z Łodzi, Bydgoszczy i Katowic młodzi ludzie przenoszą się do Warszawy i Krakowa.","Głównym podłożem zmiany miejsca zamieszkania są zarobki. W Warszawie lubKrakowie można zarobić, za tę samą pracę, więcej. Poza tym można wybierać wwielu branżach i później dalsza droga kariery zawodowej jest o wieleciekawsza i łatwiejsza.Koszty życia w tych aglomeracjach nie są aż tak duże, by zmiana się nieopłacała. Dochodzą także inne atrakcje, oferowane przez główne ośrodki czylikina, kluby, teatry.Takie miasta jak Bydgoszcz, Częstochowa, Łódź, Katowice, Kielce, Lublin,Olsztyn czy Szczecin systematycznie zmniejszają liczbę swoich mieszkańców.Oprócz migracji wewnątrz kraju, dochodzi emigracja zarobkowa do państw UEoraz malejący przyrost naturalny. Wg prognoz GUS ludność Polski z obecnych 38mln, spadnie w 2035 r. prawdopodobnie do nieco ponad 35 mln.W Łodzi biją na alarm, bo miasto liczące dekadę temu niemal 800 tys. mieszkańców teraz ma ich niespełna 740 tys., a prognozy wskazują, że za 20 lat pozostanie ich tylko 600 tys. Katowice – przed dekadą 340-tysięczne – dziś walczą o utrzymanie statusu miasta 300-tysięcznego, a prognoza straszy poziomem 200 tys. Mieszkańców tracą także Lublin, Kielce, Bydgoszcz, Olsztyn, Częstochowa. Szczecinowi ubyło w ciągu dziesięciu lat 10 tys. mieszkańców. Nie liczą się tylko zarobki – chodzi też o możliwości rozwoju kariery i ofertę kulturalną w stolicy.To wszystko sprawia, że spośród wielkich miast tylko stolica rośnie systematycznie.Duży udział w procesach migracyjnych mają rządzący. Zła polityka lub wręczbrak dalekowzrocznej polityki, zarówno demograficznej jak i rozwojowejpowoduje, że młodzi ludzie szukają gdzie indziej dogodnych warunków do życia. Odpływ mieszkańców, zwłaszcza że zwykle dotyczy młodych i najbardziej produktywnych, to m.in. mniej pieniędzy z podatków i lawinowe starzenie się populacji.",,
Kolejne podejście do powstrzymania rozlewu krwi w Aleppo,"Niemcy są kolejnym miejscem, w którym społeczność międzynarodowa będzie rozmawiać o pogarszającej się sytuacji w Syrii. W Berlinie spotkają się w środę ministrowie spraw zagranicznych Niemiec, Francji, wysłannik ONZ oraz przedstawiciele syryjskiej opozycji. Będą próbowali uratować wiszące na włosku zawieszenie broni i wynegocjować zaprzestanie walk w Aleppo.","O spotkaniu w Berlinie poinformowało w komunikacie niemieckie ministerstwo spraw zagranicznych. Oprócz Franka-Waltera Steinmeiera i Jean-Marca Ayrault, wezmą w nim udział wysłannik ONZ Staffan de Mistura i jeden z przywódców opozycji Riad Hijab.Wszystko to dzieje się w czasie, gdy od kilkunastu dni syryjskie Aleppo jest areną ostrych starć między wojskami prezydenta Baszara al-Asada a zbrojną opozycją. Wczoraj rebelianci ostrzelali jeden ze szpitali w mieście i zabili 19 osób. Ocenia się, że w najnowszych walkach w Aleppo mogło zginąć ponad 250 osób.USA i Rosja zaangażowane w SyriiStany Zjednoczone, Rosja i ONZ starają się powstrzymać rozlew krwi w tym mieście. Staffan de Mistura był wczoraj na rozmowach w Moskwie. Rosyjskie MSZ oświadczyło po spotkaniu, że wprowadzenie rozejmu w Aleppo jest kwestią godzin. Wstrzymanie ognia ważne jest także dlatego, że walki zagrażają toczącym się od dwóch miesięcy rozmowom pokojowym w Genewie. Syryjska opozycja grozi ich zerwaniem, jeśli sytuacja w Aleppo nie uspokoi się.",,
Piękno katedry i „Przebudzone spojrzenia”. Niezwykła wystawa w Wilanowie,Od 2 października do 25 listopada w oranżerii Muzeum Pałacu Króla Jana III w Wilanowie będzie można obejrzeć wystawę „Katedra ormiańska we Lwowie i jej twórcy”. Plansze i przestrzenne rekonstrukcje przybliżą zwiedzającym malowidła ścienne Jana Henryka Rosena zdobiące wnętrze świątyni i jej architekturę. Wystawa to efekt współpracy  Instytutu POLONIKA i Międzynarodowego Centrum Kultury.,"Ekspozycji towarzyszą także materiały multimedialne. Są wśród nich podcasty, w których historyk sztuki specjalizująca się w twórczości Jana Henryka Rosena, dr Joanna Wolańska, przedstawia fakty i ciekawostki dotyczące świątyni i jej twórców, a dyrektor Instytutu POLONIKA Dorota Janiszewska-Jakubiak opowiada, czym jest polskie dziedzictwo kulturowe za granicą. Z podcastów można się też więcej dowiedzieć o ormiańskiej historii i kulturze, a także o związkach Ormian ze Lwowem.Widzowie wystawy będą mogli zobaczyć również inne realizacje Rosena zdobiące wnętrza kościołów na całym świecie, a także prace wykonane do katedry ormiańskiej przez innych artystów. Są wśród nich projekty przebudowy katedry wykonane przez krakowskiego architekta Franciszka Mączyńskiego i projekty dekoracji ornamentalnych autorstwa Józefa Mehoffera. W ramach wystawy, jako jej uzupełnienie, wyświetlane są dwa filmy – „Przebudzone spojrzenia” ożywiający malowidła Rosena, na którym sportretowane przez malarza postaci zdradzają w nim swoją tożsamość, a widzowie mają możliwość poznania relacji artystycznych panujących we Lwowie na początku XX wieku. Drugi film, skierowany do najmłodszych widzów, to nowy odcinek bajki edukacyjnej „Polo i Nika”. Dzieci udają się w nim w podróż do katedry ormiańskiej, gdzie mają okazję poznać pracującego właśnie nad swoim dziełem Jana Henryka Rosena i dowiedzieć się, na czym polega konserwacja dzieł sztuki. Dodatkowo w ramach ekspozycji będą prowadzone zajęcia edukacyjne według specjalnie opracowanych scenariuszy.Wystawie będzie towarzyszyć album „Katedra ormiańska i jej twórcy” opracowany w językach polskim, angielskim, ukraińskim i ormiańskim.",,
„Międzynarodowa bandycka polityka”. Rosja krytykuje decyzję USA,Ministerstwo obrony Rosji skrytykowało w sobotę decyzję Stanów Zjednoczonych o rozlokowaniu amerykańskich żołnierzy i pojazdów opancerzonych w pobliżu pól naftowych w Syrii – ponformowała AP.,"Rzecznik resortu gen. Igor Konaszenkow powiedział, że „to, co teraz robi Waszyngton, czyli przejmowanie pól naftowych we wschodniej Syrii pod zbrojną kontrolę, jest po prostu międzynarodową bandycką polityką”.Zdaniem rzecznika „wszystkie złoża węglowodorów i inne surowce znajdujące się na terytorium Syrii nie należą do terrorystów z Państwa Islamskiego, a tym bardziej do »amerykańskich obrońców przed terrorystami«, ale wyłącznie do Syryjskiej Republiki Arabskiej”. „Prawdziwa przyczyna tej nielegalnej akcji Stanów Zjednoczonych w Syrii jest daleka od ideałów głoszonych przez Waszyngton i od haseł walki z terroryzmem” – stwierdził Konaszenkow. W sobotę Syryjskie Obserwatorum Praw Człowiak podało, że amerykański konwój kilkunastu pojazdów opancerzonych jechał na południe od północno-wschodniego miasta Kamiszli, prawdopodobnie kierując się do bogatego w ropę obszaru Dajr az-Zaur. Konwój wcześniej przybył do Syrii prawdopodobnie z Iraku. W piątek minister obrony USA Mark Esper oznajmił, że Stany Zjednoczone chcą być pewne, że Państwo Islamskie (IS) nie uzyska dostępu do pól naftowych w Syrii. Z tego powodu Pentagon rozważa rozlokowanie w ich pobliżu amerykańskich żołnierzy i pojazdów opancerzonych. W związku z tym Amerykanie – jak mówił Esper na konferencji prasowej podczas spotkania ministrów obrony państw NATO w Brukseli – utrzymają „ograniczoną obecność” w Syrii i nie wykluczają przemieszczenia oddziałów. Minister nie podał jednak szczegółów dotyczących liczebności amerykańskich wojsk w ogarniętym konfliktem kraju. Wcześniej amerykańska prasa pisała, że Pentagon ma zamiar utrzymać w Syrii kontyngent liczący ok. 500 żołnierzy, którzy mają być rozlokowani w okolicach Dajr az-Zaur.",,
Ultimatum dla Ukrainy: „macie czas do środy”,Ukraiński parlament powinien przyjąć do najbliższej środy ustawy umożliwiające podpisanie umowy stowarzyszeniowej z UE – taki termin wyznaczyli deputowanym wysłannicy PE Aleksander Kwaśniewski i Pat Cox – powiedział wiceszef parlamentu Rusłan Koszułynski. Rada Najwyższa Ukrainy nie zajęła się dziś sprawą uwolnienia byłej premier Julii Tymoszenko.,"– Misja Kwaśniewskiego i Coksa wyznaczyła nam granice czasowe dla podjęciadecyzji. Jest to najbliższy wtorek i środa  – powiedział Koszułynski pospotkaniu władz ukraińskiej Rady Najwyższej (parlamentu) z Kwaśniewskim iCoksem.Wbrew zapowiedziom Rada Najwyższa Ukrainy nie przystąpiła wczwartek wieczorem do omówienia projektów ustaw w sprawie uwolnieniaznajdującej się w więzieniu byłej premier Julii Tymoszenko. Posiedzenieprzeniesiono na piątek.Wcześniej deputowani rządzącej Partii Regionów w parlamencieUkrainy otrzymali polecenie poparcia ustawy umożliwiającej zagraniczneleczenie Julii Tymoszenko – podała gazetainternetowa „Ukrainska Prawda”.Według informatorów gazety polecenie to wydał prezydent Wiktor Janukowycz pospotkaniu z wysłannikami Parlamentu Europejskiego Aleksandrem Kwaśniewskim iPatem Coksem, którzy zabiegają o uwolnienie opozycjonistki przed zaplanowanymna koniec bieżącego miesiąca szczytem Partnerstwa Wschodniego w Wilnie.Janukowycz miał przekazać posłom Partii Regionów, której jest honorowymprzewodniczącym, by poparli projekt rozwiązania sprawy Tymoszenkozaproponowany wcześniej przez niezależną deputowaną Andżelikę Łabuńską.W ubiegłym tygodniu Kwaśniewski i Cox uznali opracowany przez nią akt prawnyza najlepszą podstawę do kompromisu rządzących i opozycji na rzecz zbliżeniaUkrainy z UE poprzez podpisanie umowy stowarzyszeniowej między Brukselą aKijowem. Jest ono oczekiwane właśnie na wileńskim szczycie. UE utrzymuje, żeumowa nie zostanie podpisana, jeśli Tymoszenko pozostanie w więzieniu.„Ukrainska Prawda” pisze, powołując się na swoje źródła, że ustawaws. Tymoszenko ma być przegłosowana w pierwszym czytaniu, a następniezostanie skierowana do dopracowania przez specjalną grupę roboczą. Służby prasowe przewodniczącego parlamentu Wołodymyra Rybaka wydały komunikat, w którym oświadczył on,że „Ukraina nie ma planu B na wypadek, gdyby umowa stowarzyszeniowa z UE niezostała podpisana”.„Ukraina utrzymuje kurs na integrację europejską i alternatywy dla tegoprocesu nie ma” – podkreślił Rybak.",,
Silna fala przewróciła smoczą łódź. Utonęło 7 osób,Siedem osób utonęło w środę po wywróceniu się łodzi w pobliżu wyspy Boracay w prowincji Aklan w środkowych Filipinach – poinformowała straż przybrzeżna. Lokalna drużyna smoczych łodzi ćwiczyła przed zawodami wioślarskimi. 14 wioślarzy uratowano.,"Łódź została przewrócona przez silną falę – podaje agencja Associated Press.Rzecznik straży przybrzeżnej Armand Balilo sprecyzował, że ocaleni z wypadku, w tym Chińczycy i Rosjanie, zostali przewiezieni do szpitala.Smocze łodzie to drużynowy sport wywodzący się ze starożytnych Chin. Mają charakterystyczny wygląd, na dziobie umieszczona jest głowa smoka, a na rufie ogon. Załogę stanowią wioślarze i bębniarz, który wybija rytm. Drużyny rywalizują w zawodach krajowych lub azjatyckich.",,
„Giń! Giń!”. 9-latek usiłował zamordować siostrzyczkę,"9-letni chłopiec z Florydy usiłował zamordować swoją 5-letnią siostrę, dźgając ją nożem kuchennym. Zabójstwo udaremniła matka. Dziecko ma usłyszeć zarzut próby morderstwa pierwszego stopnia.","Do incydentu doszło w poniedziałek po południu w mieście Ocala na Florydzie. 9-latek bawił się w pokoju ze swoją młodszą siostrą. Matka dzieci wyszła na moment, żeby sprawdzić pocztę, gdy wróciła, jej syn dźgał dziewczynkę nożem kuchennym.Kobieta natychmiast wyrwała dziecku nóż, złapała córkę i zadzwoniła na numer alarmowy 112. 5-latka trafiła do szpitala. Media nie informują w jakim jest stanie, wiadomo jedynie, że po ataku była przytomna.Podczas przesłuchania 9-latek opowiedział, że pomysł zabójstwa siostry „wpadł mu do głowy dwa dni wcześniej” i nie mógł się go pozbyć – jak wynika z raportu, do którego dotarli dziennikarze FOX News.",,
Korea Północna „zniszczyła” lotniskowiec USA. Reżim publikuje film propagandowy,W północnokoreańskich mediach trwa kolejna propagandowa akcja wymierzona w Stany Zjednoczone. Na plakatach pokazywane są amerykańskie lotniskowce i bombowce rzekomo atakowane przez północnokoreańskie rakiety.,"W ostatnich dniach doszło do eskalacji gróźb zarówno ze strony Stanów Zjednoczonych, jak i Korei Północnej. Prezydent Donald Trump po wystąpieniu szefa północnokoreańskiej dyplomacji w ONZ napisał na jednym z portali społecznościowych, że zarówno ten minister, jak i Kim Dzong Un „długo z nami już nie zostaną”.",,
Prezydent przekazał wniosek o ułaskawienie dla Falenty,"Prezydent Andrzej Duda przekazał do prokuratury wniosek o ułaskawienie zamieszanego w „aferę taśmową” biznesmena Marka Falenty – poinformował prezydencki minister Błażej Spychalski. Jak zaznaczył, jest to standardowa procedura i nie oznacza, że prezydent zamierza zastosować prawo łaski.","– To jest zwykła, standardowa procedura, jeżeli chodzi o wnioski o ułaskawienie, które są składane do Pałacu Prezydenckiego. W trybie zwykłym, a tu został przyjęty tryb zwykły, one są przesyłane do Prokuratury Krajowej, która dalej procedurę prowadzi – powiedział Spychalski. Jak dodał minister, prezydent będzie teraz oczekiwał na opinię sądu ws. wniosku. Zaznaczył, że nadanie sprawie biegu nie świadczy w najmniejszym stopniu o intencjach prezydenta dotyczących. ułaskawienia Falenty. Zgodnie z art. 561 Kodeksu postępowania karnego prośbę o ułaskawienie przedstawia się sądowi, który wydał wyrok w pierwszej instancji. Powinien on rozpoznać prośbę o ułaskawienie w ciągu dwóch miesięcy od daty jej otrzymania. Zgodnie z art. 565 prośbę o ułaskawienie skierowaną bezpośrednio do Prezydenta RP przekazuje się Prokuratorowi Generalnemu w celu nadania jej biegu. Marek Falenta został skazany w 2016 r. przez Sąd Okręgowy w Warszawie na 2,5 roku więzienia w związku z tzw. aferą podsłuchową. Ujawnione w tygodniku „Wprost” nagrania wywołały w 2014 r. kryzys w rządzie Donalda Tuska. Chodziło o nagrywane od lipca 2013 r. do czerwca 2014 r. na zlecenie Falenty w warszawskich restauracjach osoby z kręgów polityki, biznesu i funkcjonariuszy publicznych. Nagrano m.in. ówczesnych szefów: MSW – Bartłomieja Sienkiewicza, MSZ – Radosława Sikorskiego, resortu infrastruktury i rozwoju – Elżbietę Bieńkowską, prezesa NBP Marka Belkę i szefa CBA Pawła Wojtunika. Wyrok na Falentę uprawomocnił się w grudniu 2017 r. Obrońcy biznesmena złożyli kasację do Sądu Najwyższego, a w styczniu zeszłego roku do prezydenta Dudy trafił wniosek o ułaskawienie biznesmena. Falenta miał stawić się w zakładzie karnym w celu odbycia kary 1 lutego, ale nie zrobił tego. Od tamtego momentu ukrywał się i był poszukiwany w związku z nakazem doprowadzenia do aresztu śledczego, który trafił do jednego ze stołecznych komisariatów 6 lutego. 22 marca Wydział Kryminalny Komendy Stołecznej Policji poinformował sąd, że „skazany Marek F. nie został zatrzymany na podstawie listu gończego i opuścił terytorium Polski”. Następnie 28 marca Sąd Okręgowy w Warszawie wydał Europejski Nakaz Aresztowania Falenty. Do zatrzymania Falenty na podstawie ENA doszło w piątek w Hiszpanii.",,
USA i Rosja chcą poprawić stosunki. Pompeo rozmawiał z Ławrowem,Sekretarz stanu USA Mike Pompeo rozmawiał telefonicznie z ministrem spraw zagranicznych Federacji Rosyjskiej Siergiejem Ławrowem. Wśród poruszonych tematów była m.in. sytuacja na Półwyspie Koreańskim i Syrii.,"Rzeczniczka Departamentu Stanu Heather Nauert wskazała, że głównym tematem rozmowy był konflikt w Syrii. Pompeo podkreślił z naciskiem „zaangażowanie USA na rzecz utrzymania zawieszenia broni w południowo-zachodniej części tego kraju, tak jak uzgodnili prezydenci Trump i Putin rok temu”.Sekretarz stanu dodał, że „krytyczne znaczenie” ma przestrzeganie przez Moskwę i reżim syryjski tych uzgodnień i „zapewnienie, aby nie były w tym rejonie podejmowane żadne jednostronne działania”.Wcześniej Waszyngton oskarżał Moskwę o destabilizowanie sytuacji w tym rejonie, określanym jako tzw. strefa deeskalacji, przez naloty na pozycje zajmowane przez liberalną syryjską opozycję.Konsolidacja wysiłkówNauert poinformowała, że Pompeo i Ławrow mówili o potrzebie „konsolidowania wysiłków na rzecz rozwiązania problemów Półwyspu Koreańskiego”. Omówiono też „niektóre aspekty stosunków dwustronnych, w tym kontakty polityczne przedstawicieli obu stron w najbliższej przyszłości”.Rzeczniczka Departamentu Stanu w opublikowanym oświadczeniu wyraziła zaniepokojenie rządu USA liczbą osób więzionych w Rosji z powodów politycznych i religijnych. Zaapelowała w imieniu władz USA o ich natychmiastowe uwolnienie.",,
„Pozorowane działania Komisji Weneckiej”? Komisarz Rady Europy nie czekała na rekomendację,"Komisarz praw człowieka Rady Europy Dunja Mijatović wystosowała list do marszałka Senatu Tomasza Grodzkiego, w którym rekomenduje polskiemu Senatowi, by ten odrzucił nowelizację ustaw sądowych. List datowany jest na 9 stycznia, dzień, gdy wizytę w Polsce rozpoczęła Komisja Wenecka. – Należy zadać pytanie, czy w kontekście tego pisma działania Komisji Weneckiej nie mają charakteru pozornego – ocenia wiceszef dyplomacji Szymon Szynkowski vel Sęk i zaznacza, że komisarz nie czekała nawet na opinię delegacji.","List komisarz Mijatović do marszałka Grodzkiego dotyczy przyjętej 20 grudnia 2019 r. przez sejm nowelizacji m.in. Prawa o ustroju sądów powszechnych i ustawy o Sądzie Najwyższym. Obecnie projekt trafił pod obrady Senatu, a izba ma zająć się nim na najbliższym posiedzeniu w dniach 15-17 stycznia.  Komisarz Praw Człowieka przy Radzie Europy wskazuje, że „zaskoczyło ją tempo postępowań w izbie niższej” i „przyspieszona procedura ustawodawcza z pominięciem standardowego wymogu konsultacji publicznych”.   „Dlatego też ucieszyło mnie pańskie oświadczenie jako marszałka Senatu, że kierowana przez pana izba przeprowadzi szeroką i otwartą debatę wokół projektu ustawy przyjętej przez Sejm” – wskazuje w kierunku Tomasza Grodzkiego komisarz. Wyraziła również zadowolenie z zapowiedzi marszałka ws. jego konsultacji z „krajowymi i międzynarodowymi stronami i ekspertami zainteresowanymi sprawą”; w szczególności – wymienia Mijatović – z zaproszenia do kraju delegacji Komisji Weneckiej i konsultacji z Komisją Europejską. Podkreśliła również, że liczy na zapewnienie, iż wszystkie przyjęte przepisy będą w pełni zgodne z „odpowiednimi standardami Rady Europy, w szczególności z odpowiednimi przeszłymi I przyszłymi zaleceniami Komisji Weneckiej”.  Zdaniem wiceministra spraw zagranicznych „niezależnie od faktu, że Komisja Wenecka nie została zaproszona przez właściwy organ” i jej wizyta ma charakter nieformalny i nieoficjalny, list Dunji Mijatović „budzi wątpliwości”.  – Należy zadać pytanie, czy w kontekście tego pisma działania Komisji Weneckiej nie mają charakteru pozornego i czy mająca zostać sporządzona opinia w istocie nie została przygotowana zawczasu – ocenił Szynkowski vel Sęk. Jak mówił Szynkowski vel Sęk, pojawiające się zarzuty, że jedna z izb polskiego parlamentu działa w oparciu o instrukcje zewnętrznych instytucji stanowią poważne niebezpieczeństwo dla ustrojowej stabilności państwa.   – Byłby to bardzo niebezpieczny precedens – stwierdził, dodając, że rząd zachęca wszystkich senatorów, by w podejmowaniu decyzji w procesie legislacyjnym zachowywali pełną samodzielność i suwerenność.  Marszałek Senatu Tomasz Grodzki wyraził z kolei zdziwienie z powodu listu.   – Dziwię się, że list pani komisarz Rady Europy Dunji Mijatović adresowany do mnie został upubliczniony, zanim do mnie dotarł – powiedział. Dodał, że cieszy go, iż list zawiera krytyczną opinię o nowelizacji ustaw sądowych.  Grodzki zaznaczył, że opinia Komisji Weneckiej w sprawie nowelizacji ustaw sądowych „będzie najwcześniej w środę lub w czwartek w przyszłym tygodniu”.",,
Eurowizja Junior 2019. Dziecięce talenty zjeżdżają do Gliwic,"Uzdolnione muzycznie dzieci przyjeżdżają do Gliwic. Reprezentanci z 19 krajów wezmą udział w największym konkursie piosenki dziecięcej – Eurowizji Junior 2019. Po raz pierwszy organizatorem tego wydarzenia jest Polska. Impreza rozpocznie się w niedzielę, 24 listopada, w Arenie Gliwice.","Polskę będzie reprezentować Wiktoria Gabor, która została wyłoniona w specjalnej edycji „Szansy na Sukces”. – Miałam bardzo intensywne przygotowanie. Dawałam z siebie wszystko, bo chcę, żeby to fajnie wyszło. Nie mogę się już doczekać – powiedziała. – Moja piosenka podejmuje temat plastiku, który jest wszechobecny. Jest w naszych morzach i oceanach. Chcę, żeby moja piosenka była przesłaniem do społeczeństwa, aby ludzie zajęli się recyklingiem – powiedziała  reprezentantka Hiszpanii Melani Garcia.",,
Waszczykowski: po 2022 r. chcemy uniezależnić się od dostaw rosyjskiego gazu,"Polska po 2022 r. chce się uniezależnić od dostaw rosyjskiego gazu ziemnego – takie informacje przekazał dziennikarzom Witold Waszczykowski. Minister spraw zagranicznych skończył wizytę w Stanach Zjednoczonych. – Powinniśmy chcieć ten kontrakt zakończyć, nie kontynuować go – powiedział.","W 2022 roku kończy się polski kontakt na dostawę gazu ziemnego z Rosji. – Zmierzamy do tego, aby wtedy, w tamtym czasie, mieć możliwość importowania gazu z innych kierunków, politycznie bezpiecznych, które nie narażą nas na jakieś polityczne, instrumentalne działanie Rosji, które w poprzednich latach miało miejsce np. wobec Ukrainy, czy Białorusi – powiedział szef polskiego MSZ.Witold Waszczykowski liczy tu bardzo na gazoport im. Lecha Kaczyńskiego w Świnoujściu, otwarty w 2015 roku. – Zakładam, że wtedy w pełni operacyjny i rozszerzony będzie terminal LNG. Zbudujemy również rurę bałtycką do Morza Północnego – dodał. Według niego gaz, który obecnie sprowadzamy z Rosji, jest zwyczajnie zbyt drogi. – Płacimy znacznie więcej, niż np. dalej leżą od Rosji Niemcy – wskazał. Minister uważa, że polski rząd będzie w stanie dotrzymać przewidywanych terminów całkowitego uniezależnienia się od dostaw gazu z Rosji. Polska będzie też mogła sprzedawać wtedy gaz za granicę.Szef MSZ podkreślił, że jeżeli Stany Zjednoczone zaoferują korzystne ceny, to Polska będzie mogła eksportować gaz zza oceanu. W późniejsze rozmowie z TVP Info Witold Waszczykowski podkreślił, że Polska zachęca przedstawicieli Polonii do powrotu do ojczyzny. – Wszędzie, gdzie wyjeżdżają przedstawiciele polskiego rządu, staramy się zorganizować spotkanie z Polonią i opowiadać, jak zmienia się Polska, jak „dobra zmiana” zmieniła na lepsze Polskę. i namawiamy do powrotu – wskazał polityk. Podkreślił też, że sam wybrał taką drogę. – Sam świecę przykładem, bo 25 lat temu wróciłem do Polski właśnie stad, z dalekiego Oregonu i opłacało się  – zakończył.",,
Polska Grupa Lotnicza przejmie niemieckie linie lotnicze Condor,"Polski LOT przejmie linie lotnicze Condor. Uratuje w ten sposób niemieckie przedsiębiorstwo przed upadkiem, które groziło mu po bankructwie najstarszego biura turystycznego świata Thomas Cook. – To dowód siły polskiej gospodarki – podsumował premier Mateusz Morawiecki. Transakcja przejęcia Condora przez Polską Grupę Lotniczą ma się zakończyć do końca kwietnia tego roku.","LOT wygrał rywalizację o Condora z kilkoma innymi inwestorami, m.in. z amerykańskim funduszem Apollo i brytyjskim Greybull.  – Ekspansja LOT-u napawa nas dumą – powiedział premier, ogłaszając przejęcie niemieckiej linii czarterowej.  Szef rządu podkreślił, że w ciągu czterech lat LOT zwiększył liczbę przewożonych pasażerów z 4 do prawie 11 mln. Morawiecki ocenił, że to „fenomenalny przyrost”, który udało się uzyskać dzięki rozszerzeniu rynków m. in. o te z Dalekiego Wschodu.  – LOT jest jak polska gospodarka – powiedział Morawiecki. Dodał, że choć nie jest ona największa i trzeba nad nią „popracować”, to jednak – zaznaczył – jest jedną z najdynamiczniej rozwijających się gospodarek, a OECD stawia ją na pierwszym miejscu wśród 36 innych gospodarek tej organizacji. Premier powiedział, że cieszy go ekspansja polskich firm, bo – jak mówił – na tym polega budowa oszczędności krajowych i zmniejszanie uzależnienia od zagranicy.  Od czerwca LOT ma uruchomić regularne połączenie z Warszawy do Waszyngtonu trzy razy w tygodniu. W sierpniu LOT wystartuje do San Francisco. W styczniu ruszyły bezpośrednie rejsy z Warszawy na jedno z największych lotnisk świata – Pekin-Daxing w Chinach. Zarejestrowane we Frankfurcie nad Menem linie lotnicze Condor, należące od 2009 r. do Thomasa Cooka, przetrwały plajtę właściciela tylko dzięki finansowej pomocy państwa niemieckiego w wysokości 380 mln euro.  Condor, który jest ważnym partnerem dla niemieckich biur podróży, zatrudnia około 5 tys. osób i operuje ok. 60 samolotami.",,
Miliardowe straty Deutsche Bank. To już piąty rok z rzędu,"Największy niemiecki bank Deutsche Bank odnotował w zeszłym roku 5,7 mld euro strat netto. Analitycy podkreślają, że jest to piąta z kolei roczna strata. Prezes Deutsche Banku Christian Swing zapewnił, że sytuacja banku ulega stabilizacji mimo złych wyników finansowych.","Deutsche Bank opublikował raport, z którego wynika, że na całkowitą stratę banku w 2019 r. złożyły się m.in. miliardowe koszty wydane na restrukturyzację oraz koszty związane z odpisami z tytułu utraty wartości firmy.Prezes banku powiedział, że nowa strategia działania, wdrożona ponad dwa lata temu, już wkrótce zapewni stabilizację banku.  Zapewnił, że bank „będzie utrzymywać surową dyscyplinę, aby do 2022 r. obniżyć koszty do 17 mld euro”. Dodał, że mają „szczegółowe plany, jak to zrobić”.",,
Jedwabni jakobini i polityczny trup. Putin liczy się z najgorszym,"Jeszcze nikt w Armenii nie miał takiego poparcia jak Nikol Paszynian. Wyniesiony do władzy przez uliczną rewolucję, teraz potwierdził swą legitymację w wyborach. W nowym parlamencie nie ma tak naprawdę opozycji. Ułatwi to przeprowadzenie obiecanych reform wewnętrznych. Pytanie, czy korzystając z ogromnego wsparcia rodaków, Paszynian gotów jest dokonać przełomu także w polityce zagranicznej? Jedno jest bowiem pewne: Moskwa tylko czeka na potknięcie niewygodnego sojusznika, bo woli Armenię słabą, skorumpowaną i osamotnioną – a więc skazaną na Rosję.","Zwycięzcy demokratycznych rewolucji w kolejnych postsowieckich republikach, od Gruzji i Ukrainy po Kirgistan i Mołdawię, prędzej czy później stawali w obliczu dwóch największych wrogów: miejscowych oligarchów oraz Rosji. Co łączy oligarchów z Moskwą? Wrogość wobec głębszych zmian i reform. Skorumpowana, słaba i kontrolowana przez grupę lokalnych oligarchów gospodarka to najlepsza gwarancja zachowania przez Rosję kontroli nad danym krajem. Podobnie jest w Armenii, która wiosną tego roku przeszła „jedwabną rewolucję”.        Od rewolucji do wyborów Dawny opozycjonista i więzień polityczny Nikol Paszynian stanął na czele rządu na początku maja, po fali masowych protestów ulicznych przeciwko skorumpowanym władzom Armenii. Demonstranci domagali się m.in. dymisji premiera Serża Sarkisjana, który po dekadzie rządów jako prezydent (2008-2010), przesiadł się na fotel szefa rządu i nadal faktycznie rządził krajem. W ciągu kilku miesięcy Paszynian wymienił wszystkich gubernatorów, doprowadził do wzrostu wpływu z podatków i uruchomił kampanię antykorupcyjną. Niektórzy prominentni członkowie poprzedniej ekipy dobrowolnie oddawali fiskusowi część zgromadzonych pieniędzy – np. brat Serża Sarkisjana oddał 30 mln dolarów. Ale celem nr 1 był Robert Koczarian, prezydent w latach 1998-2008, oligarcha z majątkiem szacowanym na 4 mld dolarów! Zatrzymano go w związku z oskarżeniem o przyczynienie się do śmierci demonstrantów w 2008 r., ale jeszcze w lipcu sąd polecił go zwolnić. Paszynian szybko zrozumiał, że nie da się skutecznie rządzić – mimo ogromnego poparcia społecznego – skoro jego partia miała w parlamencie zaledwie 9 ze 105 miejsc. Mimo poparcia 40 innych deputowanych nie było większości dla przeprowadzania reform. Zaś mająca większość w parlamencie odsunięta wiosną od władzy Republikańska Partia Armenii (RPA) próbowała przedłużać taką patową sytuację jak najdłużej. Ale Paszynian znalazł wyjście. Kiedy odrzucono proponowane przez niego zmiany w ordynacji wyborczej, 16 października premier podał się do dymisji. Zgodnie z konstytucją parlament rozwiązano, kiedy dwukrotnie nie wybrano szefa rządu. Przedterminowe wybory wyznaczono na 9 grudnia. Kampania była krótka i zaskakująco spokojna. Próby dyskredytowania Paszyniana przez RPA wyglądały blado. Nawet straszenie, że Paszynian skapituluje ws. Górskiego Karabachu, nie odniosło skutku. Partii Paszyniana pomogła zaś zmiana decyzji sądu i ponowne osadzenie Koczariana w areszcie dwa dni przed wyborami. Podobnie jak zatrzymanie przez czeską policję siostrzeńca Koczariana, Nareka Sargsjana, który był poszukiwany od lipca pod zarzutami m.in. posiadania broni i narkotyków. To był sygnał dla elektoratu, że Paszynian realizuje obietnice i będzie twardo dążył do reform. Cała władza w ręce Paszyniana Choć blok pod nazwą Mój Krok p.o. premiera Paszyniana był zdecydowanym faworytem, system wyborczy przyjęty jeszcze przez poprzedni rząd miał zapewnić Republikańskiej Partii Armenii i jej sojusznikom odnotować dobry wynik. RPA i ARF (Armeńska Federacja Rewolucyjna, tzw. dasznacy) nie zapobiegły przedterminowym wyborom, ale zablokowały kluczowe poprawki do ordynacji wyborczej przygotowane przez rząd Paszyniana: obniżenie progu wyborczego dla partii z 5 proc. do 4 proc. oraz uproszczony system proporcjonalny. Tak więc system łączący listy krajowe partii (system proporcjonalny) z okręgami jednomandatowymi (system większościowy), który pomógł RPA odnieść wielkie zwycięstwo w 2017 roku, pozostał także na wybory 2018 r. I utorował liście Paszyniana drogę do miażdżącej wiktorii.Koalicja Mój Krok uzyskała 70,4 proc. głosów – dziesięć razy więcej, niż w wyborach 2017 r.! Sukces bloku Paszyniana wzmocniło wejście do parlamentu proeuropejskiej partii Jasna Armenia (6,34 proc.) Edmona Marukiana, która już w poprzednim parlamencie współpracowała z Paszynianem. Kolejna dobra wiadomość dla szefa rządu to dobry wynik trzeciej partii, która weszła do parlamentu z 8,27 proc. Kwitnąca Armenia oligarchy Gagika Carukiana w ostatnich miesiącach wielokrotnie wspierała Paszyniana w głosowaniach. Jedyna różnica między dwiema partiami formalnej opozycji to polityka zagraniczna. Kwitnąca Armenia jest prorosyjska, Jasna Armenia – prozachodnia. Ordynacja wyborcza wyklucza możliwości zdobycia przez jedną partię więcej niż dwie trzecie miejsc w parlamencie. „Nadwyżka” zwycięzcy wyborów jest dzielona między inne partie, które przekroczyły próg. Mój Krok będzie miał więc 88 mandatów, Kwitnąca Armenia 26, zaś Jasna Armenia 18. W związku z wprowadzoną w 2015 roku poprawką, że opozycja ma zagwarantowane 1/3 miejsc w parlamencie, w nowym Zgromadzeniu Narodowym VIII kadencji liczba deputowanych zostaje zwiększona ze 105 do 132. Samobójstwo opozycji Zablokowanie przez RPA obniżenia progu wyborczego z 5 do 4 proc. okazało się politycznym samobójstwem. Partia zdobyła bowiem tylko 4,7 proc. i nie będzie jej w nowym parlamencie. Polityczny sojusznik ARF (dasznacy) dostała tylko 3,89 proc. Zmusiwszy siły w parlamencie, zwłaszcza byłą partię rządzącą do nominowania go premierem, nie mając mimo to większości w parlamencie, Paszynian i tak świetnie rozegrał całą partię. Uruchomienie kampanii antykorupcyjnej pozbawiło RPA większości parlamentarnej i kontroli nad władzami lokalnymi. Główna podpora republikanów – wielcy biznesmeni i lokalni „baronowie” - nie tylko wyszli z frakcji RPA, ale też zdecydowali się nie startować w przedterminowych wyborach, żeby nie narażać swojego biznesu (liczni nie wierzyli w sukces RPA). A to właśnie oni, cyklicznie zwyciężający w swych okręgach „jednomandatowcy”, byli głównym instrumentem władzy w uzyskiwaniu większości w wyborach. RPA popełniła też kolejny błąd, nie odświeżając wizerunku w wyborach, ale wystawiając nawet najbardziej skompromitowanych swych reprezentantów. Co najważniejsze, partia nie zaryzykowała zerwania ze swym liderem Serżem Sarkisjanem – można było z niego zrobić kozła ofiarnego za wielką korupcję i nepotyzm. Zamiast tego była obrona do końca skompromitowanych przywódców. Efekt? Nie tylko nie dodali oni partii głosów, ale nawet jej tych głosów pozbawili. Frekwencja 9 grudnia wyniosła jedynie 48,67 proc. – najmniej od odzyskania niepodległości przez Armenię. Zapewne część ludzi nie poszła głosować bo i tak była przekonana o wygranej Paszyniana. Należy też pamiętać, że w poprzednich wyborach zawsze była spora „dopisanych” głosów, co podnosiło frekwencję. Teraz, po raz pierwszy od ponad 20 lat, wybory w Armenii odbyły się bez ewidentnych nadużyć, takich jak kupowanie głosów, dosypywanie wypełnionych kart, zastraszanie opozycji i obserwatorów. Rewolucja pożre swoje dzieci?  - Rewolucja nie zakończyła się, bo dotąd nie wszystkie jej cele zostały osiągnięte. Jeden z jej głównych celów to uczynić Armenię realnie rozwiniętym gospodarczo krajem, realnie silnym nie tylko gospodarczo, ale i na arenie międzynarodowej – mówił w powyborczą noc Paszynian. Zdobycie przez koalicję Mój Krok ponad 70 proc. głosów świadczy o utrzymującej się popularności i zaufaniu Ormian do tego polityka. Teraz dostał on wszystkie narzędzia, by wywiązać się z obietnic. Większość konstytucyjna pozwoli na przeprowadzenie zapowiadanych reform, takich jak walka z korupcją, uzdrowienie gospodarki i rozliczenie osób odpowiedzialnych za śmierć 10 uczestników demonstracji z marca 2008 roku. Od maja do listopada Paszynian zmienił kadrę kierowniczą w administracji i strukturach siłowych. Podjął też – nieudane póki co – próby rozliczenia karnego członków byłej elity. Większość konstytucyjna pozwala przyjąć prawne rozwiązania ułatwiające walkę z korupcyjnymi powiązaniami polityków, biznesu, mediów i zwykłych kryminalistów. Paszynian obiecał też zajęcie się poważnym problemem demograficznym. W Armenii ubywa ludzi. Co roku, około 30 000 ludzi emigruje, zaś stopa urodzeń to jedynie 1,6. Ma być też podniesienie pensji – teraz zarobki nie przekraczają 4 dolarów dziennie. Obiecał też ostateczne zakończenie sporu o status Górskiego Karabachu.Ale miażdżąca wygrana w wyborach niesie ze sobą wielką odpowiedzialność – trudno będzie zrzucać winę za niepowodzenia na politycznych wrogów. A to nie jedyne potencjalne niebezpieczeństwo. Pełnia władzy, jaką Paszynian uzyskał i brak silnej opozycji w parlamencie mogą grozić w przyszłości pokusą nadmiernej centralizacji władzy w rękach nowej elity. Paszynian będzie musiał przy tym godzić oczekiwania różnych nurtów popierającego go obozu. Część będzie zapewne przeciwna zbyt drastycznym reformom i walce z oligarchami. Z drugiej strony są tzw. „jedwabni jakobini”, czyli lewicowa, najbardziej radykalna część obozu rewolucji. To oni będą naciskać na Paszyniana, a jeśli zejdzie z drogi głębokich reform, znów wyjdą na ulice. Z kolei opozycja, choć poza parlamentem, pozostaje liczącym się przeciwnikiem. Politycy i biznesmeni związani z byłą rządzącą Republikańską Partią Armenii wciąż dysponują znacznymi aktywami. I zrobią wszystko, by ich nie stracić. Należy się spodziewać, że część z nich podporządkuje się nowej władzy i będzie nawet chciała się z nią sprzymierzyć. Ale część będzie dążyła do osłabienia pozycji Paszyniana i zdyskredytowania go licząc na pomoc z zewnątrz. Sytuacja w polityce zagranicznej Paszyniana nie wygląda bowiem najlepiej. Samotni jak Ormianie Premier będzie musiał się wykazać nie lada talentem dyplomatycznym. Od razu po wyborach poczynił kilka ważnych deklaracji na temat polityki zagranicznej. Obiecał, że Armenia, utrzymując partnerskie stosunki z Rosją i UE, nie będzie ulegać niczyim wpływom. Potwierdził też, że Armenia będzie współpracować z NATO w operacjach pokojowych, ale nie zamierza starać się o członkostwo w Sojuszu. Paszynian zwrócił się też do Turcji o nawiązanie relacji dyplomatycznych bez żadnych warunków wstępnych związanych przede wszystkim z Górskim Karabachem. Granica z Turcją zamknięta jest od 1993 roku, więc ze światem Armenia może się łączyć tylko poprzez Gruzję i Iran. Paszynian oznajmił, że chce rozwijać ekonomiczną i energetyczną współpracę z Teheranem. Wyraził też nadzieję, że USA ze zrozumieniem odniosą się do konieczności współpracowania Erywania z Iranem i nie będą nakładać na Armenię sankcji. Iran to jedyny inny, poza Rosją, dostawca gazu do Armenii. Deklaracje deklaracjami, ale już poprzednie parę miesięcy rządów Paszyniana pokazało, jak trudno będzie o wyniki na arenie międzynarodowej. Zaraz po zwycięstwie „jedwabnej rewolucji” nowy premier zapowiedział reset w relacjach z USA i UE, ale pierwszą podróż zagraniczną odbył do Soczi (14 maja), gdzie potwierdził, że Armenia nie wyjdzie ze struktur zdominowanych przez Rosję. Ani militarnych (Organizacja Układu Bezpieczeństwa Zbiorowego - OUBZ), ani ekonomicznych (Euroazjatycka Wspólnota Gospodarcza - EaWG). Armenia nie ma bowiem alternatywy. Przy konflikcie terytorialnym z Azerbejdżanem i braku relacji dyplomatycznych z Turcją, jedynie Rosja gwarantuje bezpieczeństwo. Tak więc baza rosyjska w Giumri pozostanie, a strategiczne sektory armeńskiej gospodarki będą nadal zdominowane przez rosyjski kapitał, Armenia pozostanie uzależniona od rosyjskich kredytów i rynku pracy (przysyłane z Rosji przez ormiańskich pracowników pieniądze są znaczącym zastrzykiem dla gospodarki). Z drugiej strony Moskwa zapewne będzie tolerowała ograniczoną współpracę Armenii z UE i NATO. 24 listopada 2017 r. Armenia i UE podpisały umowę o pogłębionym partnerstwie, która intensyfikuje polityczną i gospodarczą współpracę. Bruksela zniosła cła na dwie trzecie kategorii produktów armeńskich. Jednak w lipcu tego roku w Brukseli Paszynian wyraził rozczarowanie brakiem wsparcia unijnego dla reform demokratycznych, które przeprowadza. Nowe władze w Erywaniu oczekują pomocy UE w reformowaniu systemu sprawiedliwości, budowie rządów prawa i walce z korupcją. Tymczasem najwyraźniej, ani Bruksela, ani Waszyngton nie przejawiają większego zainteresowania Armenią. A to tylko osłabia jej pozycję wobec Moskwy i innych formalnych sojuszników postsowieckich. Wątpliwi sojusznicy Tymczasem położenie Armenii w strukturach zdominowanych przez Moskwę nie jest wcale różowe. Sojusznicza Białoruś dostarcza broń Azerbejdżanowi (Rosja też to robi, ale jednocześnie zbroi również Armenię), zaś Rosja i Kazachstan pozbawiają Erywań części celnych preferencji w EaWG. Na szczycie OUBZ w Astanie (8 listopada) sojusznicy próbowali pozbawić Armenię przewodnictwa sprawowanego aktualnie w tym militarnym bloku. Powód? Sekretarz generalny OUBZ, Ormianin Juri Chaczaturow został objęty śledztwem w Armenii dotyczącym krwawych wydarzeń w 2008 roku (ta sama sprawa, co Koczariana). Nowy rząd w Erywaniu formalnie odwołał Chaczaturowa ze stanowiska. To nie spodobało się sojusznikom, zwłaszcza tym, którzy krzywo patrzą na nowego premiera Armenii wyniesionego do władzy przez „kolorową rewolucję”. Kiedy Nursułtan Nazarbajew zaproponował, by Armenię na czele OUBZ zastąpiła Białoruś, został otwarcie skrytykowany przez Paszyniana. Wtedy do sporu włączył się Alaksandr Łukaszenka. Zaprosił do Mińska śmiertelnego wroga Armenii, prezydenta Azerbejdżanu. Białoruski prezydent bardzo ciepło przyjął Ilhama Alijewa, a oba kraje zawarły umowy ws. dostaw białoruskiego uzbrojenia dla Azerbejdżanu. Łukaszenka zaatakował przy okazji Paszyniana, twierdząc, że Armenia próbuje przenosić „politykę uliczną” do międzynarodowej dyplomacji. Ale to nie jest problem wyłącznie stosunku dyktatorów w rodzaju Łukaszenki czy Nazarbajewa do lidera, który zyskał władzę dzięki ulicznym protestom. Już w 2016 roku ówczesny prezydent Armenii Serż Sarkisian narzekał, że sojusznicy w OUBZ dużo przychylniej traktują Azerbejdżan niż Armenię. Ostatnio spokojnie było w Górskim Karabachu – Azerbejdżan cierpliwe czekał na utrwalenie władzy Paszyniana. Ale teraz liczy na ustępstwa nowej ekipy. Któż inny, niż mający tak wielkie poparcie Paszynian, mógłby doprowadzić w tym konflikcie do przełomu? Tyle że Paszynian tego nie uczyni – zbyt wielkie znaczenie Karabach ma dla wszystkich Ormian. Gdy tylko Baku zorientuje się, że nie ma co liczyć na ustępstwa Erywania, wróci do polityki szantażu wojną i natychmiast wzrośnie napięcie w enklawie. Ormianie wiedzą, że przed otwartą inwazją azerbejdżańską chroni ich tylko Rosja. I to relacje Kremla z Paszynianem będą decydujące dla przyszłości Armenii. Polowanie na Koczariana  Armenia jest głęboko uzależniona od Rosji od momentu odzyskania niepodległości w 1991 roku. Położenie geograficzne, wojna z Azerbejdżanem, gospodarcza słabość – to główne powody wciąż trwającej zależności Erywania od Moskwy. Dwóch sąsiadów, Azerbejdżan i Turcja, są wrogie Armenii i granice z nimi są zamknięte od początku lat 90. XX w. Kolejny sąsiad to Gruzja. Ale gwałtowne pogorszenie relacji Tbilisi z Moskwą oraz wojna 2008 roku poważnie komplikują możliwość korzystania przez Armenię z tego kierunku – choćby nie można tamtą drogą handlować z Rosją. Jedyna granica otwarta w pełni to ta z Iranem. Problem w tym, że ostatnio USA nałożyły na Teheran sankcje, co poważnie komplikuje perspektywy handlowej współpracy Armenii z Iranem. Oczywiście Rosja pomaga Armenii nie z racji jakichś historycznych tradycji czy wspólnoty religijnej. Moskwa traktuje Ormian instrumentalnie. Zapewniając im ochronę przed wrogimi sąsiadami, w zamian rozmieściła w Armenii strategicznie bardzo ważne obiekty wojskowe umacniające militarne położenie Rosji na Kaukazie Południowym. Ale to nie jedyny rachunek, jaki muszą płacić Rosji Ormianie. Biznes z Rosji zdominował najważniejsze sektory gospodarki armeńskiej, a współpracujący z Rosjanami lokalni oligarchowie przez wiele lat pielęgnowali korupcję i uniemożliwiali rynkowe reformy.Trudne położenie międzynarodowe Armenii powoduje, że Paszynian nie może w swej wojnie z korupcją skupić się na jej źródłach, czyli rosyjskiej obecności w Armenii, ale zwalcza tylko konsekwencje. Zaś Moskwa nigdy nie kryła, że z trudem toleruje nowego premiera. Choć od początku zapewniał o swej przyjaźni do Rosji, Kreml dotąd nie pogodził się z tym, że w kraju tak bardzo kontrolowanym przez Rosjan i tak bardzo prorosyjskim, doszło do ulicznej rewolucji i obalenia wiernego Moskwie reżimu bez wiedzy i zgody rosyjskiej. Choć oficjalnie nadal sojusznik Rosji, Paszynian ma nieporównanie silniejszą pozycję polityczną w kraju niż jego poprzednicy. A Kreml zawsze wolał słabych, ale lojalnych partnerów i sojuszników. Dlatego też Rosjanie nie będą się biernie przyglądać działaniom nowych władz Armenii wobec czołowych postaci poprzedniej ekipy rządzącej. Śledztwa i procesy wobec Koczarjana i jego ludzi już wywołały niezadowolenie Kremla. Szczególnie gniewną reakcję wywołało postawienie zarzutów sekretarzowi generalnemu OUBZ Chaczaturowowi. W 2008 roku dowodził on garnizonem w Erywaniu. W lutym 2008 roku w Armenii odbyły się wybory prezydenckie. Wygrał Serż Sarkisjan, namaszczony przez ustępującego po dekadzie prezydenta Roberta Koczariana. Ale opozycja zarzuciła władzy fałszerstwa. Na czele ulicznych protestów stanął przegrany rywal Sarkisjana, Lewon Ter-Petrosjan. W pierwszych dniach marca demonstracje zmieniły się w regularne starcia z policją. Zginęło co najmniej 10 osób (8 demonstrantów i 2 policjantów), a ponad 250 zostało rannych. Oficjalne śledztwo w tej sprawie oczywiście zamarło na długie lata. Wznowiono je zaraz po objęciu stanowiska premiera przez Paszyniana. Koczarian został aresztowany 27 lipca 2018, ale w sierpniu Sąd Apelacyjny w Erywaniu podjął decyzję o zwolnieniu go z aresztu, uznano bowiem, że korzysta on z „immunitetu konstytucyjnego”. Ale ten sam sąd, 7 grudnia 2018, zmienił decyzję. Koczarian znów trafił za kraty. Były prezydent stwierdził, że Paszynian jeszcze tego pożałuje. Paszynian odrzekł, że nie ma nic wspólnego z politycznymi trupami, ale polityczne trupy nie są wolne od odpowiedzialności prawnej. Koczarian jest oskarżony o „obalenie porządku konstytucyjnego” w związku z wydarzeniami 2008 roku. Paszynian był wtedy jednym z organizatorów protestów i wylądował w więzieniu na dwa lata. Koczarian twierdzi teraz, że sąd nie jest niezależny, a on sam jest ofiarą osobistej zemsty Paszyniana.        Rezerwa Kremla Rosja negatywnie ocenia działania wobec polityków dawnej ekipy zamieszanych w sprawę stłumienia protestów 2008. Nie ma przypadku w nagłośnieniu przez Kreml życzeń urodzinowych dla Koczariana w sierpniu 2018 r. Równie znaczący jest brak telegramu gratulacyjnego Putina dla Paszyniana po wyborczym zwycięstwie 9 grudnia. Przy pierwszym aresztowaniu Koczariana Siergiej Ławrow publicznie zrugał władze w Erywaniu. Teraz ostro zaatakował Paszyniana jeden z ważniejszych deputowanych Dumy. Konstantin Zatulin stwierdził, że to hańba dla Armenii, że nowe władze „biorą rewanż za osobę, która oddała ogromne zasługi dla Górskiego Karabachu i Armenii”. Ale relacje Moskwy z Erywaniem komplikują ostatnio nie tylko próby rozliczenia dawnych przywódców Armenii.Poważnym testem będzie sprawa rosyjskiego żołnierza zatrzymanego w mieście Giumri. Służący w miejscowej 102. bazie Rosjanin miał 2 grudnia pobić śmiertelnie 57-letnią Ormiankę. To kolejna kryminalna sprawa, w której rosyjscy żołnierze w Giumri dopuszczają się przestępstw wobec lokalnej ludności ormiańskiej. Do najgłośniejszego takiego wydarzenia doszło w 2015 roku, gdy szeregowy Walerij Permiakow zamordował siedmioosobową rodzinę Ormian. Został skazany na dożywocie, ale Rosjanie wymusili, żeby karę odbywał w Rosji. Tego typu sprawy budzą coraz większy sprzeciw opinii społecznej wobec wojskowej obecności Rosjan w Armenii.Kolejne spięcie na linii Erywań-Moskwa dotyczy biznesu. W listopadzie administracja podatkowa ogłosiła, że spółka Gazprom Armenia, czyli lokalna filia Gazpromu, największy dostawca gazu w Armenii, została objęta dochodzeniem w związku z unikaniem płacenia podatków i korupcją. Gazprom Armenia miał sfałszować dane na temat kalkulacji dotyczących VAT i podatku od zysku, przedstawionych władzom w 2016 i 2017. Spółka, która jest jednym z największych podatników w kraju, odpowiedziała, że wszystko jest prawidłowe, a zaskakująco niskie wpływy były prawdziwe – a wynikały ze strat poniesionych w czasie sezonów zimowych. Po stronie rosyjskiej pojawiają się teorie, że w ten sposób Paszynian chce wzmocnić swoją pozycję bo chce renegocjować ceny gazu od Rosjan. Tego typu problemy, a przede wszystkim chęć Paszyniana zniszczenia oligarchów, prędzej czy później wywołają reakcję Rosji. Oczywiście Kreml ma klasyczne argumenty, od pomocy finansowej dla Armenii po szantaż, że nie stanie w obronie Górskiego Karabachu, gdyby Azerowie uderzyli na enklawę. Ale są też inne narzędzia. Wobec wyrzucenia republikanów i dasznaków poza parlament, Moskwa w razie potrzeby będzie mogła postawić na prorosyjską partię Kwitnąca Armenia. Jej lider, oligarcha Gagik Carukian wie, że bezpieczeństwo jego interesów zależy przede wszystkim od jego politycznej siły. Jego partia przejmuje też – zwłaszcza wobec klęski RPA – rolę politycznego głosu Moskwy w parlamencie Armenii. Tuż przed startem Kampanii Carukian spotkał się w Wiaczesławem Wołodinem, przewodniczącym Dumy. Carukian ma też wieloletnie przyjazne relacje z Łukaszenką, z którym z kolei Paszynian w ostatnim czasie mocno się starł. Sojusz Paszyniana z oligarchą zapewne nie przetrwa długo. Paszynian najpierw chce dokończyć dzieła z ekipą Koczariana. Ale to będzie za mało – jeśli premier poważnie traktuje zapowiedzi rozprawienia się z oligarchami i zreformowania gospodarki i państwa, to musi też prędzej czy później zetrzeć się z Carukianem. A tego poprze przeciwko Paszynianowi Rosja. Taki konflikt może się jednak wymknąć spod kontroli i przynieść niepożądane zmiany w polityce zagranicznej Armenii. Z tym musi się Putin liczyć.",,
Naczelna rosyjskiej telewizji o Dudzie i Morawieckim: Wysyłajcie tym draniom swoje historie,"Więcej ludzi  zginęło wyzwalając Polskę niż Amerykanów w czasie całej II wojny światowej. (…) Dlatego proponuję, proszę wszystkich, aby wysyłali swoje historie tym draniom i złym ludziom, którzy pozwalają sobie upokarzać pamięć o naszych ojcach i dziadkach, depczą ich wielkie śmierci, depczą ich wielką ofiarę i dobijają ich w grobach – powiedziała na antenie rosyjskiej stacji NTV Margarita Simonian, redaktor naczelna prokremlowskiej telewizji RT. Zachęciła w ten sposób widzów, aby w mediach społecznościowych wysyłali polskim politykom historie swoich dziadków z Armii Czerwonej.","Jak stwierdziła Simonian, należy maksymalnie wykorzystać  „kanały dystrybucji” informacji o Armii Czerwonej i jej roli w wyzwalaniu Polski. Akcja, do której wzywa redaktor naczelna RT (wcześniej Russia Today), polega na wysyłaniu wiadomości w mediach społecznościowych do prezydenta Andrzeja Dudy, premiera Mateusza Morawickiego oraz wiceministra spraw zagranicznych  Pawła Jabłońskiego. – Proszę, aby wysyłać im wiadomości: „Dzień dobry, panie taki i taki, mój dziadek zginął pod Warszawą, oswobadzając was, waszych przodków. Z hasztagiem #ВамНеСтыдно („Jak wam nie wstyd”) – zaapelowała Simonian.",,
Kaczyński: zjednoczona prawica idzie razem w wyborach do sejmików,"Prawo i Sprawiedliwość, Solidarna Polska oraz Polska Razem utworzą wspólne listy kandydatów do sejmików wojewódzkich w wyborach samorządowych. Ogłosił to w czwartek na konferencji w Warszawie lider PiS Jarosław Kaczyński.","– To równie ważne jak zjednoczenie prawicy z lat 90. – ogłosił Kaczyński. Lider PiS mówił o „konsumpcji” lipcowego porozumienia z SP i PR oraz tworzeniu nowej jakości. Wyraził też nadzieję, że porozumienie dotrwa do kolejnych wyborów. – Zjednoczenie prawicy jest faktem – powiedział i dodał, że jest ono nie mniej ważne niż powstanie Akcji Wyborczej Solidarność w latach 90. Obecny na konferencji w Warszawie Jarosław Gowin zapowiedział tworzenie „obozu wolności od układów i barier”.",,
Rośnie liczba katolików na świecie. Nowe dane,Na świecie nieznacznie wzrosła liczba katolików – wynika z opublikowanego właśnie Rocznika Papieskiego (Annuario Pontificio 2018) i Rocznika Statystycznego Kościoła (Annuarium Statisticum Ecclesiae 2016). Wszystkich katolików na całym globie jest około 1 mld 300 mln.,"Najwięcej wiernych katolickich mieszka w Brazylii. W Europie i Ameryce Północnej panuje względna stagnacja, a najwięcej katolików przybywa w Afryce. Na świecie posługuje 415 tys. księży. To tylko niektóre z danych statystycznych „Annuarium Statisticum Ecclesiae 2016”.Dane statystyczne odnoszą się do 2016 r. i obejmująpoprzedzające go sześciolecie. Wynika z nich, że liczbachrześcijan wprawdzie wzrosła o 1,1 proc, ale wzrost ten byłniższy niż w poprzednich latach.Najbardziej dynamicznie Kościół rozwija się na Czarnym Lądzie, gdzie mieszka 17,6 proc. wszystkich katolików. W 2010 r. było ich tam 185 mln. W badanym okresie ich liczba wzrosła prawie o jedną czwartą (23,2 proc.), do ponad 228 mln. Najwięcej afrykańskich katolików mieszka w Demokratycznej Republice Konga i Nigerii.W obu Amerykach, gdzie żyje prawie połowa (48,6 proc.) wszystkich członków Kościoła katolickiego na świecie najbardziej katolickimi krajami są Brazylia i Meksyk. W Azji są to Filipiny (85 mln katolików) i Indie (22 mln katolików).W Europie mieszka 22 proc. wszystkich katolików świata. Rocznikidonoszą jednak o dużej stagnacji na Starym Kontynencie, co przejawia się m.in. w wyraźnie widocznym spadku liczby kapłanów, sióstr zakonnych i seminarzystów. Podobnie sytuacja wygląda w Ameryce Północnej.",,
Uczą roboty odczuwać ból. Będą się bronić przed uszkodzeniami?,"Niemieccy naukowcy pracują nad sztucznym systemem nerwowym, który pozwoli robotom na swój sposób odczuwać ból. Rozwiązanie to w przyszłości może pomóc maszynom szybko reagować, gdy ich systemy będą zagrożone uszkodzeniem – podaje BBC.  Odczuwanie robotów może też przyczynić się do poprawy bezpieczeństwa ludzi pracujących w trudnych warunkach.","Specjaliści z Uniwersytetu Leibniza w Hanowerze prowadzą badania nad odczuwaniem robotów, korzystając z dorobku naukowego na temat ludzkiego systemu nerwowego. W testach wykorzystywane jest ramię robota z czujnikiem na palcu, który rejestruje ciśnienie i temperaturę. Chodzi o stworzenie i rozbudowanie systemu, który jest w stanie wykrywać i klasyfikować stany fizyczne w ten sposób, by nie tylko oceniać potencjalne zagrożenie, ale i podejmować decyzję w celu uniknięcia uszkodzenia.  Naukowcy chcą więc „nauczyć” roboty odruchów, które dla żyjących istot są naturalne.  Tak jak ludzkie neurony błyskawicznie przekazują ból, sztuczne będą nośnikami konkretnych informacji.  Jak podkreślają naukowcy, to kolejne, wielkie wyzwanie, które pomoże robotom stać się bardziej inteligentnymi.",,
Sondaż: Polacy oczekują lepszej współpracy opozycji z rządem,"Ponad jedna trzecia Polaków chce, by w rozpoczynającej się kadencji opozycja bardziej współpracowała z rządem niż w poprzedniej. Zwolenników zaostrzenia kursu wobec władzy jest teraz trzykrotnie mniej – wynika z sondażu pracowni Social Changes, przeprowadzonego dla portalu wpolityce.pl.","Zadane w badaniu pytanie brzmiało: „Z którym stwierdzeniem na temat współpracy opozycji z rządem w tej kadencji parlamentu zgadza się Pani/Pan najbardziej?”.  34 proc. badanych zgodziło się z odpowiedzią, że „w tej kadencji opozycja powinna bardziej współpracować z rządem niż w poprzedniej”. Zdaniem 13 proc., współpraca powinna przebiegać tak jak w kadencji poprzedniej. Z kolei 12 proc. uznało, że opozycja powinna „powinna mniej współpracować z rządem niż w poprzedniej”. Zdania na ten temat nie miało 41 proc. badanych.  Badanie zostało zrealizowane metodą CAWI w dniach od 15 listopada do 19 listopada 2019 roku. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków. Wzięło w nim udział ponad tysiąc osób.",,
Pstryk i prąd płynie. Putin uruchomił ostatnią nitkę mostu energetycznego na Krym,"Prezydent Rosji Władimir Putin uruchomił czwartą nitkę mostu energetycznego na Krymie. Dzięki temu półwysep ma być uniezależniony od dostaw prądu z Ukrainy, te bowiem po aneksji były wielokrotnie wstrzymywane.","– Przez most energetyczny na Krymie popłynie łącznie ponad 800 MWt energii elektrycznej. Biorąc pod uwagę własne możliwości wytwarzania energii elektrycznej, wystarczy tego do zapewnienia normalnej pracy, a nawet nieco większej ilości niż potrzeba w normalnych warunkach – oświadczył Putin podczas ceremonii uruchomienia.Gospodarz Kremla zapewnił, że dzięki w pełni drożnemu mostowi energetycznemu będzie można bez zakłóceń zaopatrywać w energię obiekty produkcyjne, infrastrukturalne i społeczne. Jej ilość ma także sprawić, by nie doszło do zakłóceń podczas obciążenia w okresie letnim.Koniec z wyłączaniem prąduOddanie ostatniej nitki mostu energetycznego sprawiło, że władze anektowanego półwyspu odwołały harmonogram wyłączeń prądu obowiązujący na Krymie i w Sewastopolu od końca listopada ubiegłego roku. Wprowadzono go po wysadzeniu słupów i uszkodzeniu linii energetycznych łączących półwysep z Ukrainą.",,
Miesięcznica katastrofy w Smoleńsku. Msza w intencji ofiar,Rano w Warszawie w kościele seminaryjnym odprawiona została msza św. w intencji ofiar katastrofy smoleńskiej. We mszy uczestniczył m.in. premier Mateusz Morawiecki.,"Obecni byli też m.in.: marszałek Sejmu Elżbieta Witek, wicepremier, minister kultury Piotr Gliński, wicemarszałek Sejmu, przewodniczący klubu PiS Ryszard Terlecki, minister obrony Mariusz Błaszczak, szef KPRM Michał Dworczyk, przewodniczacy Komitetu Wykonawczego PiS Krzysztof Sobolewski, a także byli marszałkowie Sejmu i Senatu: Marek Kuchciński i Stanisław Karczewski oraz były minister obrony Antoni Macierewicz.  Po mszy złożono kwiaty przed pomnikami prezydenta Lecha Kaczyńskiego i Ofiar Katastrofy Smoleńskiej 2010 r.  Wieczorem odprawiona zostanie msza św. w Archikatedrze św. Jana Chrzciciela. Po mszy jej uczestnicy przejdą w Marszu Pamięci na plac Piłsudskiego.  Następnie zostaną złożone kwiaty przed pomnikiem prezydenta Lecha Kaczyńskiego, pomnikiem ofiar katastrofy smoleńskiej i przed Grobem Nieznanego Żołnierza.",,
Sędzia Juszczyszyn wezwał szefową Kancelarii Sejmu,"Sędzia Paweł Juszczyszn wydał postanowienie, w którym wezwał szefową Kancelarii Sejmu do osobistego stawiennictwa w sądzie w Olsztynie. Sędzia chce osobiście zapytać, dlaczego nie wykonała polecenia sądu dotyczącego nadesłania list poparcia do KRS.","O decyzji podjętej przez sędziego Pawła Juszczyszna poinformował rzecznik prasowy Sądu Okręgowego w Olsztynie Olgierd Dąbrowski-Żegalski.  – Rozprawę zaplanowano na 24 stycznia. Zawiadomiono o tym strony oraz szefową Kancelarii Sejmu Agnieszkę Kaczmarską – powiedział Dąbrowski-Żegalski. Dodał, że sędzia Juszczyszyn zobowiązał szefową Kancelarii Sejmu do osobistego stawiennictwa w sądzie celem złożenia wyjaśnień, dlaczego – wbrew decyzji sądu – nie nadesłała list poparcia do nowej KRS. Rozprawa będzie jawna.  Sędzia Juszczyszyn zażądał list poparcia do nowej KRS, rozpoznając sprawę w IX Wydziale Cywilnym Odwoławczym Sądu Okręgowego w Olsztynie. Spór, który rozstrzygał, dotyczył zapłaty z powództwa jednego z funduszy sekurytyzacyjnych (rodzaj zamkniętego funduszu inwestycyjnego - red.) przeciwko Joannie S. Wyrok w tej sprawie w pierwszej instancji wydał sąd w Lidzbarku Warmińskim, a orzekał tam sędzia, którego kandydatura została przekazana prezydentowi przez nową KRS.",,
45 proc. Polaków nie chce wcześniejszych wyborów,"Przeciw wcześniejszym wyborom
parlamentarnym jest 45 proc. Polaków, a 33 proc. za – wynika z czerwcowego sondażu TNS Polska
przeprowadzonego dla Polskiej Agencji Prasowej. Badanie pokazuje też, że 42
proc. ankietowanych nie potrafi określić swoich poglądów politycznych.","TNS Polska zwraca uwagę w komentarzu do badania, że jest więcej przeciwnikówniż zwolenników wcześniejszych wyborów parlamentarnych, mimo że – jak wynika z innych czerwcowych sondaży – nastroje społeczne pogarszają się, podobnie jak notowania rządu i premiera. Według autorów badania warto zwrócić uwagę, że wśród elektoratu PO i PSLodpowiednio: 69 proc. i 70 proc. jest przeciw wcześniejszym wyborom („za”jest odpowiednio: 20 proc. i 26 proc.). Z kolei wśród elektoratu PiS 63 proc.chce przedterminowych wyborów (przeciwko jest 29 proc.).Sondaż pokazuje, że nieco ponad jedna piąta badanych (22 proc.) nie potrafijednoznacznie się opowiedzieć za lub przeciw przedterminowym wyborom.Autorzy badania poprosili ankietowanych także o określenie swoich poglądówpolitycznych. Ponad dwie piąte badanych nie potrafi sprecyzować swoichpoglądów (42 proc.). Wśród pozostałych osób najczęściej deklarowane sąpoglądy prawicowe (17 proc.), liberalne (12 proc.) i centrowo-prawicowe (10proc.). Najmniej osób identyfikowało swoje przekonania ze skrajną lewicą (mniej niżco setny) – z jednej strony i narodową prawicą – z drugiej (dwóch na stubadanych). Częściej mówiono o poglądach konserwatywnych (4 proc.),centrowo-lewicowych (5 proc.) oraz lewicowych (8 proc.). Badanie przeprowadzono w dniach 7-12 czerwca 2013 r. na ogólnopolskiej,reprezentatywnej próbie 1000 mieszkańców Polski w wieku 15 i więcej lat.",,
Franciszek w Nagasaki: Wierzymy w Boga żywych. Chrystus żyje i działa pośród nas,"Do bycia zaczynem Królestwa Bożego i świadczenia nadziei, która jest w Chrystusie żyjącym w swoim Kościele zachęcił papież Franciszek japońskich katolików. Odprawił niedzielną Mszę św. na Stadionie Narodowym w Nagasaki, gdzie zgromadziło się ponad 35 tys. wiernych. Podczas homilii nawiązał też do zranień spowodowanych przez doświadczenia w przeszłości w Japonii, wzywając do obrony niewinnych ofiar wojen.","Na wstępie Ojciec Święty odniósł się do czytanego w dzisiejszą uroczystość Chrystusa Króla fragmentu Ewangelii (Łk 23,35-43), opisującego obietnicę udziału w królestwie Bożym, złożoną przez Jezusa Dobremu Łotrowi. Zaznaczył, że Chrystus zawsze i wszędzie pragnie jedynie udzielić zbawienia. Odnosząc się do drwin z Pana Jezusa na Kalwarii, Franciszek przypominał, że region Nagasaki doświadczył, jak rzadko które ziemie, niszczących możliwości, do jakich zdolny jest człowiek. – Dlatego, podobnie jak dobry łotr chcemy przeżyć tę chwilę, w której możemy zawołać głośno i wyznać naszą wiarę w obronie i służbie dla Pana, cierpiącego niewinnego – powiedział papież.– Chcemy towarzyszyć Jego męce, wspierać Jego samotność i opuszczenie, i po raz kolejny usłyszeć, że zbawienie jest słowem, które Ojciec chce ofiarować wszystkim – dodał. Męczennicy przykładem życiaFranciszek przypomniał także świadectwo męczenników japońskich. – Pragniemy iść ich śladami, podążać ich krokami, aby odważniewyznawać, że miłość dana, złożona w ofierze i uświęcona przezChrystusa na krzyżu jest w stanie przezwyciężyć wszelkiegorodzaju nienawiść, egoizm, zniewagę lub uchylanie sięod obowiązków. Jest w stanie pokonać wszelki gnuśny pesymizm lubusypiający dobrobyt, doprowadzający do sparaliżowania wszelkiegodobrego działania i decyzji – zaznaczył Ojciec Święty.Przypomniał zarazem, że wiara chrześcijan pobudza ich tymbardziej do rzetelnego wypełniania swych obowiązków doczesnych. Być zaczynem nadziei – Wierzymy w Boga żywych. Chrystus żyje i działa pośród nas prowadząc nas wszystkich do pełni życia. On żyje i chce byśmy żyli. Chrystus jest naszą nadzieją – określił papież. Zaznaczył, że to jest motywem dla którego modlimy się „przyjdź królestwo Twoje”, bo chcemy, aby nasze życie i nasze działania stały się uwielbieniem. – Jeśli naszą misją jako uczniów-misjonarzy jest bycie świadkami i zwiastunami tego, co nadejdzie, to nie pozwala nam ona pogodzić się ze złem i niegodziwościami, ale pobudza nas, abyśmy byli małą szczeliną, przez którą Duch dalej przekazuje powiew nadziei między ludami – podkreślił Franciszek.– Drodzy bracia, Nagasaki nosi w swej duszy ranę trudną do zagojenia, znak niewytłumaczalnego cierpienia wielu niewinnych, ofiar dotkniętych wojnami dnia wczorajszego, ale które także i dziś cierpią z powodu tej trzeciej wojny światowej w kawałkach – zwrócił się do wiernych.Na zakończenie swej homilii zachęcił do wspólnej modlitwy „za wszystkich, którzy dzisiaj cierpią w ciele z powodu tego grzechu, który woła o pomstą do nieba, oraz aby było coraz więcej tych, którzy jak dobry łotr są zdolni, żeby nie milczeć ani drwić, ale prorokować własnym głosem królestwo prawdy i życia, królestwo świętości i łaski, królestwo sprawiedliwości, miłości i pokoju”. – W imieniu mieszkańców Nagasaki i całej Japonii pragnę wyrazić najszczerszą wdzięczność za obecność tutaj, w Parku Pokoju i za przesłanie całemu światu mocnego orędzia w sprawie likwidacji broni jądrowej w imię pokoju – powiedział abp Takami. Podkreślił, że uczynienie tego właśnie tutaj, w mieście, które było ostatnim miejscem, na które spadła bomba atomowa, „było wielkim pragnieniem narodu japońskiego, zwłaszcza tych, którzy przeżyli tamten atak i było dla nas wielką pomocą w wysiłkach, aby pragnienie to stało się rzeczywistością”.Arcybiskup wyraził też papieżowi wdzięczność za to, że odwiedził on również sanktuarium męczenników w tym mieście. Przypomniał, że w latach 1614-1873, gdy chrześcijaństwo było w Japonii zakazane, zginęło tam kilkadziesiąt tysięcy ludzi, „dając swym życiem świadectwo wiary”. – My, współcześni chrześcijanie, także mamy dawać wspaniałe świadectwo wiary słowami i czynami a Ty, Ojcze Święty, jesteś naszym przewodnikiem, zachęcasz nas i dajesz nam nadzieję – dodał arcybiskup.Maryja z Nagasaki – „Zbombardowana Madonna”Przy ołtarzu znajdowała się figura Matki Bożej nazywana Madonną z Nagasaki. Wybuch sprzed 74 lat zniszczył niemal doszczętnie katolicką katedrę Urakami – jedną z największych w ówczesnej Azji –  położoną ok. 500 m od miejsca zrzucenia bomby. Zachowanie się drewnianej figury Matki Bożej tam, gdzie wybuch potrafił ,,przetopić"" dzwony katedry, rzeczywiście graniczy z cudem.",,
"„Gdy trwało konklawe, uważano wybór kard. Wojtyły za niemożliwy”","Włoski watykanista Luigi Accattoli powiedział PAP, że w czasie konklawe w październiku 1978 r. wśród hierarchów Kościoła dominowała opinia, że kardynał Karol Wojtyła jest znakomitym kandydatem, ale jego wybór z powodów geopolitycznych uważano za niemożliwy.",,,
Błękitne paliwo znów popłynęło z Polski na Ukrainę,"Gaz z Polski na Ukrainę nie płynął od piątku. Powodem była awaria gazociągu. Jak informowało wówczas biuro prasowe ukraińskiego operatora Ukrtransgazu, jeden z odcinków gazociągu, przez który pompowano gaz z Polski, rozszczelnił się.","Ukraina wznowiła import gazu z Polski dziś rano. Przez ten czas Gaz z Węgier i Słowacji płynie na Ukrainę bez zakłóceń.  Awaria została naprawiona w nocy z soboty na niedzielę. Obecnie naprawiony gazociąg wykorzystywany jest w 99 %, a to oznacza, że z Polski na Ukrainę tłoczone są 4 miliony 250 tysięcy metrów sześciennych błękitnego paliwa na dobę. Kluczowe połączenieDla Ukrainy połączenia gazowe z zachodnimi sąsiadami są kluczowe w związku z próbami uniezależnienia się od dostaw surowca z Rosji.  W listopadzie ubiegłego roku kijów przestał kupować gaz z Rosji, między innymi ze względu na zbyt wysokiej ceny.  Sprowadza go obecnie z zachodniego kierunku - głównie ze Słowacji, Polski i Węgier.",,
"Poseł PO: Myślę, że Platforma pójdzie do wyborów sama","– Sądzę, że Platforma pójdzie do wyborów sama – powiedział portalowi tvp.info poseł PO Grzegorz Furgo. Jednocześnie zastrzegł, że „nie siedzi w głowie Grzegorza Schetyny” i że to tylko spekulacje. Zapytaliśmy posła o najbardziej prawdopodobne warianty koalicji, w których opozycja wystartuje do Sejmu.","Parlamentarzysta przekonuje, że wpływ na prawdopodobną decyzję o samodzielnym starcie PO będzie miała decyzja Ludowców, którzy nie chcą startować w wyborach w bloku liberalno-lewicowym. – Najbardziej czytelny chyba znak. Nie ma PSL-u, to nie ma wielkiej koalicji – zdradził dziennikarzowi Furgo. Poseł zastrzega, że na listach PO znajdą się miejsca dla dotychczasowych posłów Nowoczesnej. – Można powiedzieć, że w ramach Koalicji Europejskiej bez PSL-u Nowoczesna już jest częścią Platformy. Nie ukrywajmy tego – powiedział portalowi tvp.info poseł PO.",,
Neumann pytany o „doktrynę Neumanna”. „Będziemy bronili Grodzkiego przed atakami”,"Będziemy Tomasza Grodzkiego bronić przed atakami – oznajmił poseł Platformy Obywatelskiej Sławomir Neumann. Pytany o to, czy w sprawie marszałka Senatu obowiązuje „doktryna Neumanna”, to znaczy – czy działacze PO będą „bronić swoich jak niepodległości”, poseł odparł, że „nie”. – To nie jest doktryna nikogo, to zwykła, normalna przyzwoitość – powiedział.","Media przywołują relacje kolejnych byłych pacjentów obecnego marszałka Senatu Tomasza Grodzkiego, którzy twierdzą, że jako lekarz przyjmował łapówki. Śledztwo w sprawie prowadzą Prokuratura Regionalna w Szczecinie i CBA. Sam prof. Grodzki zapewnia, że nigdy nie przyjmował pieniędzy od pacjentów i zapowiada pozwy o zniesławienie.    O sprawę pytany był w RMF FM były szef klubu Platformy Obywatelskiej Sławomir Neumann – odwołany z tego stanowiska po skandalu, jakim było ujawnienie taśm z jego udziałem.  – Na pewno Grodzki jest kłopotem dla PiS – ocenił, odpowiadając na pytanie, czy marszałek jest kłopotem dla PO. – Cała akcja podłego ataku to haniebne, co się dzisiaj dzieje wokół niego – powiedział.  Neumann podkreślił, że „nie ma żadnego dowodu na potwierdzenie tych tez”, że polityk miał przyjmować łapówki. – Prokuratura to sprawdza. To akcja mediów publicznych i służb – powiedział.  Prowadzący program zapytał polityka PO o to, czy w sprawie Grodzkiego obowiązuje „doktryna Neumanna”. Chodzi o słowa Neumanna z taśm, gdzie mówił o tym, że „sądy ja ci gwarantuję – nie rozstrzygną żadnej sprawy przed wyborami”. – Żadnej. Przez rok nie zrobią ku***a nic. Będą prowadzić sprawy – i ch***j – mówił. – Jeśli będziesz w Platformie, będę cię k***a bronił jak niepodległości – zapewniał wtedy.",,
"Mają fado i porto, ale są bez pracy. Portugalczycy wciąż masowo emigrują","Każdego dnia z Portugalii wyjeżdża w poszukiwaniu pracy 350 osób. W ciągu roku ta liczba dochodzi nawet do 100 tysięcy, głównie młodych ludzi, którzy nie widzą perspektyw na dalsze życie w swoim kraju. Rząd w Lizbonie próbuje ratować sytuację rozdając ziemię i domy, a sami Portugalczycy tworzą spółdzielnie, by zmniejszyć wydatki. Jednak emigracja i trudna sytuacja demograficzna może do 2060 roku doprowadzić do spadku liczby ludności nawet o cztery miliony - alarmuje portugalski dziennik „Publico”.","Z szacunków Krajowego Instytutu Statystycznego (INE) w Lizbonie wynika, że najwięcej ludzi, którzy zdecydowali się w 2013 roku opuścić portugalski rynek pracy, to osoby w wieku 25-34 lata (71,6 tys.). „Mimo dużej liczby obywateli, którzy w ostatnich latach udali się na emigrację zarobkową, zjawisko to nie słabnie. Biorąc pod uwagę dane z pierwszych pięciu miesięcy br. należy się spodziewać kolejnego rekordowego roku” – poinformował INE na swoich stronach internetowych.- Niepokojącym zjawiskiem jest fakt, że zdecydowaną większość osób opuszczających Portugalię w poszukiwaniu pracy stanowią młodzi, dobrze wykształceni ludzie. Kraj traci w ten sposób wysoko wykwalifikowaną siłę roboczą – ostrzega Ana Silva z lizbońskiej centrali Zakładu Ubezpieczeń Społecznych. W efekcie negatywnego bilansu migracyjnego oraz niskiego przyrostu naturalnego ten iberyjski kraj coraz szybciej się starzeje.– Na 100 młodych ludzi przypada dziś już aż 136 osób w wieku emerytalnym - dodaje Silva.                                                teraz odtwarzane„Motywy wyjazdów młodych Europejczyków są podobne” Kryzys + bezrobocie = emigracja Kryzys ekonomiczny dał się we znaki właściwie całej Europie, nie ominął także Portugalii. Można to zauważyć gołym okiem, bo Portugalczycy w kryzysie stracili parę cennych zdobyczy, zwłaszcza z czasów rządów socjalistów. – To były dodatkowe, czternaste pensje dla budżetówki, które zostały zabrane. W niektórych sferach obcięto też pensje podstawowe – opowiada Tamara Sobolska, z Instytutu Studiów Iberyjskich i Iberoamerykańskich UW. Odbiło się to również na życiu codziennym Portugalczyków. – Mieliśmy w domu trochę cięć. Skończyły się obiady w restauracjach, wyjazdy na wakacje czy pieniądze na własne wydatki – mówi Filipa Bazenga Fernandes. Podkreśla, że to i tak niewiele w porównaniu do przypadków rodzin, o których słyszała od rodziców. – Niektórzy musieli zrezygnować ze studiów, bo nie mieli na czesne, a inni cierpią z głodu, bo nie mają na obiady w szkole – podkreśla absolwentka wydziału lekarskiego uniwersytetu w Porto.Kryzys dotknął też wielu przedsiębiorstw, nie tylko państwowych, ale też prywatnych. Do dzisiaj wiele z nich boryka się z problemami. Świadczy o tym ponura statystyka pokazująca, że każdego dnia portugalskie sądy ogłaszają niewypłacalność 30 firm lub gospodarstw domowych. Brak perspektyw dla młodych Głównym czynnikiem, dla którego Portugalię opuszczają rzesze młodych ludzi, jest brak pracy. Młodzi często kończąc studia nie znajdują żadnego zatrudnienia, bądź podejmują prace dorywcze. – Bardzo często jest tak, że młodzi ludzie po studiach nie znajdują pracy w swojej dziedzinie. Zostaje praca typu McDonald’s albo jakaś kafejka – mówi Sobolska.Wyjątkiem pozostają dziedziny takie jak medycyna, elektronika czy wyższe kadry menadżerskie. – Większość młodych ludzi desperacko szuka jakiejkolwiek pracy i często godzą się na takie zajęcie, które nie ma nic wspólnego z ich wykształceniem – podkreśla Afonso Godinho, student inżynierii i informatyki w Porto. Zgadza się z nim absolwentka medycyny. – Część osób pracuje za małe pieniądze w supermarketach, żeby móc zapłacić za czynsz i uniezależnić się od rodziców. Reszta wyjeżdża i w ten sposób tracimy wykształconych ludzi – podkreśla Fernandes. Ekspertów od migracji nie dziwi zatem fakt, że młodzi ludzie decydują się na wyjazd, ponieważ robi tak wiele osób w innych krajach. – Te czynniki czy motywy wyjazdu młodych ludzi nie różnią się zasadniczo od motywów wyjazdów młodych Polaków, Portugalczyków, Włochów, czy Hiszpanów – uważa prof. Izabela Grabowska-Lusińska ze Szkoły Wyższej Psychologii Społecznej.– Oczywiście sytuacja na południu Europy jest znacznie trudniejsza – dodaje ekspertka z Ośrodka Badań nad Migracjami UW. Fala emigracji zmniejsza bezrobocie Paradoksalnie fala wyjazdów zarobkowych miała wpływ na obniżenie się w ostatnim roku poziomu bezrobocia w Portugalii, które i tak jest wysokie i wynosi około 15 proc. Szacuje się, że wśród osób między 16 a 24 rokiem życia bez pracy pozostaje aż 40 proc. Zdaniem ekspertów dla młodych ludzi w Portugalii nie tylko brak pracy jest motywem wyjazdów zagranicznych. Należą do nich również chęć nauki języka angielskiego, dalsza edukacja, czy możliwość określonego stylu życia. – Bardzo ważne dla młodych ludzi jest to, żeby godnie żyć i móc realizować swoje hobby, mieć pieniądze na czas wolny i na wakacje – uważa prof. Grabowska-Lusińska. Dlatego też często są oni w stanie pracować poniżej swoich kwalifikacji formalnych, żeby potem realizować swoje zainteresowania.                                                    Brak pracy zmusza młodych do emigracji (fot. flickr.com/Jenny de Groot ) Wyjeżdżają nawet do Brazylii i Angoli Głównym kierunkiem emigracji Portugalczyków wciąż pozostają kraje Unii Europejskiej. Są to głównie Francja, Niemcy, Holandia, a przede wszystkim Wielka Brytania. Europejski kierunek wybiera ponad 65 proc. wyjeżdżających w poszukiwaniu pracy. Część udaje się też do Szwajcarii. – Zaskoczeniem może być to, że głównym kierunkiem emigracji jest Wielka Brytania. Kierunkiem tradycyjnym była dotąd Francja, kiedyś Niemcy. Do Hiszpanii już nie emigrują, bo tam sytuacja też nie jest najlepsza – wyjaśnia Tamara Sobolska z Uniwersytetu Warszawskiego.Reszta emigrujących z Portugalii wybiera się głównie do Brazylii oraz Afryki, w szczególności do Angoli i Mozambiku, byłych portugalskich kolonii. To tu młodzi Portugalczycy tłumnie przybywają dziś na saksy. – Są to naturalne kierunki emigracji portugalskiej w związku z językiem, z bliskością kulturową, dlatego jest im się łatwo przystosować – uważa Sobolska. Jadą z konkretnymi pomysłami Gdy Portugalia więdnie, Angola rozkwita, a jej PKB, dzięki wielkim złożom diamentów i ropy naftowej wzrasta w szybkim tempie. – Jest to kraj dosyć intensywnie się ostatnio rozwijający. Ekonomiści liczą nawet, że może stać się potęgą na kontynencie afrykańskim – przewiduje Sobolska. To zdają się potwierdzać wypowiedzi samych Portugalczyków. – Po raz drugi w ciągu ostatnich trzech lat zdecydowałem się na wyjazd do Angoli. Perspektywy znalezienia pracy na rodzimym rynku są słabe, a ten afrykański kraj rozwija się i potrzebuje coraz więcej wykwalifikowanych pracowników. Minusem jest rozłąka z rodziną, a zaletą ten sam język i lepsze zarobki - wyjaśnia Manuel Rito, portugalski technik branży maszynowej, pracujący w Luandzie, stolicy Angoli.Na wyjazd za granicę najczęściej decydują się osoby dobrze wykształcone, a decyzja poparta jest odpowiednim przygotowaniem. – Ci, którzy już decydują się na emigrację wyjeżdżają już z pewnymi pomysłami. Jadą po to, żeby sobie tę pracę stworzyć, czyli wyjeżdżając np. do Brazylii mają pomysł na konkretne usługi. Są nastawieni na pracę w pewnym sektorze, i jest to doskonale przemyślane i przygotowane – podkreśla ekspertka z Instytutu Studiów Iberyjskich i Iberoamerykańskich UW.                                                teraz odtwarzane„Głównie emigrują do Wielkiej Brytanii, kiedyś była to Francja i Niemcy” Rozdają ziemie, tworzą „ogródkowe komuny” Rząd Portugalii i władze lokalne podejmują różne działania, które mają zachęcić obywateli do pozostania w kraju. W tym celu niektóre gminy położone na północy, ale i na południu kraju rozdają grunty rolne i domy za darmo. Wszystko po to, by zatrzymać dotychczasowych mieszkańców, ale również przyciągnąć nowych. – Chodzi o to, żeby wspierać w wymiarze społecznym ludzi, którzy są aktywni ekonomicznie, albo przywracać ich aktywność ekonomiczną – uważa prof. Izabela Grabowska-Lusińska z SWPS. – Działania powinny być adresowane w stronę wspierania, a nie żeby w jakikolwiek sposób ograniczać aktywność ludzką – dodaje ekspertka.W ten sposób próbuje się też zatrzymać proces starzenia się społeczeństwa, ponieważ preferowani są młodzi ludzie. By móc skorzystać z pomocy państwa czy lokalnego samorządu wystarczy przedstawić pomysł na zagospodarowanie gruntu. Odpływ ludności z prowincji spowodował, że niektóre portugalskie miejscowości są wystawiane na sprzedaż. Do tej pory wielu zagranicznych turystów kupowało domy na prowincji, a teraz może będzie ich stać, by kupować nawet całe wsie. W obliczu przedłużającego się kryzysu i braku pracy Portugalczycy sami szukają różnych sposobów na oszczędności. Jednym z pomysłów są „ogródkowe komuny”, polegające na tym, że kilka rodzin wspólnie inwestuje w działkę oraz w uprawę warzyw i owoców. Następnie dzielą się plonami. To zjawisko szczególnie popularne jest w północnej, biedniejszej części kraju, ze stolicą w Porto. – Portugalczycy zachęcani przez rząd podejmują takie oddolne działania. Należy do tego tworzenie spółdzielni produkujących, czy sprzedających, które są samowystarczające – tłumaczy Tamara Sobolska. Eksperci są zgodni, że w sytuacji zagrożenia, kiedy jest wielka potrzeba, to Portugalczycy są w stanie zebrać się i współdziałać. – Jest to taka nutka charakterologiczna w duszy portugalskiej, trochę zbliżona do polskiego charakteru narodowego – uważa Sobolska. Kult emigranta w Portugalii Emigracja to dla Portugalczyków nieobce zjawisko, gdyż już w latach 60. i 70. ubiegłego wieku, czyli w czasach reżimowych, miały miejsce wyjazdy zarobkowe do pracy, głównie mężczyzn. Przysyłali oni wówczas zarobione za granicą pieniądze do kraju, w którym pozostawili żony i dzieci. Stąd też zrodził się szczególny stosunek władz do emigrantów, ponieważ de facto z zarobionych przez nich pieniędzy korzystał cały kraj. – Nawet władze reżimowe miały do emigrantów olbrzymi szacunek. Dotąd w Portugalii występuje pewien kult emigranta, świętowany w sierpniu – zauważa Tamara Sobolska. – Walki z bykami, ale też specjalne programy w bankach, po to żeby te pieniądze gdzieś zapracowane wracały do Portugalii – opisuje działania w ramach miesiąca emigranta ekspertka z Uniwersytetu Warszawskiego. Tym wydarzeniom towarzyszą też wielkie kampanie reklamowe, które zachęcają do powrotu finansowego do Portugalii, co sprzyja rozwojowi kraju i podtrzymaniu więzi z ojczyzną.",,
Papież odmówił wizyty w Hiszpanii. Spadła na niego fala krytyki,"W Hiszpanii nie słabną echa sobotniej wypowiedzi papieża Franciszka, który odmówił wizyty w tym kraju do czasu, kiedy „zapanuje tam pokój”. Krytyczne uwagi wobec papieża i jego słów na temat polityki Madrytu wysuwają głównie komentatorzy i politycy ugrupowań centroprawicy.","W środę w wielu hiszpańskich mediach analizowano wypowiedź Franciszka, wskazując, że jest on pierwszym papieżem od krótkiego pontyfikatu Jana Pawła I, który dotychczas nie odwiedził jeszcze zamieszkanej przez katolicką większość Hiszpanii.Telewizja TVE interpretuje sobotnią wypowiedź Franciszka z zakończonej w niedzielę pielgrzymki do Maroka, że nie odwiedzi Hiszpanii, dopóki nie będzie tam pokoju, jako opinię nawiązującą prawdopodobnie do napięcia politycznego w Katalonii.Choć od weekendu słowa Franciszka krytykują głównie komentatorzy i politycy ugrupowań centroprawicowych, negatywnie ocenia je też część sympatyków socjalistycznego rządu Pedro Sancheza. Ich uwagi dotyczą wywiadu wyemitowanego w niedzielę w hiszpańskiej stacji „La Sexta”, w którym papież skrytykował politykę migracyjną Madrytu, m.in. zablokowanie w porcie w Barcelonie statku organizacji Open Arms. Wyławia ona płynących do Europy migrantów.W poniedziałek wypowiedź Franciszka na temat restrykcji wprowadzanych wobec migrantów przez rząd Sancheza skrytykował minister rozwoju Jose Luis Abalos. Przedstawiciel socjalistycznego gabinetu stwierdził, że „to właśnie rząd Hiszpanii w sposób najbardziej aktywny ratuje życie ludzkie na morzu”.„To strasznie niesprawiedliwe, że wyciąga się wnioski, że pozwalamy komuś, aby się utopił” – powiedział minister Abalos.",,
Uroczystość Najświętszej Maryi Panny Królowej Polski. Historia zawierzenia Matce Bożej,"Kościół katolicki w Polsce 3 maja obchodzi uroczystość Najświętszej Maryi Panny Królowej Polski. Uroczystość ta została ustanowiona przez Kościół na prośbę biskupów polskich
po odzyskaniu niepodległości po I wojnie światowej.","Nawiązuje do istotnych faktów z historii Polski – ślubów lwowskich króla Jana Kazimierza, zawierzenia Polski Matce Bożej na Jasnej Górze przez prymasa Wyszyńskiego oraz nowego Aktu Zawierzenia Narodu Polskiego Matce Bożej, którego dokonał obecny przewodniczący KEP z okazji 1050-lecia chrztu Polski – abp Stanisław Gądecki.      W czasie najazdu szwedzkiego, 1 kwietnia 1656 r. w katedrze lwowskiej, przed cudownym wizerunkiem Matki Bożej Łaskawej, król Jan Kazimierz złożył uroczyste śluby, w których zobowiązywał się m.in. szerzyć cześć Maryi, wystarać się u papieża o pozwolenie na obchodzenie Jej święta jako Królowej Korony Polskiej, a także zająć się losem chłopów i zaprowadzić w państwie sprawiedliwość społeczną.      Autorem tekstu wspomnianych ślubów lwowskich był św. Andrzej Bobola. Temu wiekopomnemu wydarzeniu towarzyszyło odśpiewanie litanii do Najświętszej Panny. Nuncjusz apostolski Pietro Vidoni, który przewodniczył uroczystej Mszy św.w katedrze lwowskiej, dodał do modlitwy wezwanie „Królowo Korony Polskiej, módl sięza nami”, które zgromadzeni biskupi i senatorowie trzykrotnie powtórzyli. Po ślubowaniu władcy, w imieniu senatorów i szlachty, podobną rotę odczytał podkanclerz koronny biskup krakowski Andrzej Trzebnicki, a wszyscy obecni powtarzali słowa jego ślubowania.      Jan Kazimierz nie mógł jednak dopełnić ślubów. Państwo opanowywał wówczas coraz większy chaos, a sam władca w niedługim czasie (1668 r.) zdecydował się abdykować.      W roku 1856 r. w Paryżu, nastąpiło odnowienie ślubów Jana Kazimierza przez zmartwychwstańca ks. Aleksandra Jełowickiego oraz krąg osób poszukujących dróg wiodących do odzyskania niepodległości. Środowisko to, niedochowanie ślubów królewskichoraz brak przełożenia moralnych postaw na życie społeczne i narodowe, traktowało jako przyczynę rozbiorów Polski. Aktualizacja ślubów Jana Kazimierza miała miejsce także w 1904 roku. Dokonał tego św. Józef Bilczewski, ówczesny arcybiskup Lwowa, który zgromadził przedstawicieli narodu ze wszystkich zaborów. Duchowny ponowił śluby we Lwowie, według odnowionejformuły i wskazał po raz kolejny ich realizację jako drogę do odzyskania niepodległości.      W obliczu zagrożenia nowym „potopem”, tym razem bolszewickim, w 1920 r. Polacy ponownie zwrócili się o pomoc Matki Bożej. Episkopat odwołał się do ślubów Jana Kazimierza, szukając umocnienia narodu na Jasnej Górze, wzywając wiernychdo zachowania nadziei i postawy na wzór ojca Augusta Kordeckiego.      Niedługo później, 15 sierpnia, polska armia odniosła zwycięstwo nad bolszewikami, zwane „Cudem nad Wisłą”.      Po akcie oddania z 1920 roku, pojawiły się pomysły ponowienia ślubów, jednak Episkopat postanowił odłożyć tę inicjatywę, tłumacząc, że póki co naród, nie jest w stanie wypełnić takiego zobowiązania.      W 1936 roku na Jasnej Górze, licząca 100 tys. osób młodzież akademicka, postanowiła złożyć ślubowanie, w którym wybiera Matkę Bożą na swoją patronkę, zobowiązując się kształtować życie społeczne na wartościach religijno-narodowych, w duchu chrześcijańskim.      Po II wojnie światowej, 8 września 1946 roku milionowa rzesza wiernych, złożyła na Jasnej Górze Akt Ofiarowania Niepokalanemu Sercu Maryi, tym samym ponownie uaktualniając śluby Jana Kazimierza. Uroczystość ta nawiązywała również do aktu, którego w 1942 roku dokonał Pius XII. Inicjatorem tego wydarzenia był prymas Polski kard. August Hlond, który przeczuwał nadejście ciężkich czasów dla ojczyzny - komunizmu.      W 300. rocznicę królewskich ślubów, nową ich wersję opracował przebywający wówczas w miejscu internowania w Komańczy prymas Polski kard. Stefan Wyszyński. Upływająca w tym czasie 300. rocznica ślubów króla Jana Kazimierza w katedrze lwowskiej,stanowiła według polskich biskupów dobrą okazję do odnowienia przez naród przyrzeczeń złożonych Maryi w formie, która odpowiadałaby nowym potrzebom i odnosiła się do realnych zagrożeń. Izolowany w klasztorze sióstr nazaretanek w Komańczy kard. Stefan Wyszyński przygotował tekst ślubów 16 maja 1956 r. i przekazał je na Jasną Górę, z poleceniem odczytania ich podczas głównych uroczystości Matki Bożej Częstochowskiej.      26 sierpnia 1956 r. wierni na Jasnej Górze uroczyście ślubowali Maryi: „Przyrzekamy uczynić wszystko, co leży w naszej mocy, aby Polska była rzeczywistym królestwem Twoim i Twojego Syna, poddanym całkowicie pod Twoje panowanie, w życiu naszymosobistym, rodzinnym, narodowym i społecznym”. Przyrzekali też „wszczepiać w umysły i serca dzieci ducha Ewangelii”, strzec chrześcijańskich obyczajów, wychować młode pokolenie w wierności Chrystusowi, bronić je przed bezbożnictwem i zepsuciem.      Tekst ślubów odczytał biskup Michał Klepacz (pełniący w tym czasie obowiązki przewodniczącego Episkopatu). O osobie uwięzionego prymasa przypominał pusty fotel, ustawiony przed ołtarzem.      W 1957 r. na apel prymasa Stefana Wyszyńskiego w kraju rozpoczęła się „Wielka Nowenna” przygotowująca Kościół w Polsce do obchodów Millennium Chrztu Polski, połączona z peregrynacją cudownego obrazu Matki Boskiej Częstochowskiej po wszystkich diecezjachi parafiach. Nawet „aresztowanie” obrazu przez SB nie wpłynęło na zastraszenie społeczeństwa.      10 lat po jasnogórskich ślubach w dniu milenijnej uroczystości 3 maja 1966 r., przyrzeczenie powtórzyli biskupi, z okazji ukoronowania obrazu nowymi koronami przez prymasa StefanaWyszyńskiego. W uroczystościach milenijnych pragnął uczestniczyć papież Paweł VI, na to jednak nie zgodziły się komunistyczne władze. Dopiero Jan Paweł II, mógł jako papież przebywać na Jasnej Górze.      3 i 4 czerwca 1979 r. Jan Paweł II dokonał aktu zawierzenia Pani Jasnogórskiej: „... Zawierzam Ci, o Matko Kościoła, wszystkie sprawy tego Kościoła, całą jego misję i całą jego służbę w perspektywie kończącego się drugiego tysiąclecia dziejów chrześcijaństwa na ziemi”.      W 1982 r. Kościół obchodził 600-lecie obecności Cudownego Obrazu na Jasnej Górze. Zwieńczeniem kilkuletnich przygotowań do tego jubileuszu była obecność w Częstochowie Jana Pawła II, który przewodniczył obchodom w dniach 18-19 czerwca 1983 r. Biskupipolscy opracowali również w 1990 r. „Drugą Wielką Nowennę”, która przygotowała Kościół w Polsce na kolejne tysiąclecie chrześcijaństwa. W czasie pobytu na Jasnej Górze 4 czerwca 1997 r. papież Jan Paweł II powierzył Matce Bożej przygotowania do Wielkiego Jubileuszu Chrześcijaństwa w 2000 roku.      Nowego Aktu Zawierzenia Narodu Polskiego Matce Bożej – z okazji obchodzonej w całym kraju kilka tygodni wcześniej rocznicy 1050-lecia chrztu Polski - dokonał 3 maja 2016 r. obecny przewodniczący KEP - abp Stanisław Gądecki.      Potrzebę odnowionego i uzupełnionego aktu zawierzenia wyjaśniał wówczas abp Stanisław Gądecki wiernym zgromadzonym na Jasnej Górze. Poważnym współczesnym problemem - jak podkreślił – jest wypaczone pojęcie wolności, gdyż dla wielu współczesnych „wolnośćstaje się wręcz religią”, skutkującą tym, że „wywyższa się człowieka kosztem Boga i liczy się tylko nieskrępowana wolność poszczególnych jednostek”. A więc podstawowym problemem staje się odpowiedzialne korzystanie z wolności.      Drogim nowym problemem – jak podkreślił – jest dzisiaj odniesienie do prawa Bożego, z czego – w przeciwieństwie do twórców Konstytucji 3 Maja – dzisiejsi prawodawcy corazczęściej rezygnują.      Trzecim aktualnym problemem - zdaniem przewodniczącego KEP – jest kształt obecnego polskiego patriotyzmu. – Autentyczny patriotyzm nie zna nienawiści do nikogo (...) trzeba bezwzględnie unikać ryzyka tego, ażeby ta niezbywalna funkcja narodu nie wyrodziłasię w nacjonalizm – wyjaśniał.      – Odejście od chrześcijaństwa, odejście od prawdy, musiało doprowadzić także do dezintegracji Europy – zauważył hierarcha i podkreślił, że powrót do europejskiej jedności wymaga powrotu do świata ewangelijnych wartości oraz do kultury bazującej na prawdziwej znajomości człowieka, jego natury i sensu istnienia.      Dodał, że „pełnej prawdy o człowieku nie ma poza Kościołem. Jedynym ośrodkiem, wokół którego może odrodzić się organizm duchowy Europy, jest prawda katolicka, czyli powszechna”.",,
"„Tusk był prezydentem, królem Europy, a odchodzi na funkcję partyjną”","Kończący kadencję przewodniczący Rady Europejskiej Donald Tusk został wybrany na nowego szefa Europejskiej Partii Ludowej. Na kongresie w Zagrzebiu zdradził, że ma dość bycia głównym naczelnym biurokratą. To zaskakujące słowa, ponieważ po objęciu funkcji był nazywany przez kolegów z PO prezydentem Europy. – Był prezydentem Europy, królem,  pierwszą osobą na świecie. Teraz odchodzi na funkcję partyjną. Szefa jednej z dużych, ale jednej z licznych partii europejskich i musi pokazać, że to jest awans. To dużo niższa funkcja niż dotychczas zajmowana, ale w świecie politycznym też ważna – powiedział portalowi tvp.info poseł PiS Marek Suski.","– Mam dość bycia naczelnym biurokratą. Jestem gotowy do walki i mam nadzieję, że wy też – powiedział Tusk w swoim przedwyborczym wystąpieniu na kongresie w Zagrzebiu. Zdaniem polityków Prawa i Sprawiedliwości takie słowa pokazują brak konsekwencji byłego premiera. –  Swego czasu powiedział, że rola prezydenta to jest bycie strażnikiem żyrandola w Pałacu Prezydenckim. Później poważnie rozważał nawet swój start w wyborach prezydenckich. Tak samo z funkcjami w Brukseli. Cała Platforma Obywatelska twierdziła, że szef Rady Europejskiej to wybitna funkcja, niezwykła, równoznaczna z byciem prezydentem całej Europy. Teraz sam Donald Tusk ustępując mówi, że to jest czysto biurokratyczna, eurokratyczna funkcja – stwierdził senator PiS Jan Maria Jackowski.  Być może dlatego część polityków Koalicji Obywatelskiej wypowiada się na ten temat niechętnie.  – Myślę, że na siłę szuka pan jakiejś sensacji. Zupełnie niepotrzebnie – usłyszeliśmy od posła KO Sławomira Nitrasa.  – Donald Tusk mówił prawdę. Te pięć  lat to była bardzo ważna praca. Chociażby negocjacje związane z brexitem. Jak sam mówi, był biurokratą, jeżeli chodzi o kwestie zarządzania i bycie prezydentem Europy, a teraz zajmie się kreowaniem wizerunku największej frakcji w Parlamencie Europejskim i myślę, że w tym także bardzo dobrze będzie się czuł. Być może nawet lepiej – mówił nam poseł KO Waldy Dzikowski. Tusk w rozmowie z dziennikarzami zdradził, że na nowym stanowisku będzie mógł odważniej komentować sytuację w Polsce i Unii Europejskiej. Politycy PiS-u podejrzewają, że nie chodzi jedynie o krytykę polskiego rządu, ale też odwiecznego rywala z PO.  – Ta polityczna fucha pozwoli mu na to, żeby cenzurować Grzegorza Schetynę na każdym kroku, bo już teraz będzie miał mandat polityczny, żeby to czynić – stwierdził poseł PiS Jan Mosiński. W ocenie parlamentarzysty Tusk jako szef EPL może zająć się uporządkowaniem sytuacji w PO i przygotowaniem gruntu do kandydowania w wyborach prezydenckich w 2025 roku.  – Donald Tusk jest politykiem wybitnym, który pełnił wiele zaszczytnych funkcji. W tym tą, którą ja sobie najbardziej cenię, czyli funkcję premiera. Nie dlatego, że był kaprysem czyimś, jak pan premier Morawiecki, tylko on tę władzę realnie zdobył. Choćby dlatego należy mu się szacunek, a funkcja, którą piastuje jest bardzo zaszczytna i cieszę się, że piastuje ją Polak – tak nowe stanowisko Tuska ocenił Nitras. Politycy Zjednoczonej Prawicy twierdzą jednak, że osobiste umiejętności Tuska nie zaważyły na jego międzynarodowej karierze. – Byłaby niemożliwa bez Angeli Merkel, która wyraźnie wspierała swojego kandydata. Zarówno do funkcji przewodniczącego Rady Europejskiej, jak i przewodniczącego Europejskiej Partii Ludowej – ocenił senator Jackowski. „Super Express” poinformował, że jako szef EPL Tusk będzie zarabiał 30 tys. zł miesięcznie. To półtora razy więcej niż prezydent. Czy zarobki mogły wpłynąć na decyzję byłego premiera o wyborze dalszej kariery w Brukseli? – Wydaje się, że Donald Tusk wyznawał taką zasadę, że może pracować społecznie, byleby dobrze płacili. Finansowo na pewno to nie jest degradacja – mówił nam poseł Suski z PiS.  – Znając Donalda Tuska myślę, że nie kierowały nim żadne materialne kwestie. Raczej chęć przewodzenia partii, której jest członkiem. Jednocześnie zaufali mu delegaci, żeby prowadził frakcję po nowemu z jeszcze większymi sukcesami –  stwierdził z kolei Dzikowski.",,
Nie będzie śledztwa ws. podejrzeń wobec Kwaśniewskich. Były szef CBA nadal ma immunitet,"Umorzono śledztwo w sprawie byłego szefa CBA, Mariusza Kamińskiego. Prokuratura wnosiła o uchylenie immunitetu obecnemu posłowi i to właśnie brak zgody Sejmu na pociągnięcie Kamińskiego do odpowiedzialności spowodował decyzję o umorzeniu.","Były szef służby antykorupcyjnej miał odpowiadać w sprawie przekroczenia przez niego uprawnień. Z nieoficjalnych informacji wynika, że miało chodzić o sprawę byłej pary prezydenckiej i podejrzenia CBA co do nieudokumentowanego majątku państwa Kwaśniewskich.    Renata Mazur z Prokuratury Okręgowej Warszawa Praga powiedziała, że umorzenie nie musi oznaczać końca sprawy. W sytuacji, gdyby Mariusz Kamiński przestał być chroniony przez immunitet, śledczy mogą wznowić postępowanie. Śledztwo było prowadzone słusznie  – To była kwestia formalna, to śledztwo nigdy nie powinno było się toczyć. Mariusz Kamiński przekonał posłów i wielu z nich nie zgodziło się, by odebrać mu immunitet.  Teraz powinna powstać komisja śledcza w tej sprawie.  Z tego, co mówił Kamiński jasno wynikało, że były poważne zarzuty wobec Kwaśniewskich. Śledztwo było słusznie prowadzone –  powiedział w TVP Info Mariusz Antoni Kamiński z PiS.    Decyzja w sprawie umorzenia śledztwa w sprawie Kamińskiego zapadła już pod koniec lipca, ale dopiero teraz prokuratura o niej poinformowała.",,
„Dzięki zdrowej diecie i ruchowi można uniknąć połowy nowotworów”,– Zdrowia dieta i regularna aktywność fizyczna mogą się przyczynić do zmniejszenia o połowę liczby zachorowań na nowotwory złośliwe – mówili eksperci w piątek w stolicy podczas II Narodowego Kongresu Żywieniowego.,"Te dwa elementy stylu życia odgrywają również bardzo ważną rolę w terapii osób leczonych z powodu raka, podkreślali.– Mamy dowody na to, że w naszym kraju w ostatnich 25 latach około 325 tys. osób prawdopodobnie uniknęło zachorowania na raka, dlatego że zmieniło nawyki żywieniowe – powiedział prof. Mirosław Jarosz, dyrektor Instytutu Żywności i Żywienia, który był organizatorem wydarzenia.Podkreślił, że liczba ta została oszacowana przez naukowców IŻŻ na podstawie analiz i porównywania trendów zachorowań na poszczególne nowotwory złośliwe z trendami dotyczącymi zachowań żywieniowych Polaków.Specjalista zaznaczył, że przyczyniły się do tego takie zmiany nawyków żywieniowych Polaków: zmniejszenie spożycia tłuszczów zwierzęcych na korzyść tłuszczów roślinnych czy wzrost konsumpcji warzyw i owoców, które są najlepszym źródłem antyoksydantów, w tym witamin takich jak witamina A i C oraz innych związków bioaktywnych, które mogą chronić komórki naszego organizmu przed działaniem szkodliwych czynników. Składniki warzyw i owoców łagodzą stany zapalne, chronią DNA przed uszkodzeniem, a także zwiększają możliwości jego naprawy i w ten sposób mogą przyczyniać się do zahamowania, a nawet wręcz odwrócenia procesu nowotworowego. Spożycie soli i rak żołądka – W ostatnich dekadach zmniejszyło się też spożycie soli, co mogło przyczynić się do tego, że na przestrzeni 30-40 lat liczba zachorowań na raka żołądka spadła trzykrotnie. To bardzo namacalny dowód na to, że zmiana nawyków żywieniowych, zmiana stylu życia mogą naprawdę przynieść bardzo wiele korzyści społecznych, jak również ekonomicznych – podkreślił prof. Jarosz. Obecnie nowotwory złośliwe są w Polsce drugą przyczyną zgonów, a pierwszą w grupie osób w wieku reprodukcyjnym.Ekspert zwrócił uwagę, że w ostatnim czasie trendy żywieniowe Polaków zmieniły się niestety na niekorzyść; zmniejszyło się spożycie warzyw i owoców oraz ryb. – Przez co najmniej kilkanaście lat spożycie warzyw i owoców rosło, co ładnie przełożyło się na spadek zachorowań m.in. na raka przełyku czy spowolnienie tempa wzrostu zachorowań na raka jelita grubego. Ale teraz obserwujemy odwrotny trend – mówił specjalista.Duży problem z otyłością Przypomniał, że we wzroście zachorowań na nowotwory ważną rolę odgrywa coraz częstsza wśród Polaków otyłość. – Można powiedzieć, że otyłość jest przewlekłym subklinicznym stanem zapalnym w organizmie, a ten z kolei jest podłożem rozwoju bardzo wielu chorób nowotworowych – tłumaczył prof. Jarosz.                                                    Składniki warzyw i owoców łagodzą stany zapalne (fot. Pixabay/Foundry) Prezes Polskiej Unii Onkologii dr Janusz Meder zwrócił uwagę, że wielkim zagrożeniem jest zwłaszcza otyłość typu brzusznego, związana z grubością tkanki tłuszczowej w pasie. Odzwierciedla ona otłuszczenie narządów wewnętrznych w jamie brzusznej.Otyłość i rak piersiIwona Sajór z IŻŻ przypomniała, że przykładem nowotworu złośliwego, w którego rozwoju bardzo dużą rolę odgrywa otyłość oraz czynniki żywieniowe prowadzące do niej, jest rak piersi. – Chodzi tu przede wszystkim o wysokie spożycie cukrów prostych, tłuszczów ogółem, ale też tłuszczów nasyconych, cholesterolu, a przy tym niskie spożycie błonnika pokarmowego – wyjaśniła.Według niej, aby zmniejszyć ryzyko raka piersi powinno się jeść dużo warzyw, najlepiej różnokolorowych. – Z warzywami nie możemy przesadzić, nie ma tu górnego limitu spożycia. Ale jest dolny limit, nie powinniśmy jeść mniej niż 400 gram w ciągu dnia – powiedziała specjalistka. Trzeba też pamiętać o włączeniu do diety owoców, pełnoziarnistych produktów zbożowych, odtłuszczonych produktów mlecznych, ryb, jaj, chudego mięsa, a unikać produktów przetworzonych zawierających dużą ilość kalorii.Prof. Jarosz podkreślił, że na ryzyko raka piersi istotny wpływ ma spożycie alkoholu. – Nie ma tu bezpiecznej dawki. Nawet te najmniejsze ilości, tj. 6-8 gramów czystego etanolu dziennie, już stwarzają ryzyko zachorowania na raka piersi – powiedział. Aktywność fizyczna a zachorowania Na rolę aktywności fizycznej w prewencji zwracał uwagę prof. Marek Woźniewski z Akademii Wychowania Fizycznej we Wrocławiu. – Trudno myśleć o utrzymaniu prawidłowej masy ciała dbając tylko o odpowiednie odżywianie, bez odpowiedniej aktywności fizycznej. Mała aktywność fizyczna jest uznana w tej chwili za jeden z podstawowych czynników ryzyka wszystkich chorób cywilizacyjnych, także nowotworowych – podkreślił.Tymczasem, w ciągu XX w. udział mięśni człowieka w wykonywaniu codziennych czynności zmniejszył się o 80 proc. – Polacy należą do najbardziej leniwych narodów w Europie. W dwóch ostatnich badaniach Eurobarometru zajęliśmy odpowiednio szóste i ósme miejsce wśród najmniej aktywnych populacji w UE – ubolewał prof. Woźniewski. Aktywność fizyczna może działać przeciwnowotworowo m.in. dlatego, że poprawia czynność układu odporności oraz zmniejsza stan zapalny.W II Narodowym Kongresie Żywieniowym, zorganizowanym pod hasłem „Żywność i żywienie w prewencji i leczeniu chorób – postępy 2016”, biorą udział specjaliści w dziedzinie dietetyki, onkologii, gastroenterologii, a także zajmujący się aktywnością fizyczną. Patronat medialny nad wydarzeniem objęła Polska Agencja Prasowa.                                                    Trendy żywieniowe Polaków zmieniły się niestety na niekorzyść - zmniejszyło się spożycie warzyw i owoców oraz ryb(fot. Pixabay/congerdesign)",,
Pereira o pozwie RASP na 100 tys. zł: Tu chodzi o zastraszanie,"Pozew cywilny na 100 tys. zł za krytyczne wpisy? (…) taka kwota to śmierć zawodowa dla każdego dziennikarza – ocenił szef portalu tvp.info Samuel Pereira. To komentarz do pozwu ze strony wydawnictwa Ringier Axel Springer Polska. – Gdyby TVP ścigała za pogardliwe stwierdzenia, że „telewizja publiczna jest rządowa” to podniósłby się rwetes jak stąd do Brukseli – podkreślił Pereira w wywiadzie dla „Dziennika Gazety Prawnej”.","– Nie bez powodu Niemcy u siebie bronią się przed zagranicznym kapitałem w mediach. W Polsce w ich mediach jest linia redakcyjna i dziennikarze się jej trzymają – powiedział. Jak dodał Pereira, pozew RASP nie dotyczy tylko krytycznych wpisów oceniających „Fakt” jako „niemiecki tabloid”, ale także m.in. udostępnionego przez niego wpisu red.  Renaty Grochal z 2018 roku. Podkreślił, że żądanie 100 tys. zł zadośćuczynienia to dla każdego dziennikarza „śmierć zawodowa”.– Tu chodzi o zastraszenie każdego, komu do głowy przyszłoby skrytykować media RASP – powiedział. Podkreślił, że on, jako szef portalu tvp.info, „nie dostaje instrukcji z rządu”. – Od nikogo nie dostaję. (…) A jaką ma linię (Fakt – przyp. red.) w sprawie reparacji wojennych? O tym nie można dyskutować, bo pójdzie pozew na 100 tys. zł – powiedział.Jak dodał, „jest przeciwnikiem sądzenia się z dziennikarzem, zarówno wtedy, gdy powie »telewizja rządowa«, jak i »Fakt jest niemiecki«”. – Mimo, że „rządowa” jest bardzo dużym skrótem myślowym – podkreślił.",,
Przez lata walczył o odszkodowania dla ofiar wypadków. Spotkał się z prezydentem,"Prezydent Andrzej Duda spotkał się z Tomaszem Piesieckim, który przez lata walczył o zmianę przepisów ws. odszkodowań dla poszkodowanych w wypadkach komunikacyjnych – poinformowała Kancelaria Prezydenta na Twitterze. Dwa miesiące temu prezydent podpisał nowelizację ustawy regulującą tę kwestię. – Pan prezydent jest zainteresowany ewentualnym rozwiązywaniem kolejnych problemów. Mam nadzieję, że to nie było ostatnie spotkanie – podkreślił Piesiecki.","Nowelizacja ustawy o ubezpieczeniach obowiązkowych, Ubezpieczeniowym Funduszu Gwarancyjnym i Polskim Biurze Ubezpieczycieli Komunikacyjnych reguluje kwestię zaspokajania przez UFG roszczeń związanych z ubezpieczeniami OC w przypadku wyczerpania się sumy gwarancyjnej.W filmie zamieszczonym na Twitterze Tomasz Piesiecki informuje, że rozmawiał z prezydentem Andrzejem Dudą o nowelizacji. – Ustawa miesiąc temu weszła w życie. Dotyczy osób, którym sumy gwarancyjne z lat 90. uległy wyczerpaniu. Pan prezydent osobiście zainteresował się tym problemem i był pierwszą osobą, która poparła rozwiązanie tego problemu na drodze legislacyjnej – powiedział Piesiecki.Dodał, że rozmawiał z prezydentem o innych problemach osób z niepełnosprawnościami, którymi warto się zająć. – Pan prezydent jest zainteresowany ewentualnym rozwiązywaniem kolejnych problemów. (...) Mam nadzieję, że to nie było ostatnie spotkanie – stwierdził.Tomasz Piesiecki jest jednym z inicjatorów – obok Rzecznika Praw Obywatelskich – projektu nowelizacji przepisów. Sam jest ofiarą wypadku komunikacyjnego z początku lat 90. Sprawca nie miał OC, więc odszkodowanie, z którego sfinansowana miała być renta, rehabilitacja czy odpowiednie dostosowanie mieszkania na potrzeby osoby z niepełnosprawnościami, zostało wypłacone z Funduszu Ubezpieczeniowego. O inicjatywę ustawodawczą – by zmienić przepisy – wystąpił Rzecznik Praw Obywatelskich do senackiej Komisji Praworządności, Praw Człowieka i Petycji. Prace nad nowelizacją trwały dwa lata.Zgodnie ze znowelizowaną ustawą, poszkodowanemu przysługuje roszczenie o wypłatę renty do Ubezpieczeniowego Funduszu Gwarancyjnego, ograniczone do wysokości sumy gwarancyjnej ustalonej na dzień zgłoszenia roszczenia, jeżeli zakład ubezpieczeń nie był zobowiązany do wypłaty renty na podstawie orzeczenia sądu ustalającego inną wysokość sumy gwarancyjnej, niż ustalona w umowie ubezpieczenia.Roszczenie o wypłatę renty przysługuje za okresy przypadające po dniu wejścia w życie ustawy.Ustawa przewiduje, że poszkodowany zgłaszał będzie roszczenie o wypłatę renty do Funduszu za pośrednictwem zakładu ubezpieczeń, który był zobowiązany do zaspokajania roszczeń na podstawie umowy ubezpieczenia. Gdy do zaspokajania roszczeń zobowiązany był Fundusz, a także gdy zakład ubezpieczeń zobowiązany do zaspokajania roszczeń na podstawie umowy ubezpieczenia już nie istnieje, poszkodowany zgłosi roszczenie o wypłatę renty bezpośrednio do Funduszu.",,
Komisja wywiadu przyjęła raport o nadużyciu urzędu przez Trumpa,"Kontrolowana przez Demokratów komisja wywiadu Izby Reprezentantów USA przegłosowała we wtorek raport, w którym stwierdzono, że Donald Trump nadużył urzędu prezydenta dla swej korzyści, zabiegając o zagraniczną pomoc w wyborach prezydenckich w 2020 roku.","Za raportem opowiedziało się 13 członków komisji, przeciwnych było dziewięciu. Komisja opublikowała treść dokumentu już wcześniej we wtorek; głosowanie stanowiło jedynie formalność.Dochodzenie ws. ewentualnego impeachmentu prezydenta USA – głosi raport – „ujawniło trwające miesiącami zabiegi” Trumpa, by „użyć mocy swojego urzędu” do zabiegania o „zagraniczną ingerencję” dla jego własnej korzyści w wyborach prezydenckich w 2020 roku.Dokument zarzuca Trumpowi, że ten uzależniał pomoc wojskową dla Ukrainy od publicznego ogłoszenia przez władze w Kijowie dwóch śledztw, które miały być korzystne dla jego wyborczej kampanii. Prezydent USA miał też – według dokumentu – utrudniać śledztwo Izby Reprezentantów i instruować świadków i agencje rządowe, by ignorowały wezwania pod rygorem kary do złożenia dokumentów i zeznań. Biały Dom: Raport nie zawiera „żadnych dowodów”W reakcji na raport Biały Dom ogłosił we wtorek, że nie zawiera on „żadnych dowodów” świadczących przeciwko prezydentowi. Wcześniej w poniedziałek raport opublikowali Republikanie. Ich zdaniem w trakcie śledztwa Izby Reprezentantów nie udowodniono, że w postępowaniu Trumpa wobec Kijowa było coś nagannego.To kontrolowana przez Demokratów komisja sprawiedliwości Izby Reprezentantów zadecyduje, jakie dokładnie zarzuty postawić Trumpowi. Obie partie czeka w niej gorąca debata – przewiduje „New York Times”.Aby postawić prezydenta przed sądem Kongresu zarzuty opracowane i przyjęte przez komisję sprawiedliwości muszą zostać przyjęte zwykłą większością głosów podczas głosowania całej Izby Reprezentantów. Oczekuje się, że może do niego dojść jeszcze przed Bożym Narodzeniem.Następnie – zgodnie z procedurą – o impeachmencie prezydenta decydować będzie Senat USA. Do usunięcia go z urzędu potrzebne jest 67 głosów w tej stuosobowej amerykańskiej izbie wyższej. Przewagę mają w niej Republikanie.",,
Ekspert: Kreml próbuje burzyć relacje polsko-niemieckie i polsko-ukraińskie,"– Każdy z krajów Grupy Wyszehradzkiej jest celem rosyjskiej propagandy, przy czym stosowane są różne metody wpływu – uważa czeski ekspert ds. rosyjskiej dezinformacji Jakub Janda. Jego zdaniem w przypadku Polski Kreml próbuje burzyć relacje z Niemcami czy Ukrainą, wykorzystując m.in. historyczne spory.","Jakub Janda, czeski ekspert ds. zwalczania dezinformacji, szef programu Kremlin Watch, tłumaczy, że spośród krajów Grupy Wyszehradzkiej każdy jest celem rosyjskiego wpływu propagandowego. Podkreśla, że wobec każdego z krajów stosowane są inne metody wpływu.– Kreml zdaje sobie sprawę z tego, że w Polsce niemożliwe lub prawie niemożliwie jest stworzenie klimatu prorosyjskiego – zapewnia Janda.Jego zdaniem wynika to z uwarunkowań i doświadczeń historycznych. Ekspert zwraca uwagę, że Kreml próbuje np. burzyć relacje polsko-ukraińskie czy polsko-niemieckie. – Próbuje paraliżować polskie działania w kwestii rosyjskiej aktywności na Ukrainie przez – przykładowo – nakłanianie Polski do zajęcia się sporami historycznymi z Ukrainą – tłumaczył Janda.",,
"Odszedł jeden z ostatnich żołnierzy Armii Andersa, bohater spod Monte Cassino",W Stanach Zjednoczonych zmarł por. Wacław Wierzbicki. Zasłużony weteran II wojny światowej oraz działacz polonijny miał 96 lat. Był jednym ostatnich żyjących żołnierzy armii generała Andersa. O jego śmierci poinformowało chicagowskie koło Związku Żołnierzy Narodowych Sił Zbrojnych.,"Wacław Wierzbicki urodził się w 1922 roku w Janowiczach, na kresach wschodnich. Po wybuchu wojny, w 1940 roku wraz z rodziną został zesłany na Syberię. W 1941 roku wstąpił do Polskich Sił Zbrojnych, utworzonych na terenie ZSRR. Z Armią Andersa przeszedł cały szlak bojowy, walcząc pod Monte Cassino oraz wyzwalając Bolonię.Po wyemigrowaniu do Stanów Zjednoczonych Wierzbicki działał jako polonijny społecznik oraz w Kongresie Polonii Amerykańskiej. Przez 6 lat pełnił funkcję prezesa Polskiej Szkoły im. Tadeusza Kościuszki w Chicago.Uczestniczył też w działaniach Stowarzyszenia Polskich Kombatantów oraz Stowarzyszenia Weteranów Armii Polskiej w Ameryce. Był także fundatorem budowy kościoła katolickiego w Klecku, przedwojennym polskim mieście, obecnie na terenie Białorusi.– Nie zapomnę nigdy jego uścisku dłoni i wiary, że jego życie się spełniło – przyznał konsul Piotr Semeniuk, który w ostatnich dniach odwiedzał weterana w hospicjum na przedmieściach Chicago.",,
„Bez prawa międzynarodowego świat zamieni się w dżunglę”,"– Będziemy zachęcać do przestrzegania prawa międzynarodowego, traktatów międzynarodowych, dlatego, że leżymy w sąsiedztwie wielkiego konfliktu rosyjsko-ukraińskiego. Rosja pogwałciła prawo międzynarodowe – stwierdził na antenie TVP Info szef polskiej dyplomacji Witold Waszczykowski. – Bez prawa międzynarodowego świat zamieni się w dżunglę – podkreślił.","Polska została wybrana na rotacyjnego członka Rady Bezpieczeństwa Organizacji Narodów Zjednoczonych na lata 2018-2019. Głosowanie odbyło się podczas Zgromadzenia Ogólnego ONZ. Polska była jedynym kandydatem. Na 192 głosy, kandydaturę poparło 190 państw. Szef polskiej dyplomacji w wywiadzie dla TVP Info stwierdził, że wynik głosowania to „rezultat, który już poszedł w świat”, a Polska była „liderem w tym głosowaniu”– Będziemy zachęcać do przestrzegania prawa międzynarodowego, traktatów międzynarodowych dlatego, że leżymy w sąsiedztwie wielkiego konfliktu rosyjsko-ukraińskiego. Rosja pogwałciła prawo międzynarodowe – stwierdził Waszczykowski. – Będziemy apelować do świata o przestrzeganie prawa międzynarodowego, bez prawa międzynarodowego świat zamieni się w dżunglę – podkreślił.",,
Symbol powstania warszawskiego z logo LGBT u posła PO,"Symbol Polski Walczącej, popularną „kotwicę”, na tle tęczowej flagi LGBT zamieścił na Twitterze poseł PO Piotr Misiło. Wpis krytykują internauci.","Misiło opatrzył swój tweet hasztagiem #ChwałaBohaterom. Niżej polityk napisał: „W 1944 stolicy bronili także geje i lesbijki. Czy się to komuś podoba czy nie. Zrozumcie to wreszcie prawicowi dyletanci”. Wpis spotkał się z krytyką internautów. Komentując tweet Misiły zwracają oni uwagę, że obraża pamięć powstańców i dzieli ludzi na siłę. Znak „kotwicy” rysowany był przez żołnierzy konspiracji na murach i chodnikach okupowanego kraju. Jego wzór zatwierdziło w marcu 1942 r. Biuro Informacji i Propagandy KG AK. W czerwcu 2014 r. Sejm RP uchwalił ustawę o ochronie Znaku Polski Walczącej. Jego publiczne znieważanie podlega karze grzywny. ",,
Breivik nie będzie miał swojej partii. Władze więzienia odmówiły mu kontaktu ze zwolennikami,"Anders Breivik, który w 2011 roku zabił w Norwegii 77 osób, nie będzie mógł się kontaktować ze swoimi potencjalnymi zwolennikami. Dyrekcja więzienia, w którym odsiaduje wyrok, odmówiła mu bowiem wysłania ok. 220 listów, które zamachowiec chciał dostarczyć poza kraty. Jak tłumaczą funkcjonariusze, istniało ryzyko, że Breivik będzie chciał powołać partię polityczną lub organizację terrorystyczną.","Anders Breivik odsiaduje wyrok 21 lat więzienia za zamordowanie w lipcu 2011 roku 77 osób w Oslo i na wysepce Utoya. To najwyższy możliwy wymiar kary w Norwegii. Kara może być wielokrotnie przedłużana. Zamachowiec, utożsamiający się z polityczną skrajną prawicą, przyznał się do zarzucanych czynów, ale twierdził, że nie popełnił przestępstwa. Tłumaczył, że chciał jedynie zapobiec wielokulturowości i „muzułmańskiej inwazji” w Europie. W lutym 2014 roku Breivik wysłał list do władz więzienia, w którym skarżył się na „niehumanitarne” warunki, między innymi brak komunikacji ze światem zewnętrznym i zbyt niskie kieszonkowe. Terrorysta napisał też, że „przechodzi przez piekło”, którego nie może już wytrzymać. Trudny więzieńRównie zmęczeni są strażnicy więzienni, którym przyszło pilnować Breivika. Skarżą się między innymi na to, że są zmuszeni czytać setki listów - zarówno tych, które pisze on sam, jak i tych, które przychodzą do niego z całego świata. Część listów jest zatrzymywana przez służbę więzienną.Adwokat Breivika zapowiedział zaskarżenie decyzji o odmowie wysłania 220 listów napisanych ostatnio przez jego klienta.",,
"Jaki: Dobrze byłoby, gdyby Bodnara odwołano, ale szanujemy 5-letnią kadencję","Uważam, że dobrze byłoby, gdyby Adam Bodnar, Rzecznik Praw Obywatelskich był odwołany, ale szanujemy pięcioletnią kadencję – ocenił b. wiceminister sprawiedliwości, europoseł PiS Patryk Jaki. Zastrzegł, że jest to jego osobista opinia.","O ewentualną próbę odwołania RPO przed końcem kadencji – do czego potrzebne byłoby w Sejmie co najmniej trzy piąte głosów – Patryk Jaki został zapytany w niedzielę w TVN24. – Nie mam upoważnienia, żeby mówić w imieniu całego klubu, natomiast ja uważam, że jest bardzo złym rzecznikiem. (...) Uważam, że dobrze byłoby, gdyby był odwołany, ale jednak szanujemy pięcioletnią kadencję. To jest tylko moja opinia – odpowiedział Jaki. Na stronie RPO opublikowano w środę komunikat Krajowego Mechanizmu Prewencji i Tortur (KMPT), którego zadania wykonuje RPO, dotyczący okoliczności aresztowania Jakuba A. podejrzanego o zabójstwo w Mrowinach 10-letniej Kristiny. Według RPO użyte przez policję środki wydają się nieproporcjonalne i miały charakter pokazowy. Jak zaznaczono w komunikacie, zastosowanie kajdanek zespolonych i chwytu obezwładniającego było niepotrzebne, ponieważ zatrzymany nie stawiał oporu. Minister spraw wewnętrznych i administracji Elżbieta Witek określiła w piątek wypowiedź Bodnara jako skandaliczną. Z kolei szef KPRM Michał Dworczyk mówił, że to co zrobił RPO jest skrajnie nieodpowiedzialne. – Gdzieś są granice politycznego zaangażowania i rzecznik przekroczył po raz kolejny tę granicę – ocenił. Rzecznik policji insp. Mariusz Ciarka oświadczał zaś, że RPO powinien mieć na uwadze prawa rodziny okrutnie zamordowanej dziewczynki i poczucie bezpieczeństwa ludzi. W piątek Adam Bodnar opublikował oświadczenie, w którym podkreślił: „Godności człowieka broniłem i będę bronił bez względu na okoliczności. Wynika to z mojego konstytucyjnego i ustawowego obowiązku, ale i wewnętrznego przekonania”. Z kolei w wydanym w sobotę stanowisku „stanowczy sprzeciw wobec politycznej i medialnej nagonki” na Bodnara wyraziła Helsińska Fundacja Praw Człowieka. „Podobnie jak zespół kierowany przez RPO, Helsińska Fundacja Praw Człowieka przypomina, że w świetle konstytucyjnych oraz międzynarodowych standardów praw człowieka zatrzymanie nie powinno przybierać formy publicznego odwetu, a zatrzymany ma prawo do obrońcy” – zaznaczyła HFPC.",,
41 dzieci na liście ofiar pożaru w Kemerowie,"Krewni ofiar niedzielnego tragicznego pożaru w centrum handlowo-rozrywkowym w Kemerowie, na Syberii Zachodniej, poinformowali, że w pożarze zginęło 41 dzieci. Takie dane zawiera lista ofiar sporządzona przez sztab społeczny utworzony przez rodziny.","Rodziny powołują się na sporządzoną imienną listę ofiar, liczącą już ponad 65 nazwisk, i na to, co widzieli w kostnicach, gdzie pokazano im zwłoki ofiar pożaru.Prezydent Rosji Władimir Putin do Kemerowa, gdzie rozpoczęła się trzydniowa żałoba po tragicznym pożarze. Jak oświadczył, przyczynami niedzielnego pożaru są „karygodne zaniedbania”.",,
Franciszek spotkał się z Tomaszem Komendą,"Po audiencji ogólnej papież Franciszek spotkał się z 41-letnim Tomaszem Komendą, niewinnie skazanym, który ostatnich 18 lat spędził w więzieniu – podał na portalu Vatican Insider Andrea Tornielli.","Tomasz Komenda wraz z rodzicami udał się do Rzymu, by pomodlić się przy grobie św. Jana Pawła II. Jak podaje portal, Franciszek był wyraźnie poruszony. Przekazał różańce Tomaszowi i jego rodzicom, wraz z nimi pozował do fotografii. Komendę i jego rodziców zaprosił na obiad jałmużnik papieski, abp Konrad Krajewski, który 28 czerwca zostanie włączony do kolegium kardynalskiego. Posiłek przygotował Enzo, który odbył karę 20 lat więzienia, a teraz współpracuje z Urzędem Papieskiej Dobroczynności. Zapewnił, że dzisiejszy posiłek będzie wyjątkowy.",,
Adamczyk: Dzięki Kolei Plus pociągi wrócą na początek do 20 miejscowości,"– Dzięki zmianie ustawy o transporcie kolejowym, która ma wspierać program Kolej Plus, w początkowym etapie przywrócone zostaną połączenia kolejowe do 20 miejscowości, między innymi do Jastrzębia-Zdroju, Sokołowa Podlaskiego czy Włodawy - poinformował w czwartek w Sejmie minister infrastruktury Andrzej Adamczyk.","– W projekcie ustawy zakładamy, że w początkowym etapie przywrócimy kolej do 20 miejscowości, między innymi do Jastrzębia-Zdroju, Sokołowa Podlaskiego czy Włodawy. Uniemożliwimy likwidację linii kolejowych, uregulujemy kwestię połączeń kolejowych na granicach pomiędzy województwami i tym samym poprawimy dostępność komunikacyjną tych terenów. (...) Ważne jest to, żeby komunikować regiony – powiedział Adamczyk.  Szef resortu infrastruktury odpowiadał w czwartek na pytania posłów, dotyczące nowelizacji ustawy o transporcie kolejowym. Adamczyk podkreślił, że zmiany zostały przygotowane, aby poprawić dostęp do transportu kolejowego.   Wcześniej poseł Jerzy Polaczek (PiS) – sprawozdawca komisji infrastruktury, która rekomenduje Sejmowi przyjęcie zmian, mówił, że projekt nowelizacji ustawy o transporcie kolejowym wprowadza dodatkowe instrumenty prawne, które „w sposób realny, konkretny przyczynią się do rozwoju i efektywnego wykorzystania infrastruktury kolejowej”.   – Jest to element przeciwdziałania wykluczeniu komunikacyjnemu i wsparcia realizacji programu uzupełnienia lokalnej i regionalnej infrastruktury kolejowej Kolej Plus do 2028 roku – dodał Polaczek. Nowelizacja ustawy  Celem nowelizacji jest powstrzymanie degradacji infrastruktury kolejowej, nieeksploatowanych lub wygaszanych linii. Nowela ma również pozwolić na eliminowanie wkluczeń komunikacyjnych. Tereny kolejowe, które są niewykorzystywane, zostaną przywrócone do ponownego użytku na cele transportowe. Możliwe będzie też przekazywanie linii kolejowych do nieodpłatnego korzystania przez samorządy. Ograniczona zostanie też likwidacja linii kolejowych, co będzie możliwe jedynie pod warunkiem uzyskania zgody ministra infrastruktury.",,
Niemcy włączają się do pomocy słabszym,"Do 148 mld euro wpłacą Niemcy do europejskiego mechanizmu poręczeń kredytowych dla państw strefy euro, które popadną w problemy finansowe. Niemiecki parlament jako  pierwszy w Europie zatwierdził pakiet na rzecz ratowania euro.","Mechanizm pomocy dla zadłużonych państw strefy wspólnej waluty opiewać ma na 750 mld euro, z czego 220-250 mld udostępni Międzynarodowy Fundusz Walutowy.60 mld euro zapewni Komisja Europejska dzięki pożyczkom na rynkach kapitałowych, gwarantowanym z nieuruchomionych środków w wieloletnich ramach budżetowych UE. Pozostałe 440 mld euro to pożyczki i gwarancje kredytowe, udostępniane przez kraje strefy euro – i ewentualnie spoza tego obszaru – za pośrednictwem specjalnie powołanej spółki celowej.   Udział Niemiec, największego płatnika do unijnej kasy, wynosić ma co najmniej 123 mld euro. Przewidziano możliwość, że wysokość gwarancji ze strony Berlina zostanie podwyższona do 148 mld euro, jeśli inne państwa uczestniczące w mechanizmie same będą potrzebować wsparcia i nie będą w stanie złożyć się na pakiet ratunkowy. Poręczenia mają obowiązywać przez trzy lata.  W Bundestagu ustawę poparło 319 posłów; przeszła ona głosami koalicyjnych frakcji chadecji CDU/CSU oraz liberalnej Partii Wolnych Demokratów (FDP). 73 deputowanych było przeciw, a 195 wstrzymało się od głosu. Ustawę zatwierdził także Bundesrat, druga izba parlamentu Niemiec złożona z przedstawicieli rządów krajów związkowych. Podczas debaty poprzedzającej głosowanie Bundestagu sprzeciw wobec ustawy zapowiedziała Lewica. Z kolei SPD oraz Zieloni chcieli wstrzymać się od głosowania. Opozycja zarzuciła rządowi m.in. zbyt duży pośpiech w pracach nad ustawą, który uniemożliwił dogłębną debatę w parlamencie. Socjaldemokraci domagali się też, by rząd podjął konkretne zobowiązania „czarno na białym”, dotyczące regulacji rynków finansowych, w tym opodatkowania transakcji zawieranych na tych rynkach. Deklaracje kanclerz Angeli Merkel z ostatnich dni, że zamierza ona zabiegać na rzecz takiego podatku na płaszczyźnie międzynarodowej, socjaldemokraci uznali za niewystarczające.",,
Dramatyczny konkurs w Zakopanem. Polacy na podium,"Polscy skoczkowie zajęli trzecie miejsce w konkursie drużynowym Pucharu Świata w skokach narciarskich w Zakopanem. Biało-czerwoni zdobyli 1117,2 pkt. Wygrali Niemcy, uzyskując 1157,5 pkt. Na drugiej pozycji uplasowali się Austriacy, którzy stracili do zwycięzców zaledwie 0,1 pkt. Nowy rekord Wielkiej Krokwi ustanowił Dawid Kubacki.","Po pierwszej serii w zawodach prowadzili Niemcy przed Austrią, Norwegią i Polską. Zespół prowadzony przez trenera Stefana Horngachera zgromadził 552,7 pkt i do trzeciej ekipy Norwegii tracił 7,3 pkt, a do liderów Niemców 31,2 pkt.Z Polaków najdalej – na 136 m – wylądował Kamil Stoch, Kubacki miał 134 m, Maciej Kot – 130 m, a Piotr Żyła – 126,5 m. Po próbach dwóch ostatnich Polska plasowała się na piątej pozycji, na czwartą zespół wyprowadził Stoch a pozycję umocnił Kubacki. W finale po próbach Żyły (130 m) i Kota (132,5 m) Polska nadal była czwarta, tracąc do trzeciej Norwegii 13 pkt. Na trzecie miejsce zespół awansował po dyskwalifikacji Johanna Andre Forfanga, który nie został przez sędziów dopuszczony do skoku. Norwega zdyskwalifikowano za niezgodny z przepisami kombinezon. Jego drużyna ostatecznie ukończyła rywalizację na ósmym miejscu.Forfang miał skakać w trzeciej grupie, w której był także Siegel. Młody skoczek niemiecki osiągnął 142,5 m, ale tuż po lądowaniu upadł. Przez kilka minut leżał bez ruchu na zeskoku Wielkiej Krokwi, natychmiast zajęły się nim służby medyczne. Po kilku minutach został na noszach zniesiony i zabrany karetką do szpitala. Po jego upadku jury przed skokiem Stocha obniżyło belką startową z 19 do 17. Trzykrotny mistrz olimpijski uzyskał 131,5 m i utrzymał zespół na trzeciej pozycji, choć przewaga Polski nad czwartą Słowenią zmalała do 2,3 pkt.",,
„Reaktywacja stalinowskiej propagandy”. IPN: Sowieci nie wyzwolili Polski,"Armia Czerwona w latach 1944-45 nie wyzwoliła Polski, lecz ją zniewoliła – powiedział w czwartek wiceprezes IPN Mateusz Szpytma. Związek Sowiecki nie pozwolił na odbudowę niepodległej Polski, niszczył także Armię Krajową i Polskie Państwo Podziemne – podkreślił.","W ten sposób wiceprezes IPN odniósł się do obecnego w debacie publicznej poglądu, że Armia Czerwona, pokonując w latach 1944-45 Wehrmacht i III Rzeszę Niemiecką wyzwalała Polskę. Kontrowersje w tej sprawie wzmogła jedna z ostatnich wypowiedzi lidera SLD Włodzimierza Czarzastego, który właśnie w ten sposób ocenił rolę żołnierzy radzieckich.  – Związek Sowiecki nie pozwolił na odbudowę niepodległej Polski, zagarnął połowę jej terytorium, uniemożliwił powrót do kraju władz RP, a także aresztowaniami, mordami i wywózkami do łagrów niszczył Armię Krajową i Polskie Państwo Podziemne – powiedział Szpytma.  Historyk przypomniał, że o „wyzwoleniu” Polski mówiła w latach 1944-45 stalinowska propaganda i żądała za to wdzięczności. – Tak samo mówiła o »wyzwoleniu« wschodnich ziem w 1939 roku. Wystarczy sięgnąć do słownikowej definicji pojęcia »wyzwolenie«. Otóż »wyzwolić« to znaczy uczynić kogoś wolnym, niezależnym. Reaktywowanie stalinowskiej propagandy jest obraźliwe dla tego, co wyraża chociażby stojący przed Sejmem Pomnik Polskiego Państwa Podziemnego – ocenił wiceprezes IPN.  – Wielu Polaków liczyło, że koniec okupacji niemieckiej będzie wyzwoleniem. Jednak zamiast wolności było nowe zniewolenie, nowe zbrodnie, sowieckie garnizony i rządy sowieckich nominatów. Tak jak Niemcy w czerwcu 1941 roku uwolnili wielu więźniów NKWD, ale przynieśli nowy terror, zbrodnie i zniewolenie, tak Sowieci uwolnili m.in. więźniów niemieckich obozów koncentracyjnych. Ale rozpoczęli nowy okres terroru i zniewolenia. Zakładali nowe obozy, mordowali i wywozili ludzi, prowadzili masowe represje – wymieniał Szpytma.   Dodał przy tym, że w związku z licznymi represjami Sowietów wobec Polaków, zwłaszcza wobec powojennego podziemia niepodległościowego, które chciało niepodległej i suwerennej Polski, szybko okazało się, że jedna okupacja zastąpiła drugą. – Terror niemiecki oraz terror sowiecki i komunistyczny w latach 1939-45 i po wojnie to różne oblicza totalitarnego zniewolenia – podsumował.  Instytut, który zgodnie ze swoją misją bada zbrodnie popełnione w XX w. na narodzie polskim, od wielu lat przypomina, że tylko w latach 1944-56 wskutek terroru komunistycznego w Polsce śmierć poniosło ok. 50 tys. osób. Zginęły one na mocy wyroków sądowych, zostały zamordowane lub zmarły w siedzibach Urzędów Bezpieczeństwa i Informacji Wojskowej, więzieniach i obozach, a także zginęły w walce lub w trakcie działań pacyfikacyjnych.  Lider SLD Włodzimierz Czarzasty w środę podczas programu „Gość Wiadomości” w TVP był pytany o swoją wypowiedź z 23 września br. ze Szczecina, dotyczącą żołnierzy sowieckich, o których powiedział, że „ci ludzie nas wyzwolili, ci ludzie dali nam wolność”.  – Na terenie Polski zginęło łącznie z obozami 700 tysięcy żołnierzy radzieckich – odpowiadał Czarzasty prowadzącemu program „Gość Wiadomości”. – Tereny, które zostały wyzwolone, tereny odzyskane, były wyzwalane przez dwie armie – jedna armia to była armia Wojska Polskiego m.in. przez gen. Jaruzelskiego, akurat tam wtedy koło Szczecina szła, a druga armia to była armia, w której byli żołnierze rosyjscy, radzieccy wtedy, a byli i ukraińscy również – dodał lider SLD.  Szef SLD zaznaczył jednak – w kontekście żołnierzy radzieckich, że „nie mogli dać wolności ludzie, którzy tej wolności sami nie mieli”. Podkreślał, że sowieccy żołnierze „wyzwalali również Polskę”, ale także „robili bardzo złe rzeczy”.  W związku z wypowiedzią Czarzastego złożenie zawiadomienia do prokuratury w sprawie promowania ustroju totalitarnego zapowiedział w czwartek poseł PiS Dominik Tarczyński. – W mojej ocenie jest to absolutna promocja ustroju totalitarnego. Uważam, że jest to niezgodne z polskim prawem. Takie słowa nie mogą padać, musimy reagować w imię godności narodu polskiego – powiedział Tarczyński.",,
Wybory parlamentarne na Łotwie. Wygrała prorosyjska „Zgoda”,"Po przeliczeniu wszystkich głosów Socjaldemokratyczna partia „Zgoda” uzyskała prawie 20 proc. poparcia. Partia ta zwyciężała również w wyborach cztery lata temu oraz w 2011 roku, ale nie miała z kim utworzyć koalicji. Ugrupowanie postrzegane jest jako realizujące interesy Rosji. Analitycy wskazywali przed wyborami, że partia zawarła sojusz z proputinowską, rosyjską „Jedną Rosją”.","Według sondażu exit poll zleconego przez państwową telewizję LTV ta reprezentująca rosyjskojęzyczną mniejszość partia miała zdobyć 19,4 proc. głosów.Na drugim miejscu uplasowało się antysystemowe ugrupowanie „Do Kogo Należy Państwo” (KPV LV), które uzyskało 13,91 proc. głosów, a na trzecim – Nowa Partia Konserwatywna z 13,33 proc. oddanych głosów. Sondaż exit poll dawał tym ugrupowaniom odpowiednio: KPV LV – 11,5 proc, a Nowej Partii Konserwatywnej – 12,4 proc.Jeśli wyniki z 856 komisji wyborczych będą zbieżne z wynikami ze wszystkich 1078 punktów głosowania, to wynik tych partii będzie z pewnością jedną z większych niespodzianek wyborczych.O ile bowiem wysoki wynik „Zgody” nie jest zaskoczeniem, bo ugrupowanie to zajmowało pierwsze miejsce w dwóch poprzednich wyborach – w 2011 i 2014 r., uzyskując odpowiednio ponad 28 oraz 23 proc. głosów (w obu przypadkach nie zdołało jednak znaleźć koalicjanta gotowego do stworzenia z nią rządu), o tyle wysoki wynik ugrupowania KPV LV i stosunkowo młodej Nowej Partii Konserwatywnej może zmienić układ sił na łotewskiej scenie politycznej. Obie partie po raz pierwszy wejdą do łotewskiego parlamentu – podobnie jak liberalna koalicja „Dla Rozwoju Łotwy” i „Ruchu Za!”, która zdobyła 11,17 proc. (exit poll dawał jej 13,4 proc.). Według niepełnych danych CKW 5-proc. próg wyborczy przekroczyło siedem partii, w tym – oprócz wymienionych wyżej także takie ugrupowania, jak konserwatywny Sojusz Narodowy (NA) – z wynikiem 10,78 proc. (exit poll – wskazywał na 12,6 proc.), Unia Zielonych i Związku Rolników (ZZS) premiera Marisa Kuczinskisa z rezultatem 10,74 proc. (exit poll – 9,7 proc.) i liberalna Jedność z wynikiem 6,37 proc. głosów (exit poll – 6,9 proc.). Te trzy partie wchodzą w skład rządzącej ostatnio koalicji. NA i Jedność straciły najwyraźniej część wyborców na rzecz KPV LV, obiecującej odnowiony i wydajny rząd – twierdzi w komentarzu agencja Reutera.Jeśli wyniki cząstkowe się potwierdzą, choć wciąż będzie istnieć ryzyko, że prorosyjska „Zgoda” zwiąże się taktycznie z KPV LV, to jednak trzy partie koalicyjne reprezentowane w obecnym rządzie wciąż mogą liczyć na 28 proc. Oznacza to jednak, że do stworzenia większościowego rządu potrzebowałyby jeszcze co najmniej jednego koalicjanta, np. koalicji „Dla Rozwoju Łotwy” i „Ruchu Za!”. Agencje przypominają, że wśród Łotyszy powszechne jest niezadowolenie z krajowej polityki, uważanej za skorumpowaną i nieskuteczną, mimo że to pod rządami partii koalicyjnych gospodarka łotewska, dotknięta światowym kryzysem finansowym, wyszła z kłopotów i znów zaczęła się rozwijać.",,
Hartman o wojnie 1920 r: to Polacy napadli na Rosję,"„W sprawie wojny z bolszewicką Rosją w 1920 r. to tylko chciałem nieśmiało przypomnieć, że to Polacy napadli na Rosję, a nie odwrotnie” – napisał na Twitterze sympatyzujący z opozycją prof. Jan Hartman. Jego zdaniem rozbiory to efekt polskich „niezbyt mądrych rajdów na wschód”.",Wielu internautów wyraziło oburzenie tym wpisem.,,
"„Bliski Wschód nie może czekać na siły USA, by zgniotły wroga dla nich”","Prezydent USA Donald Trump wezwał   przywódców państw arabskich do wniesienia własnego wkładu w walkę z terroryzmem w regionie, zaznaczając, że Stany Zjednoczone nie zrealizują same tego zadania.","– Ameryka jest gotowa wesprzeć was w dbaniu o wspólne interesy i zbiorowe bezpieczeństwo. Ale państwa Bliskiego Wschodu nie mogą czekać na siły amerykańskie, by zgniotły wroga dla nich – powiedział Trump w swym przemówieniu na spotkaniu z przywódcami 55 państw muzułmańskich w stolicy Arabii Saudyjskiej – Rijadzie.  – Państwa Bliskiego Wschodu muszą zadecydować, jakiego rodzaju przyszłości chcą dla siebie, dla swych krajów i mówiąc otwarcie dla swych rodzin oraz swych dzieci. To wybór między dwoma wariantami przyszłości. Jest to wybór, jakiego Ameryka nie może za was dokonać. Lepsza przyszłość jest możliwa tylko wtedy, jeśli wasze państwa pozbędą się terrorystów i ekstremistów – kontynuował prezydent USA.  – Pozbądźcie się ich! Pozbądźcie się ich z waszych miejsc modlitwy. Pozbądźcie się ich z waszych wspólnot. Pozbądźcie się ich z waszej świętej ziemi i pozbądźcie się ich z globu ziemskiego – apelował.",,
Putin prosi o spotkanie z Trumpem,"„Prezydent Rosji Władimir Putin poprosił kanclerza Austrii Sebastiana Kurza, aby w Wiedniu mogło zostać zorganizowane latem jego spotkanie z prezydentem USA Donaldem Trumpem” – donosi dziennik „Wall Street Journal”. Według źródeł dziennika w Rosji i USA „zarówno Putin jak i Trump chcą spotkania”.","„Amerykańska gazeta, powołując się na wysokiego rangą europejskiego urzędnika, informuje, że Putin prośbę tę przedstawił podczas wizyty w austriackiej stolicy. Kurz zgodził się i obiecał, że skontaktuje się z Trumpem; Biały Dom wie o propozycji i ją rozważa” – twierdzi rozmówca ""WSJ"".Agencja RIA-Nowosti podała, cytując źródło w rosyjskiej dyplomacji, że przedstawiciele władz Rosji i USA prowadzą rozmowy na temat ewentualnego spotkania przywódców obu krajów. „Myślimy o szczycie prezydentów i w rozmowach z amerykańskimi partnerami pojawia się ten temat. Ale nie poczyniono jeszcze żadnych ustaleń” – powiedział anonimowy rozmówca agencji.„Prośba Putina sugeruje, że do rosyjsko-amerykańskiego szczytu może dojść szybciej, niż spodziewano się jeszcze kilka tygodni temu” – czytamy w amerykańskiej gazecie. Według źródeł dziennika w Rosji i USA „zarówno Putin jak i Trump chcą spotkania”. „Ale Putin powiedział Kurzowi w tym tygodniu, że nie chce, by doszło do niego w stolicy USA i wolałby neutralne miejsce” – twierdzi z kolei rozmówca dziennika z Europy.Rosyjski prezydent - czytamy w artykule - powiedział też austriackiemu kanclerzowi, że jest gotów na rozmowy z Donaldem Trumpem w czasie planowanej na lipiec podróży amerykańskiego prezydenta do Europy, gdy ma on udać się na szczyt NATO w Brukseli i pojechać do Wielkiej Brytanii.„Wall Street Journal” zauważa, że w stolicy Austrii – kraju pozostającego poza NATO, który utrzymuje z Rosją stosunki bliższe niż większość innych państw UE – często odbywają się delikatne negocjacje międzynarodowe.Dziennik jednocześnie podkreśla, że jeśli do rozmów dojdzie, będą one toczyły się „między dwoma przywódcami, którzy nawzajem się podziwiają, lecz których kraje mają najgorsze stosunki od czasów zimnej wojny”.",,
W Warszawie stanie pomnik Jana Olszewskiego,"Szef kancelarii premiera Michał Dworczyk wyraził w piątek zadowolenie, że propozycja klubu PiS w Radzie Warszawy w sprawie budowy pomnika Jana Olszewskiego została przyjęta jednogłośnie.","„Żegnamy śp. Jana Olszewskiego, wielkiego Polaka. Udowadniał przez lata, dlaczego odwaga i szlachetność powinny być nieodłącznymi cechami polityka. Cieszę się, że propozycja klubu PiS w Radzie Warszawy dot. budowy pomnika premiera Olszewskiego została przyjęta jednogłośnie” – napisał w piątek Michał Dworczyk na Twitterze. Projekt stanowiska ws. budowy pomnika stołeczni radni PiS wnieśli w czwartek. W głosowaniu opowiedziało się za nim 54 radnych, nikt nie był przeciw. W stanowisku radni wezwali prezydenta Warszawy Rafała Trzaskowskiego, „aby upamiętnić tę heroiczną postać naszej wspólnej historii”. „Rada Warszawy apeluje do prezydenta, aby już dziś rozpocząć prace umożliwiające ustanowienie monumentu na jednej z ulic lub placów Warszawy” – napisano. W piątek rozpoczęły się uroczystości pogrzebowe byłego premiera, który zmarł 7 lutego w wieku 88 lat.",,
Bielan: PO zostawiła służbę zdrowia w opłakanym stanie,"– Minimum przyzwoitości wymagałoby, żeby akurat tych dwoje państwa milczało w tej sprawie, bo oni w pełni odpowiadają za stan polskiej służby zdrowia, który przejęliśmy po rządach PO – powiedział w programie „O co chodzi” wicemarszałek Senatu Adam Bielan. W ten sposób skomentował konferencję Ewy Kopacz i Bartosza Arłukowicza, na której zapowiedzieli wniosek o głosowanie nad wotum nieufności dla ministra zdrowia.","Platforma Obywatelska ustami Ewy Kopacz i Bartosza Arłukowicza zapowiedziała, że w przyszłym tygodniu złoży wniosek o wyrażenie wotum nieufności wobec Konstantego Radziwiłła. Adam Bielan przyznał, że chce zapytać, o co chodzi, kiedy widzi dwoje ministrów zdrowia najdłużej urzędujących w ostatnich latach, którzy zostawili służbę zdrowia w opłakanym stanie. Podkreślił, że to ministrowie, którzy mieli pełną władzę, większość w Sejmie i Senacie, swojego prezydenta, co ułatwiało im naprawę służby zdrowia tak, jak chcieli.„Wielka hipokryzja”Wicemarszałek Senatu wskazał na problemy z klauzulą opt-out, z którymi zmaga się minister Konstanty Radziwiłł. To, jak podkreślił,  pozostałość rządów tych dwojga polityków PO, którzy występowali na konferencji prasowej. – Minimum przyzwoitości, nie mówię – skromności, wymagałoby, żeby akurat tych dwoje państwa milczało w tej sprawie, bo oni w pełni odpowiadają za stan polskiej służby zdrowia, który przejęliśmy po rządach PO – powiedział Bielan.Polityk podkreślił, że teraz nakłady na służbę zdrowia są najwyższe w historii. Rząd przyjął zobowiązanie o zwiększeniu wydatków do poziomu europejskiego w najbliższych czterech latach. – Wielka hipokryzja wylewająca się z konferencji prasowej – ocenił Bielan, ponownie komentując ruch Kopacz i Arłukowicza. ",,
Wielotysięczny wiec w Madrycie na rzecz jedności kraju,Kilkadziesiąt tysięcy osób wzięło udział w sobotnim wiecu w Madrycie na rzecz jedności terytorialnej Hiszpanii. Wydarzenie zorganizowały centrowe i prawicowe organizacje społeczne oraz konserwatywna partia Vox.,"Głównymi promotorami sobotniej manifestacji, która odbyła się na madryckim Placu Kolumba, były działające na rzecz jedności terytorialnej Hiszpanii fundacja Denaes i Platforma Espana Viva. Organizatorzy otrzymali wsparcie od konserwatywnej partii Vox, której liderzy pojawili się na wiecu.Przemawiający podczas manifestacji szef partii Vox Santiago Abascal, zachęcał zebranych do popierania monarchii oraz większej centralizacji Hiszpanii. Krytykował próby „paktowania” przez rząd Pedro Sancheza z grupami politycznymi dążącymi do secesji i anarchizacji kraju.Hiszpańscy komentatorzy wskazują, że udział w wiecu Abascala był okazją do zaprezentowania opinii publicznej poglądów partii Vox w przededniu regionalnych wyborów w Andaluzji. Według ostatnich sondaży to stosunkowo młode prawicowe ugrupowanie może zdobyć tam ponad 7 proc. głosów. Jego sympatycy wywodzą się głównie z elektoratu rządzącej do czerwca krajem Partii Ludowej (PP).Rzeczniczka prasowa PP Isabel Diaz Ayuso potwierdziła, że choć jej partia nie poparła oficjalnie sobotniego wiecu, to wielu jej członków przybyło na Plac Kolumba, gdyż „identyfikują się z ideą jedności terytorialnej Hiszpanii”.",,
"„Chcemy weta”. Protesty przed Senatem, sądami i w Juracie","Protesty przeciw zmianom w sądownictwie, w tym ustawie o Sądzie Najwyższym odbyły się w całym kraju w piątek wieczorem. Demonstrowano pod siedzibą SN i przed Senatem, gdzie debatowano nad ustawą. Manifestacje odbyły się wielu miastach i przed wjazdem do prezydenckiego ośrodka w Juracie.","– Musimy się domagać respektowania konstytucji. Ustawy ustaw, ustawy zasadniczej, bo to my jesteśmy konstytucją; to ona gwarantuje nam wolność i godność – mówił w piątek wieczorem do zgromadzonych przed Sądem Najwyższym b. prezes Trybunału Konstytucyjnego prof. Andrzej Rzepliński. – W sytuacji zagrożenia wszyscy stajemy razem; ważna jest obrona konstytucji; nie pogodzimy się z zamachem stanu – mówił podczas wiecu opozycjonista z czasów PRL Władysław Frasyniuk.Apelował o jedność opozycji. – To wyjątkowy moment w historii Polski, w którym zanikają różnice, ważna jest obrona konstytucji – mówił. – W sytuacji zagrożenia my wszyscy stajemy razem, w obronie sztandaru. Ta demonstracja jest dowodem na to, że szacunek dla konstytucji i flagi państwowej jest ważny dla obywatelek i obywateli. Nie pogodzimy się z zamachem stanu – powiedział. „Senatorze jeszcze możesz; senatorko, jeszcze możesz”W parku, od strony, gdzie znajduje się sala plenarna Izby, demonstranci ze świecami, flagami Polski i Unii, po odśpiewaniu Ody do radości odczytywali, przy rytmicznym akompaniamencie bębna nazwiska senatorów PiS i ich okręgi wyborcze oraz skandowali „senatorze jeszcze możesz; senatorko, jeszcze możesz”. Wołali też: „My nie chcemy dyktatury”, „Jest nas więcej, będzie sprawa, odzyskamy nasze prawa”; „Wstyd zostanie, władza minie”.Część demonstrantów pozostała przed SN, niektórzy ustawili się od strony ul. Wiejskiej, odgrodzonej barierami i kordonem policjantów, w tym funkcjonariuszy oddziałów prewencji z innych miast.Według stołecznej policji, dotychczasowe protesty w Warszawie przebiegają spokojnie.Łódź: „bądźmy razem, bo w solidarności jest siła”Demonstrowano też w innych miastach. W Łodzi kilkaset osób ponownie zebrało się wieczorem na Placu Dąbrowskiego, gdzie mieści się Sąd Okręgowy. Mieli ze sobą zapalone świece i znicze oraz flagi Polski i UE. Wysłuchano Preambuły Konstytucji RP oraz przemówień działaczy KOD, lokalnych polityków PO, Nowoczesnej i SLD, którzy podkreślali znaczenie trwających w kraju demonstracji.–To przerażające, jak walec nienawiści jedzie po nas. Na to nigdy nie pozwolimy, będziemy wspólnie krzyczeć i walczyć o wolną, niepodległą Polskę. (...) Dlatego spotykajmy się codziennie, bądźmy razem, bo w solidarności jest siła” – mówił poseł PO Artur Dunin.Uczestnicy skandowali hasła: „Trzy razy weto”, „Chcemy weta”, „Presja ma sens”, „Wolne sądy”, „Solidarność naszą bronią”, „W nas jest siła”, „Ten kraj jest nasz, nie tylko wasz”; odczytano wiersz Juliana Tuwima „Modlitwa” oraz odśpiewano hymn Polski. W woj. łódzkim w piątek protestowano też m. in. w Pabianicach i Bełchatowie. Z lampionami i świecami w SzczecinieTakże w Szczecinie kilkaset osób z zapalonymi świecami i lampionami zgromadziło się przed Sądem Rejonowym. Do protestujących przemawiał m. in. poseł PO Sławomir Nitras, poseł Nowoczesnej Piotr Misiło, a także członkowie KOD. Manifestujący mieli ze sobą flagi Polski i Unii Europejskiej. Skandowano: „Trzy razy weto”, „Wolne sądy”, „Zjednoczona opozycja”. – My musimy dzisiaj bronić Polski. Musimy walczyć i być bezwzględni wobec tych, którzy chcą zabrać Polsce wolność i demokrację – mówił Nitras.Turyści pod rezydencją prezydenta w JuracieOk. 200 osób protestowało w piątek wieczorem przed bramą wjazdową do rezydencji prezydenckiej w Juracie (woj. pomorskie). Demonstrującymi byli turyści, wypoczywający nad morzem – na protest umówili się na jednym z portali społecznościowych. Z zapalonych świeczek ułożyli na ziemi napis „veto”, skandowali m. in. „Andrzej Duda, oddaj dyplom”, „Otwórz bramę” oraz „Weto”. Na miejsce demonstracji przeszli kilka kilometrów z mola w Juracie.„Jesteśmy tutaj, żeby bronić porządku prawnego”Kilkaset osób zebrało się też ok 21. przed Sądem Okręgowym w Białymstoku. – Jesteśmy tutaj, żeby nie bronić sędziów i sądu, ale porządku prawnego – mówiła jedna z białostockich prawniczek. – To co nas łączy, to miłość do Polski, gdzie każdy ma swój głos. Teraz próbuje się nam tę wolną Polską odebrać – powiedział inny uczestnik. Przed sąd przyniesiono biało–czerwono flagi, a także flagi UE. Niemal każdy stał z zapaloną lampką lub zniczem, które na zakończenie postawiono przy sądzie. Uczestnicy skandowali m.in.: „Konstytucja!”, „Precz z kaczorem dyktatorem!” „Wolność! Równość! Demokracja!”, „Trzy razy weto”, „Tu jest Polska europejska!” Odśpiewano hymn Polski. Śpiewano też m.in. „Mury” Jacka Kaczmarskiego.Kalisz czeka na weto prezydentaOk. 500 osób zgromadziła demonstracja przed budynkiem kaliskiego sądu. Protestujący zapowiedzieli, że będą się tam spotykać „do skutku”. – Demokracja w Polsce została brutalnie zamordowana, teraz będzie autokracja, rządy jednego człowieka – powiedział do zgromadzonych Michał Witkowski z KOD. – Błagam was – bądźmy tu tak długo, dopóki Duda nie zawetuje ustaw. Bądźcie tutaj codziennie – apelował.",,
Jan Śpiewak o artykule „GW” : To paszkwil. Będę walczył o odtajnienie materiału dowodowego,"– Paszkwil – tak działacz miejski Jan Śpiewak nazwał środowy artykuł „Gazety Wyborczej” na temat jego procesu z mec. Bogumiłą Górnikowską, córką b. ministra sprawiedliwości w rządzie PO-PSL Zbigniewa Ćwiąkalskiego. Będę walczył o odtajnienie całego materiału dowodowego – zapowiedział Śpiewak.","Jan Śpiewak został w piątek prawomocnie uznany przez Sąd Okręgowy w Warszawie za winnego zniesławienia mec. Bogumiły Górnikowskiej. Uzasadnienie wyroku było niejawne. Śpiewak krytykował publicznie Górnikowską w związku z reprywatyzacją jednej z kamienic i działalnością prawniczki z lat 2008-2011, kiedy była kuratorem właściciela budynku, który - jak się okazało – nie żył od 1959 roku. „GW” napisała w środę, że Jan Śpiewak, broniąc się podczas apelacji, nie twierdził, że jego oskarżenia pod adresem Bogumiły Górnikowskiej są prawdziwe, i tłumaczył, że to były jedynie „opinie” i „skróty myślowe”. Dziennik opisał dokumenty z procesu, które miał otrzymać ze źródeł sądowych, a wśród nich m.in. pozew, wyrok sądu I instancji i apelację Śpiewaka.  Aktywista miejski odniósł się do artykułu na Twitterze, zwracając uwagę, że autor się z nim nie skontaktował. „Jestem wzruszony zainteresowaniem @gazeta_wyborcza moją sprawą. Ogromny tekst na całą stronę gazety, a redaktor Czuchnowski nie znalazł chwilki czasu, żeby do mnie zadzwonić” – napisał.Według działacza „wyszło z tego to, co musiało wyjść”, czyli „paszkwil”. „Będę walczył o odtajnienie całego materiału dowodowego” – zapowiedział.Sąd okręgowy utrzymał w mocy wyrok sądu rejonowego, który w styczniu nakazał działaczowi zapłatę 5 tys. zł grzywny i 10 tys. zł nawiązki na rzecz Górnikowskiej.Śpiewak zapowiedział, że prawdopodobnie złoży wniosek do prezydenta Andrzeja Dudy o ułaskawienie. W niedzielę doszło do spotkania prezydenta i działacza. Prezydent w poniedziałek powiedział dziennikarzom, że jeżeli odpowiedni wniosek zostanie złożony, to „sprawa będzie wnikliwie zbadana”. Mec. Górnikowska skierowała przeciwko Śpiewakowi prywatny akt oskarżenia dotyczący zniesławienia (art. 212 kk). Według niej Śpiewak pomówił ją o nieprawidłowości w wykonywaniu przez nią funkcji kuratora i o udział w aferze reprywatyzacyjnej, a w rezultacie naraził na utratę zaufania potrzebnego do wykonywania przez nią zawodu. Domagała się dla aktywisty miejskiego 10 tys. zł grzywny i trzech miesięcy pozbawienia wolności w zawieszeniu na rok.Jak napisała w środę „Wyborcza”, sąd pierwszej instancji stwierdził, że w sprawie kluczowa była kwestia prawdziwości zarzutów Śpiewaka i wskazał, że w swoich wypowiedziach działacz miejski przedstawił fakty, które w rzeczywistości nie miały miejsca.Gazeta przywołała także tłumaczenia Górnikowskiej w tej sprawie. Od 2008 r. była kuratorem Aleksandra Piekarskiego, właściciela połowy kamienicy przy ul. Joyteki 13. O przyjęcie kurateli poprosił ją prawnik Robert Porwisz, który reprezentował żyjących spadkobierców części kamienicy.Ustalenie losów Piekarskiego, trwające do grudnia 2011 roku, było konieczne do przejęcia nieruchomości. Po ustaleniu daty śmierci i odnalezieniu spadkobierców rola Górnikowskiej się skończyła – podała „GW”.",,
Ukraina zasiądzie do rozmów z Rosją. Spotkanie czwórki normandzkiej w Berlinie,"Ukraiński prezydent Petro Poroszenko zgodził się, przyjechać do Berlina, by tam spotkać się z przedstawicielami Rosji, Niemiec i Francji. Głowy państw w formacie normandzkim rozmawiać będą o konflikcie we wschodniej Ukrainie.","„Szefowie państw zgodzili się na spotkanie Normandzkiej Czwórki w Berlinie, 19 października, by wywrzeć nacisk na Rosję, by ta wypełniła pakiet zabezpieczeń zawarty w porozumieniach z Mińska” – informuje strona ukraińska.Ukraiński prezydent Petro Poroszenko przeprowadził rozmowę telefoniczną w tzw. trójstronnym formacie z kanclerz Niemiec Angelą Merkel i prezydentem Francji Francois Hollandem. Tymczasem w Donbasie wciąż trwają ostrzały. Monitoringowa misja OBWE w Donbasie tylko w ostatni weekend zanotowała ponad 600 wybuchów.",,
Kenijka pobiła 16-letni rekord świata w maratonie kobiet,Kenijka Brigid Kosgei pobiła 16-letni rekord świata w maratonie kobiet. Zawodniczka najlepszy dotychczasowy wynik poprawiła o ponad minutę.,"Kenijka Brigid Kosgei podczas Bank of America Chicago Marathon osiągnęła czas 2:14.04 sek. Poprzedni najlepszy rezultat należał do Brytyjki Pauli Radcliff, która w 2003 r. w Londynie miała wynik 2:15.25 sek.Podium uzupełniły reprezentantki Etiopii – druga była Ababel Yeshaneh (2:20.51 sek.), a trzecia Gelete Burka (2:20.55 sek.).25-letnia Kosgei w Chicago triumfowała również przed rokiem, ale wówczas czasem 2:18.35 sek. W kwietniu wygrała natomiast w Londynie – 2:18.20 sek.W sobotę w Wiedniu – w biegu na specjalnych warunkach – barierę dwóch godzin złamał Kenijczyk Eliud Kipchoge. Jego wynik nie został jednak uznany za oficjalny rekord świata.",,
Niemcy chcą koalicji państw przyjmujących imigrantów,"Szef niemieckiej dyplomacji zaproponował utworzenie wewnątrz Unii Europejskiej koalicji państw, które byłyby gotowe do przyjmowania u siebie imigrantów. Propozycję tę ostro skrytykował były kanclerz Austrii Sebastian Kurz.","Niemiecki minister Heiko Maas powiedział w rozmowie z grupą medialną „Deutschland”: „Musimy posunąć się do przodu razem z tymi państwami członkowskimi, które są gotowe do przyjmowania uchodźców – wszyscy pozostali są zaproszeni do uczestnictwa w tym projekcie”. Dodał, że Niemcy są gotowe zagwarantować, iż będą przyjmowały stałą grupę uchodźców.              Propozycje te nie spodobały się Sebastianowi Kurzowi, który przypomniał, że obowiązkowy podział uchodźców w Europie już raz zawiódł. – Ponownie zaczynamy rozmawiać o pomysłach z 2015 roku, które okazały się niewykonalne – powiedział austriacki polityk.              Zdaniem Kurza pomoc uchodźcom powinna polegać na walce z przemytnikami ludzi, na umożliwieniu imigrantom powrotu do kraju pochodzenia lub kraju tranzytowego oraz na pomocy w rozwoju gospodarczym krajów afrykańskich.",,
Petru: Nie skorzystam z zaproszenia Grzegorza Schetyny i nie wejdę do PO,"Były lider Nowoczesnej Ryszard Petru oświadczył, że nie skorzysta z propozycji szefa PO Grzegorza Schetyny, który zaprosił go do swojego ugrupowania. Petru ocenił, że Platforma jest zbyt konserwatywna.","– Bardzo dziękuję Grzegorzowi Schetynie za zaproszenie do Platformy Obywatelskiej, ale nie skorzystam – powiedział w Polsat News Ryszard Petru. Jak podkreślił, Nowoczesna powstała jako kontra do PO. – Platforma jest partią konserwatywno-ludową, za mało ukierunkowaną na przedsiębiorczość – zauważył polityk. Według niego dowodem na to jest „chociażby skok na OFE, czy utrudnienia dla firm wprowadzone za czasów, gdy ministrem finansów był Jacek Rostowski”.– Poza tym PO jest światopoglądowo bardzo konserwatywna, a ja szukam rozwiązania, które byłoby bardziej uniwersalne – powiedział Petru.",,
Popularny raper pozostanie w areszcie. Wstawił się za nim prezydent USA,Amerykański raper A$AP Rocky został oskarżony o dokonanie napaści w związku z bójką w Sztokholmie i na czas procesu pozostanie w areszcie – poinformowała szwedzka prokuratura. Za artystą wstawił się osobiście prezydent USA Donald Trump.,"Prokurator Daniel Suneson oświadczył, że wszczął postępowanie karne wobec trzech osób podejrzanych o napaść z uszkodzeniem ciała. Wyjaśnił, że jego zdaniem – mimo argumentów adwokatów o uzasadnionej obronie wobec zachować prowokacyjnych – ich zachowanie wyczerpywało znamiona przestępstwa.Chodzi o A$AP Rocky'ego i dwie osoby towarzyszące mu 30 czerwca, gdy uczestniczyli w bójce w centrum Sztokholmu. Rapera zatrzymano 3 lipca po koncercie w szwedzkiej stolicy.Na opublikowanych w mediach społecznościowych nagraniach z bójki widać jak raper gwałtownie rzuca kogoś na ziemię. Według adwokatów artysty działał on w samoobronie.Datę rozpoczęcia procesu w tej sprawie sąd ma dopiero wyznaczyć. Artyście grozi kara do dwóch lat więzienia.Sprawa 30-letniego rapera, producenta i modela, który w rzeczywistości nazywa się Rakim Mayers, stała się głośna, gdy osobiście wstawił się za nim amerykański prezydent.",,
Olszewski za ujawnieniem aneksu do raportu z weryfikacji WSI,"- Nie widzę żadnych przeszkód, by aneks do raportu z weryfikacji WSI został ujawniony. Nie mam jednak pewności, czy ten dokument istnieje, czy przetrwał. Aneks został przekazany na ręce prof. Lecha Kaczyńskiego. Po tragedii smoleńskiej wszystkie dokumenty po Lechu Kaczyńskim przejął Bronisław Komorowski. Nie wiemy, czy po przegranych wyborach prezydent Komorowski przekazał je swojemu następcy, czyli prezydentowi Andrzejowi Dudzie – stwierdził w wywiadzie dla „Gazety Polskiej” b. premier Jan Olszewski.","Założyciel Ruchu Odbudowy Polski zapytany przez Dorotę Kanię, kto jest największym przeciwnikiem obecnego obozu władzy, odparł: – Totalna opozycja, która stwarza w Polsce sytuację, w której największym beneficjentem jest strona rosyjska. To właśnie Rosji zależy na destabilizacji w Polsce, bo to oznacza destabilizację w całej Europie.Zdaniem Olszewskiego „minister Antoni Macierewicz jest postacią szczególną w naszym życiu publicznym”. – Niewątpliwie z jego nazwiskiem będzie związana sprawa lustracji, która dopiero dzisiaj znajduje swoje finalne rozwiązanie. To właśnie z jego nazwiskiem będzie związana akcja likwidacji WSI, co było przez całe lata nierozwiązywalnym problemem i dopiero działania ministra Macierewicza przyniosły konkretne rozwiązania w tej materii. Pan minister Macierewicz odgrywa niezwykle istotną rolę w rządzie pani premier Beaty Szydło – skonkludował.",,
Łukasz Piszczek po raz ostatni w reprezentacji. Jest data pożegnalnego meczu,"Łukasz Piszczek w listopadzie wystąpi w swoim ostatnim meczu w piłkarskiej reprezentacji Polski. Pożegnalne spotkanie zostanie rozegrane na Stadionie Narodowym w Warszawie 19 listopada, kiedy Biało-Czerwoni zmierzą się ze Słowenią w meczu eliminacji do mistrzostw Europy. Będzie to 66. mecz w reprezentacyjnej karierze zawodnika.","Zakończenie przygody z drużyną narodową Piszczek zapowiedział już w sierpniu zeszgłego roku. „Moja przygoda z reprezentacją dobiegła końca” – napisał wtedy na Facebooku piłkarz.Teraz polski związek piłkarski na swoim koncie Łączy nas Piłka poinformował, że pożegnalny mecz 34-letniego obrońcy Borussii Dortmund odbędzie się w czasie listopadowego spotkania ze Słowenią na Narodowym.  Łukasz Piszczek w seniorskiej reprezentacji Polski zadebiutował w 2007 r. Powołał go holenderski selekcjoner Leo Beenhakker. Rok później znalazł się w ostatniej chwili w kadrze na mistrzostwa Europy w Austrii i Szwajcarii i wystąpił w pierwszym meczu z Niemcami (0:2) – wszedł na boisko w drugiej połowie.",,
Kuzyn prezesa PiS: Ze sprawą Srebrnej nic mnie nie łączy,"– Nie zajmuję się biznesem, nic mnie nie łączy ze sprawą Srebrnej – powiedział PAP Jan Maria Tomaszewski, kuzyn prezesa PiS Jarosława Kaczyńskiego. Przyznał, że Gerald Birgfellner „doprowadził do dużego problemu w jego rodzinie”.","„Gazeta Wyborcza” opublikowała w ubiegłym tygodniu stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna. Budowa miała być sfinansowana z kredytu udzielonego przez bank Pekao SA w wysokości do 300 mln euro, czyli ok. 1,3 mld zł – podała „GW”. W biurowcu miały się znaleźć m.in. apartamenty, hotel i siedziba fundacji Instytutu im. Lecha Kaczyńskiego. Ujawniona przez „GW” rozmowa odbyła się 27 lipca 2018 r. w siedzibie PiS przy ul. Nowogrodzkiej w Warszawie. Oprócz Jarosława Kaczyńskiego w spotkaniu mieli wziąć udział austriacki biznesmen Gerald Birgfellner, który jest zięciem kuzyna Kaczyńskiego Jana Marii Tomaszewskiego, córka Tomaszewskiego pełniąca na spotkaniu rolę tłumaczki oraz Grzegorz Tomaszewski, którego nazwano „bratem ciotecznym” Kaczyńskiego. W rozmowie z PAP Jan Maria Tomaszewski zaznaczył, że „Grzegorz Tomaszewski nie jest bratem ciotecznym Jarosława Kaczyńskiego”. – Nie jest jego żadnym krewnym – podkreślił.",,
"Pomoc dla Polaków na Kresach. Wiele akcji, jeden wspólny cel","Stowarzyszenia, fundacje, spółki Skarbu Państwa, a także prywatni filantropi organizują liczne akcje i przedsięwzięcia wspierające materialnie i duchowo Polaków żyjących za wschodnią granicą naszego kraju.","Fundacja „Kresy w potrzebie – Polacy Polakom” niesie pomoc Polakom poza wschodnimi granicami Polski. Fundacja ta co roku organizuje np. zbiórki wielkanocne i bożonarodzeniowe dla Polaków na Kresach. Akcje te prowadzone są przez ludzi dobrej woli oraz Związek Harcerzy Rzeczypospolitej. Dzięki nim przekazano rodakom nie tylko pomoc materialną, ale nawiązano trwałe relacje pomiędzy Polakami żyjącymi w ojczyźnie a Polakami pozostałymi poza granicami Rzeczypospolitej Polskiej. – Jako dawny prezes fundacji, a obecnie jako wolontariusz wspieram nowy zarząd w ich działaniach. Oni o nas pamiętają, pamiętają o Polsce i historii. Czekają na nasze wsparcie, a podczas tego wydarzenia dzieją się rzeczy niebywałe. Mam ogromną prośbę o serce dla Polaków na Kresach, o pamięć o nich i o wsparcie – przekonuje Cezary Jurkiewicz, przewodniczący klubu PiS w radzie miasta Warszawy. Jedną z największych ogólnopolskich akcji świątecznej pomocy dla rodaków na Wschodzie prowadzi wrocławskie Stowarzyszenie Odra-Niemen. Obfite dary, zebrane w ramach akcji „Paczka dla Rodaka i Bohatera na Kresach”, w 2017 roku dostarczono Polakom na Białorusi. Paczki wręczono m.in. państwu Przyłuckim, mieszkającym w Zalesiu koło Kobrynia. Leciwe małżeństwo bardzo cieszyło się z tego, że Polacy w kraju stale o nich pamiętają. Pani Jadwiga Przyłucka, żołnierz AK Polesie, dziękowała z całego serca. – Życzę dla Polaków w kraju, którzy nam dopomagają i o nas pamiętają,  niech im Bóg swoją najświętszą ręką błogosławi – złożyła życzenia.     Spółki Skarbu Państwa „Polacy kresowym straceńcom” – to hasło akcji dobroczynnej na rzecz Polaków mieszkających na Kresach Wschodnich. Pomoc kierowana jest zarówno do kombatantów, jak i dzieci z domów dziecka. W całej Polsce w tym roku trwała zbiórka, m.in. żywności i przyborów szkolnych. Inicjatywę Stowarzyszenia Łagierników Żołnierzy AK wspierała Fundacja PKO Banku Polskiego. – Pracownicy PKO Banku Polskiego to zaangażowani wolontariusze, którzy zawsze stają na wysokości zadania. Efekty organizowanych przez nas akcji to dowód na to, że chcemy i umiemy się dzielić. Tym razem możemy nie tylko pomóc dzieciom i kombatantom, ale też pokazać, że pamiętamy o naszych rodakach mieszkających na Kresach Wschodnich – mówi Małgorzata Głębicka, prezes Fundacji PKO Banku Polskiego.     Pamięć o tradycji i przodkach  Znajdująca się w Czeczelniku, na środkowej Ukrainie neogotycka kaplica grobowa jest miejscem spoczynku rodziny Sobańskich, która przez stulecia budowała kulturę kresów Rzeczpospolitej. Dziś kaplica jest starannie odrestaurowana dzięki staraniom Michała Sobańskiego, krewnego osób pochowanych w Czeczelniku. Dotarł tu w 2007 r. podczas objazdu miejsc związanych z historią rodziny. Był zdumiony stosunkowo dobrym stanem zachowania budynku.  Wzniesiona ok. 1845 r. kaplica przetrwała dekady komunizmu dzięki staraniom jednego człowieka – księdza Martyniana Darzyckiego, który dbał o nieliczną lokalną społeczność katolicką. Ksiądz Darzycki uczynił z kaplicy centrum życia religijnego i heroicznym wysiłkiem ochronił ją przed typowym losem takich obiektów przerabianych na magazyny lub zwyczajnie rozbieranych na budulec. – Byłem autentycznie wzruszony, widząc, że krypta grobowa w podziemiach kaplicy nie była zbezczeszczona, jak wiele innych, które widziałem – wspomina Michał Sobański, który sfinansował wszystkie prace związane z renowacją kaplicy, prace konserwatorów i specjalistów.",,
Strzałkowski odznaczony pośmiertnie Krzyżem Kawalerskim Orderu Odrodzenia Polski,Poseł PiS Stefan Strzałkowski został przez Prezydenta RP pośmiertnie odznaczony Krzyżem Kawalerskim Orderu Odrodzenia Polski. Odznaczenie odebrała żona zmarłego z rąk wojewody zachodniopomorskiego.,"W Białogardzie (Zachodniopomorskie) trwają w sobotę uroczystości pogrzebowe posła PiS Stefana Strzałkowskiego. Strzałkowski został pośmiertnie odznaczony Krzyżem Kawalerskim Orderu Odrodzenia Polski przez prezydenta Andrzeja Dudę za wybitne osiągnięcia podejmowane z pożytkiem dla kraju w działalności państwowej i publicznej. Odznaczenie odebrała żona zmarłego z rąk wojewody zachodniopomorskiego Tomasza Hinca. Stefan Strzałkowski zmarł 8 listopada w wieku 62 lat. Przez 20 lat był związany z oświatą, pracował jako nauczyciel i dyrektor szkoły. W latach 1998-2002 był starostą białogardzkim, następnie, do 2009 r., burmistrzem Białogardu. W wyborach parlamentarnych w 2007 r. startował do Sejmu z listy PiS. Nie uzyskał wówczas mandatu posła. Objął go po śmierci Mariana Golińskiego w 2009 r. W Sejmie zasiadał także przez dwie kolejne kadencje  – po wyborach w 2011 i w 2015 r. W 2004 r. otrzymał Srebrny Krzyż Zasługi. Uroczystości pogrzebowe mają charakter oficjalny, a ich organizatorem jest Kancelaria Sejmu.",,
"„Rząd przeznaczy w rok tyle funduszy na drogi lokalne, ile PO przez osiem lat”","Chcemy, żeby odrodziły się ziemie popegeerowskie – zadeklarował w Białogardzie premier Mateusz Morawiecki. Zarzucił jednocześnie zaniechania Polskiemu Stronnictwu Ludowemu, które – według niego – odpowiada m.in. za wyprzedaż zakładów przetwórstwa i polskiej ziemi.","–Chcemy, żeby ziemie popegeerowskie się odrodziły; w tym celu właśnie inwestujemy – podkreślił Morawiecki podczas spotkania z wyborcami w Białogardzie (woj. zachodniopomorskie).Premier mówił w tym kontekście o planowanych przez jego rząd inwestycjach m.in. w drogi lokalne. – Prowadzimy największe inwestycje w drogi lokalne w ostatnich kilkudziesięciu latach; z dobrymi gospodarzami, takimi, którzy chcą dbać o swoje lokalne ojczyzny, będziemy inwestować tyle w jednym roku w drogi lokalne, ile Platforma i PSL zaangażowały (na ten cel) w ciągu ośmiu lat – zapowiedział premier. Jak dodał, łącznie na budowę i remonty dróg lokalnych razem z chodnikami przeznaczone zostanie ok. 5 mld zł. Co PSL zrobił dla polskiej wsi?Szef polskiego rządu wspomniał też w tym kontekście o proponowanym przez PiS planie dla wsi. – Stawiamy bardzo mocno właśnie na odrodzenie polskiej wsi – podkreślił. W tym kontekście zarzucił PSL zaniechania. – To PSL, partia, która mieni się partią ludową, w latach (...), w których rządzili – a PSL rządziło przez 16 lat z 25 lat okresu transformacji, do 2015 r., a więc przez większość czasu – dokonało wyprzedaży zakładów przetwórstwa rolnego, rolno-spożywczego, warzywnego, owocowego i wyprzedaży polskiej ziemi – przekonywał Morawiecki. – To wszystko, co PSL zrobił polskiej wsi, podsumowuje niestety najlepiej ich minister rolnictwa, pan [Marek] Sawicki, który nazywał rolników frajerami. Hańba! – dodał. Szef rządu poinformował jednocześnie zgromadzonych, że pod kątem rolników z środkowego Pomorza zdecydowano o utworzeniu 17. Krajowego Ośrodka Wsparcia Rolnictwa w Koszalinie. – Tak, by rolnicy ze środkowego Pomorza nie musieli jeździć do Gdańska, na wschód, czy do Szczecina, na zachód – dodał. Premier zaapelował również do władz gmin, aby przedstawiały kalkulacje dotyczące strat w wyniku klęski suszy. – Ciągle brakuje połowy obliczeń – zaznaczył. Zapewnił, że rząd będzie angażował ogromne środki na walkę ze skutkami suszy.  Morawiecki podkreślił, że rząd chce, aby polska wieś była „wsią kwitnącą, rozwijającą się”. Podkreślił, że w obliczu tegorocznej klęski suszy rząd będzie na pewno „angażować ogromne środki” z budżetu.Premier zaznaczył, że niektóre gminy są niegospodarne i bankrutują. Podkreślił, że gospodarze w „małych ojczyznach” powinni przyciągać nowe inwestycje oraz potrafić współpracować z rządem. – Jestem przekonany, że pan Stefan Strzałkowski będzie takim gospodarzem – powiedział premier. Strzałkowski PiS wystartuje na burmistrza Białogardu z Prawa i Sprawiedliwości. Jak mówił premier, kluczowe jest także zwycięstwo w wyborach do sejmików. Opóźnienia programów unijnychMorawiecki odniósł się również do informacji o opóźnieniach w realizacji programów unijnych i rządowych przez samorządy, podkreślając jednocześnie, że w 15 z 16 sejmików wojewódzkich rządzi opozycja parlamentarna.– W wielu z nich, pokaże to za parę dni mój kolega z rządu, minister inwestycji i rozwoju Jerzy Kwieciński, w bardzo wielu z nich są ogromne opóźnienia w realizacji programów unijnych, rządowych – mówił szef rządu.",,
Siatkarki odpowiadają na artykuł „GW”: Stronniczy; skandaliczna próba skłócenia zespołu,"Artykuł, który ukazał się w „Gazecie Wyborczej” jest stronniczy i uderzający w godność oraz dobre imię drużyny; większość informacji w nim podanych jest nieprawdziwa – piszą w oświadczeniu polskie siatkarki. 13 podpisanych pod tekstem zawodniczek podkreśla, że zespół jest „oburzony faktem, w jakim świetle został przedstawiony”. W środę „GW” opisała konflikt w reprezentacji, jako powód podając to, że część siatkarek jest zazdrosna i z niechęcią podchodzi do „faworyzowanych” przez trenera młodych zawodniczek – Magdaleny Stysiak i Marii Stenzel.","„Wyborcza” napisała o buncie w kadrze siatkarek. Według dziennika po zakończeniu ME większość zawodniczek podpisała się pod wnioskiem do władz związku o zmianę sztabu trenerskiego. Informacje mieli potwierdzić szefowie PZPS, choć oficjalnie federacja nie odniosła się do tego faktu. Podpisane pod listem siatkarki miały – zdaniem gazety – zarzucać szkoleniowcowi faworyzowanie wchodzących dopiero do kadry Magdaleny Stysiak, która w powszechnej opinii uchodzi za jedną z najbardziej utalentowanych zawodniczek młodego pokolenia, i Marii Stenzel, a także złą komunikację sztabu z drużyną.Jak przekonują zawodniczki, rzekomy zarzut o niechęci czy zazdrości drużyny w stosunku do Magdaleny Stysiak jest „paskudną insynuacją, mającą na celu odwrócenie uwagi od innych problemów”.Jako wspomniane problemy wskazują m.in.: przedkładanie przez sztab trenerski wyniku nad stan zdrowia zawodniczek i okazywanie niezadowolenia w przypadku kontuzji; obniżanie poczucia wartości zespołu i brak psychologicznego czy mentalnego prowadzenia drużyny; brak szczerości i nagminnie powtarzające się złe wypowiedzi na temat swoich zawodniczek – często także w rozmowach z innymi siatkarkami – czy błędy w prowadzeniu meczów oraz napady furii, które „źle wpływały na zespół”.Siatkarki wspominają także o „akceptowaniu przez trenera Nawrockiego nieprofesjonalnych, zażyłych relacji członka sztabu z jedną z zawodniczek”. Trener – jak twierdzą – dopuszczał do „niemoralnego zachowania” mimo zgłaszania problemu przez zespół. Zdaniem zawodniczek treningi prowadzone były przez trenerów „niekompetentnych do szkolenia zawodniczek reprezentacji”, a sam Nawrocki miał „oczerniać sztab szkoleniowy w obecności zawodniczek, tym samym wprowadzając niekomfortową atmosferę pracy”.„Zarzuty związane z tak późną reakcją drużyny były spowodowane dbałością o dobro zespołu i chęcią zaspokojenia oczekiwań kibiców, którzy byli dla nas wsparciem w tym ciężkim sezonie kadrowym. Jednakże zespół pragnie podkreślić, iż fakt o zaistniałym problemie został zgłoszony dzień po zakończeniu mistrzostw Europy w Turcji, tj. dnia 9 września 2019 r.” – czytamy w oświadczeniu.Nasze siatkarki zajęły na nich czwarte miejsce. Chciały jednak spotkania z szefem związku, by przedstawić swój punkt widzenia na temat sytuacji w kadrze. Na spotkanie z prezesem Jackiem Kasprzykiem zostały wytypowane – z wyłączeniem Magdaleny Stysiak i Marii Stenzel – dwie przedstawicielki drużyny: Malwina Smarzek-Godek i Joanna Wołosz.Pozostałe zawodniczki wystosowały z kolei pismo potwierdzające, że reszta drużyny zgadza się z przedstawicielkami. List został jednak podważony przez Kasprzyka pod względem autentyczności podpisów na nim zawartych. „W dokumencie nie zawarto nic oprócz potwierdzenia spójności zdania całego zespołu wraz z podpisami. Wyżej wymieniony dokument jest jedynym wystosowanym przez zespół do PZPS. Informacje podane przez media odnośnie rzekomego pisma z prośbą o zwolnienie trenera Nawrockiego są nieprawdziwe i bezpodstawne” – przekonują zawodniczki. 6 listopada PZPS poinformował jednak, że trener Nawrocki będzie trenował kadrę przynajmniej do mistrzostw świata w Polsce w 2022 r. To zdaniem siatkarek: „mnożące się artykuły związane z tą sprawą, a przede wszystkim sam wywiad Prezesa Kasprzyka ujawniający szczegóły podjętych wcześniej rozmów, wywarły na zespole ogromne oburzenie”.„W obliczu wszystkich zarzutów, często nieprawdziwych, drużyna czuje się skrzywdzona oraz oszukana. Upublicznianie wewnętrznych problemów reprezentacji na łamach prasy w opinii zawodniczek jest niedopuszczalne oraz może rzutować negatywnie na zbliżające się kwalifikacje” – dodają.„We wcześniejszych rozmowach zespołu z Trenerem Nawrockim (odbytych w Spale) po raz pierwszy został poruszony temat domniemanego konfliktu Magdaleny Stysiak z resztą zespołu. Drużyna zgodnie podkreśliła, że Magdalena jest zawodniczką pożądaną w polskiej reprezentacji oraz że każda z dziewczyn wierzy w jej duży wkład w osiągnięcie założonych celów. Na koniec sezonu reprezentacyjnego odbyło się spotkanie w gronie samych zawodniczek. Sprawa została wyjaśniona, a sama Magdalena Stysiak ujawniła przyczyny domniemanego sporu. Z rozmowy wynikły manipulacje ze strony Trenera Nawrockiego, który próbował nastawić zawodniczkę przeciwko reszcie drużyny komentarzami o rzekomej zazdrości czy niechęci ze strony zespołu do jej osoby” – wskazują w oświadczeniu reprezentantki.Zaznaczają, że zespół „cieszy się z obecności Magdy w reprezentacji i liczy na wspólne sukcesy”, a wspomniany artykuł zamieszczony w „Gazecie Wyborczej” uważa za „kolejną skandaliczną próbę skłócenia Magdaleny z resztą zespołu”.",,
Zatonął statek z imigrantami z Afganistanu,"Statek z 263 imigrantami na pokładzie zatonął u zachodnich wybrzeży wyspy Korfu. Za zaginionych uznaje się 22 pasażerów. Uratowani pasażerowie statku twierdzą, że pochodzą z Afganistanu.","– Trwają poszukiwania. Pięć statków oraz śmigłowce szukają 22 osób, które według uratowanych zaginęły – podała grecka straż przybrzeżna.Służby ratunkowe zostały zawiadomione przez jednego z pasażerów statku z imigrantami, że jednostka jest w niebezpieczeństwie w sobotę późnym wieczorem. Jednak silny wiatr uniemożliwił natychmiastowe podjęcie akcji ratunkowej.Pasażerowie łodzi z imigrantami zostali uratowani przez holenderski statektowarowy około siedmiu godzin po tym zgłoszeniu. Kapitan holenderskiejjednostki oświadczył, że wziął na pokład 241 pasażerów oraz, że pływający pod włoską banderą „Hasan Reis” zatonął.Władze czekają aż statek towarowy przypłynie do portu w Korfu. Grecja stała się jednym z głównych krajów, przez które nielegalni imigrancipróbują przedostać się do Unii Europejskiej. W ciągu ostatnich lat imigranci zaczęli jednak coraz częściej wybierać bezpieczniejsza drogę lądową przez Turcję niż próby przedostania się morzem. W Grecji, mającej około 11 mln ludności, przebywa obecnie około pół miliona nielegalnych imigrantów.",,
Naukowcy wyhodowali u myszy płuca z komórek macierzystych,"Biotechnolodzy otrzymali u myszy w pełni działające płuca wytworzone z komórek macierzystych wszczepionych embrionom. Badacze liczą, że w podobny sposób będzie można uzyskiwać ludzkie narządy do przeszczepów.","Na łamach pisma „Nature Medicine”, naukowcy z Columbia University opisali przełomowe dokonanie w dziedzinie hodowli narządów. – Na całym świecie miliony ludzi cierpiących na nieuleczalne choroby płuc umierają z powodu braku dawców dla przeprowadzenia przeszczepu – zwraca uwagę współautor publikacji, prof. Wellington V. Cardoso. – Nasze badanie pokazuje, że może być wykonalne opracowanie nowych, alternatywnych strategii otrzymywania do transplantacji ludzkich płuc hodowanych w zwierzętach – podkreśla badacz. Wiele wysiłków włożono już w próby hodowli płuc na syntetycznych podłożach lub rusztowaniach uzyskanych przez pozbawienie żywych płuc komórek. Mimo dużego postępu, nie udało się dotąd otrzymać w pełni działającego narządu. – Pomyśleliśmy, że prostsze może być wyhodowanie nowych płuc w rozwijającym się zwierzęciu. Moglibyśmy wykorzystać naturalne zwierzęce sygnały (komórkowe – przyp. red.) umożliwiające rozwój płuc – opowiada główny autor pracy, dr Munemasa Mori.",,
Nagrobki polskich żołnierzy na Rossie uszkodzone po wypadku samochodowym,"W wyniku wypadku samochodowego na wileńskim cmentarzu Rossa uszkodzone zostały nagrobki polskich żołnierzy w kwaterze wojskowej z lat 1919-1920, które tego lata ustawiła polska Fundacja Wolność i Demokracja.","Jak poinformowała administrator cmentarza Nijole Minosianiene, „zniszczone zostały co najmniej trzy pomniki i metalowe ogrodzenie cmentarza” Nowa Rossa.Do wypadku doszło we wtorek w godzinach porannych, gdy opel z nieustalonych przyczyn zjechał z drogi, uderzył w metalowe ogrodzenie i zawisł na nim, niszcząc nagrobki znajdujące się najbliżej. Przyczyny wypadku i zakres zniszczeń są analizowane.Dwie części cmentarza, Starą i Nową Rossę, dzieli wąska droga. – Widocznie kierowca jechał za szybko, padał deszcz i nie zapanował nad samochodem – powiedziała honorowa przewodnicząca Społecznego Komitetu Opieki nad Starą Rossą Alicja Klimaszewska. Przypomniał, że przed kilkoma laty również miał miejsce wypadek samochodowy, w wyniku którego uszkodzony został pomnik. – Wówczas kierowca pokrył koszty odbudowy pomnika – powiedziała Klimaszewska.Prezes Komitetu Dariusz Żybort wyraził opinię, że „obecne uszkodzenia powinni obejrzeć przedstawiciele Fundacji Wolność i Demokracja i oszacować straty”.                                                    Zniszczone pomniki żołnierzy polskich, na Cmentarzu na Rossie w Wilnie, w które nad ranem wjechał samochód (fot. PAP/Valdemar Doveiko) Fundacja pół roku temu zakończyła rewitalizację tej polskiej kwatery wojskowej. Czterdzieści starych nagrobków zostało wymienionych na nowe. Odnowiono też znajdującą się tam kolumnę.Na Nowej Rossie spoczywają żołnierze polscy i litewscy, polegli w latach 1919-20 w bratobójczej walce o Wilno. Spoczywa tam też pięciu żołnierzy z Samoobrony Wileńskiej, którzy polegli w walkach ulicznych z Niemcami i bolszewikami na przełomie 1918 i 1919 roku. Pomiędzy grobami polskich i litewskich żołnierzy stoi kolumna z napisem „Wilno swoim wybawcom”. Do 1939 roku wieńczył ją orzeł.Rewitalizację sfinansowały Ministerstwo Kultury i Dziedzictwa Narodowego oraz Fundusz Promocji Kultury poprzez Fundację Wolność i Demokracja. Rozpoczęto ją w ubiegłym roku od zbierania odpowiedniej dokumentacji. Następnie zostały wykonane nagrobki, identyczne z tymi z lastryka, które były w kwaterze.",,
CIA prześledziła geografię otyłości. Samoa nosi XXL,"CIA sporządziła mapę otyłości – informuje BBC. Listy krajów zamieszkiwanych przez  najbardziej „przeciążone” społeczności nie otwierają bynajmniej Stany Zjednoczone, ale Samoa Amerykańskie – terytorium USA obejmujące fragment wysp o tej nazwie w Oceanii.","„Researcherzy” The World Factbook – corocznej publikacji Centralnej Agencji Wywiadowczej Stanów Zjednoczonych – zajęli się geografią otyłości.  Najwięcej dorosłych otyłych mieszka na południowym Pacyfiku. A listę otwiera amerykańska część Wysp Samoa, gdzie  odsetek puszystych sięga prawie 75 procent.  Korpulentny lud najmniejszej republiki świataW pierwszej dziesiątce można znaleźć inne ludy zamieszkujące ten  region – m.in. położoną tuż pod równikiem Republikę Nauru, nazywaną kiedyś Pleasant Island… Według  Wikipedii to najmniejsza republika na świecie, zarówno pod względem wielkości (21,3 km kwadratowych), jak i liczby ludności (około 9 400 mieszkańców). Smażona ryba wyparła surową Za nadwagę naukowcy obwiniali geny ludów zamieszkujących wyspy Pacyfiku, jednak ostatnio przeważa pogląd, że to kolonizatorzy rozpowszechnili kaloryczne dania zachodniej  kuchni.     USA tuż za Egiptem  Jedynym krajem spoza Oceanii, który znalazł się w pierwszej dziesiątce tęgich społeczeństw, jest Kuwejt. Stany Zjednoczone – z odsetkiem otyłych wynoszącym około 33 procent dorosłej populacji – są na 18. miejscu listy CIA. Wyprzedza je Egipt, na kolejnym miejscu plasuje się Arabia Saudyjska. W Europie ten odsetek nie przekracza 25 procent. Ranking zamykają państwa Azji i Afryki. W krajach takich, jak Erytrea, Wietnam czy Indie jedynie około dwóch mieszkańców na stu ma nadwagę.",,
„Ta decyzja może zwiększyć nakłady na nowe technologie”. Przedsiębiorcy po spotkaniu z premierem,"Przedsiębiorcy byli pozytywnie zaskoczeni efektem spotkania z premierem Mateuszem Morawieckim; wszyscy chcemy, aby nasi pracownicy zarabiali jak najwięcej – powiedział w czwartek w rozmowie z portalem tvp.info Tomasz Zjawiony, prezes Regionalnej Izby Gospodarczej w Katowicach. W środę z jej członkami i przedsiębiorcami spotkał się szef rządu. Zdaniem eksperta zapowiedziane przez PiS podniesienie płacy minimalnej może zmienić strukturę inwestycji w gospodarce i podnieść nakłady na nowe technologie. Wśród przedsiębiorców nie brakuje jednak również obaw.","Mateusz Morawiecki mówił w Katowicach o podejściu rządu do polityki gospodarczej i deklarował, że ma ona służyć polskim przedsiębiorcom, ponieważ państwo i przedsiębiorcy – jak powiedział – „jadą na jednym wózku”. Szef rządu podkreślał, że sukces odnoszony przez przedsiębiorców w kraju i za granicami musi wiązać się ze wzrostem ich produktywności oraz konkurencyjności, czyli „z podażową stroną gospodarki narodowej”.– Wszyscy jesteśmy za tym, aby nasi pracownicy zarabiali jak najwięcej. Teraz musimy wspólnie znaleźć sposób, by – jak określił to premier – „jadąc na wspólnym wózku” zbudować mechanizmy, które pozwolą przedsiębiorcom bez wielkich konsekwencji podnieść poziom życia Polaków – ocenił w rozmowie z portalem tvp.info Tomasz Zjawiony.Choć ani pytania, ani nastawienie przedsiębiorców do niektórych pomysłów rządu nie były bezkrytyczne, to pozytywnie zaskoczyły ich efekty spotkania z Mateuszem Morawieckim. – Pan premier w sposób bardzo sprawny pokazał kilka przykładów, z którymi trudno było dyskutować. Spotkanie pokazało, że w wielu przypadkach nie jest to kwestia dobrej czy złej woli, tylko kwestia braku dostępu do rzetelnej informacji. Takie spotkania bardzo mocno otwierają i faktycznie pozwalają poznać argumentację, która jest rozsądna – zaznaczył prezes katowickiej RIG. Tomasz Zjawiony przyznał, że w tej chwili „przedsiębiorcy rzeczywiście obawiają się, że to głównie oni będą zmuszeni ponieść skutki zapowiadanych zmian” dotyczących podniesienia pensji minimalnej. Na spotkaniu premier przedstawił kilka propozycji zmian m.in. w systemie podatkowym, które będą miały na celu wsparcie osoby prowadzącej działalność gospodarczą.– Rząd raz swoim kosztem, raz kosztem samorządu proponuje rozwiązania mające doprowadzić do tego, by przedsiębiorcy nie byli zmuszeni – poprzez podniesienie pensji minimalnej – do likwidacji swoich firm. Z drugiej strony musimy znaleźć taki mechanizm, by te propozycje nie były jedną z głównych przyczyn inflacji – powiedział Zjawiony. – To są rzeczy, które zgodnie z deklaracją premiera będziemy również wspólnie omawiać na organizowanym przez nas 9. Europejskim Kongresie Małych i Średnich Przedsiębiorstw – zapowiedział.Dodał, że ze strony przedsiębiorców także padło kilka deklaracji, by takich rozwiązań szukać. – Zostaliśmy postawieni w takiej sytuacji i teraz musimy znaleźć najlepsze rozwiązanie, które pomoże udźwignąć ten ciężar – ocenił. – Jesteśmy dosyć uprzywilejowanym regionem – przyznał Zjawiony zapytany przez nas o to, jak rozwija się śląska gospodarka i prowadzone przez przedsiębiorców inwestycje. Jak dodał, jeśli chodzi o inwestorów zagranicznych, to Śląsk może pochwalić się najlepszą w Europie, prężnie działającą strefą ekonomiczną. W związku z tym zaznaczył, że „odrobinę niesprawiedliwe” byłoby ocenianie z jego perspektywy pozyskiwania zagranicznych inwestorów. W ocenie prezesa katowickiej RIG powszechnie wiadomo, że Polska jest „dosyć atrakcyjnym krajem – nie ukrywajmy – także ze względu na niskie koszty pracy”. –  Wszyscy zdają sobie sprawę, że podniesienie tych kosztów spowoduje zmianę struktury  i rodzaju inwestycji (w gospodarce – red.). Nie będą to już raczej inwestycje opierające się na niskim koszcie pracy, ale – mam nadzieję – inwestycje idące w nowe technologie – powiedział ekspert.Wskazał także na negocjacje, które z zagranicznymi inwestorami prowadzi kierowana przez niego Regionalna Izba Gospodarcza. – Rozmawiamy z inwestorami z Chin, którzy szukają w Polsce rozwiązania problemu ceł nałożonych na ich kraj przez USA. Oni także szukają nowych możliwości i mamy nadzieję że uda nam się stworzyć przestrzeń do rozwoju tego typu inwestycji. To są przykłady, które pokazują, że z jednej strony, kiedy ktoś wychodzi, to z drugiej możemy liczyć, że ktoś do nas dołączy i nad takimi mechanizmami powinniśmy wszyscy razem pracować, bo po prostu nie mamy innego wyjścia – ocenił Zjawiony.",,
Zbigniew Ziobro: nie zrezygnujemy z reformy sądownictwa,"– Reforma sądownictwa musi być głęboka – podkreślił minister sprawiedliwości Zbigniew Ziobro w wywiadzie dla „Naszego Dziennika”. Ocenił, że niezbędna reforma już jest znacznie opóźniona.","Minister powiedział, że weto prezydenta Andrzeja Dudy opóźniło zmiany w Krajowej Radzie Sądownictwa i Sądzie Najwyższym. Przyznał też, że decyzja głowy państwa o zawetowaniu tych ustaw go zaskoczyła.Ziobro zdradził, że podczas jego spotkania z Andrzejem Dudą na przełomie marca i kwietnia prezydent miał się zobowiązać, że złoży podpis pod ustawą o KRS. Powiedział też, że rząd PiS czeka na projekty prezydenta, które mają zostać przedstawione w ciągu dwóch miesięcy.",,
Sprawiedliwość po latach. Bundestag przyjął umowę z Polską o świadczeniach za pracę w gettach,"„Niedobrze, że ofiary musiały tak długo czekać”, „To ważny sygnał dla osób, które przeżyły koszmar getta” – tak deputowani Bundestagu komentowali ratyfikację polsko-niemieckiej umowy o niemieckich świadczeniach za pracę w gettach w czasie II wojny dla osób mieszkających w Polsce. Ze względu na miejsce zamieszkania były one do tej pory wykluczone z takich świadczeń.","W głosowaniu projekt ustawy ratyfikacyjnej poparły jednomyślnie wszystkie kluby parlamentarne – zarówno koalicja rządowa CDU/CSU i SPD, jak i opozycja – Lewica (Die Linke) i Zieloni. Deputowani wszystkich frakcji przyjęli ustawę przez aklamację – nikt nie głosował przeciw, nikt też nie wstrzymał się od głosu.– To ważny sygnał nie tylko dla osób, które przeżyły koszmar getta, lecz także dobry sygnał dla współpracy z Polską – powiedziała po głosowaniu prowadząca obrady wiceprzewodnicząca parlamentu Edelgard Bulmahn (SPD). „Niedobrze, że ofiary musiały tak długo czekać” – Umowa jest kamieniem milowym w walce osób, które przeżyły Holokaust, o sprawiedliwość i godność – powiedziała podczas debaty w parlamencie posłanka Lewicy (Die Linke) Azize Tank, jedna z inicjatorów projektu. – Decyzja parlamentu kładzie kres dyskryminacji Romów i Żydów zamieszkałych w Polsce, wykluczonych dotychczas z niemieckich świadczeń – podkreśliła Tank, rzeczniczka swego klubu ds. praw człowieka.– Niedobrze, że ofiary musiały tak długo czekać – powiedziała Kerstin Griese z SPD. Socjaldemokratka wyraziła nadzieję, że świadczenia „chociaż trochę ułatwią poszkodowanym życie. Peter Weiss z klubu CDU/CSU uznał decyzję Bundestagu za „właściwy kroku w kierunku rozliczeń z przeszłością”. „To bardzo korzystne rozwiązanie dla obywateli polskich” –To bardzo korzystne rozwiązanie dla obywateli polskich – powiedział wiceminister pracy Marek Bucior uczestniczący jako gość honorowy wposiedzeniu Bundestagu. – Nie redukujemy żadnych świadczeń, które się należą naszym obywatelom z tytułu represjonowania, bo przecież wszystkie te osoby mają uprawnienia kombatanckie w Polsce, lecz dodajemy im dodatkowoświadczenia niemieckie – wyjaśnił.Umowę o eksporcie specjalnych świadczeń dla osób mieszkających w Polsce,które wykonywały pracę w getcie, podpisali przedstawiciele ministerstw pracyPolski i Niemiec 5 grudnia. Z szacunków ministerstwa pracy wynika, że zeświadczeń może skorzystać kilkaset osób - od 400 do 500.",,
Opozycja wygrywa wybory parlamentarne w Grecji,"Liberalno-konserwatywna Nowa Demokracja (ND) wygrała niedzielne przedterminowe wybory parlamentarne w Grecji – wynika z badań exit poll, przeprowadzonych przez prywatne stacje telewizyjne.","Będące do tej pory w opozycji ugrupowanie poparło według exit poll ok. 38-42 proc. głosujących. ND, jak wynika z badań, zdobędzie ok. 155-167 miejsc w 300-osobowym parlamencie, co pozwoli jej na samodzielne sprawowanie władzy.Liderem ND jest 51-letni Kyriakos Micotakis, syn byłego premiera i brat byłej minister spraw zagranicznych.Drugi wynik uzyskała Syriza. Partia premiera Aleksisa Ciprasa zdobyła 26,5-30,5 proc. głosów. Na trzecim miejscu z dużą różnicą plasuje się socjalistyczny Ruch na rzecz Zmiany (Kinal). Uzyskał on 6-8 proc. głosów. Tuż za nim jest partia komunistyczna KKE i radykalnie lewicowa MERA25 – nowo powstała partia, którą założył były minister finansów w rządzie Aleksisa Ciprasa, Janis Varufakis.Na wejście do parlamentu mają też szanse neonazistowski Złoty Świt i skrajnie prawicowa prorosyjska partia Greckie Rozwiązanie.Przedstawiciele Nowej Demokracji mówią o historycznym wyniku. Oznacza on koniec rządów lewicowej Syrizy, która doszła do władzy na początku 2015 roku. Partią Tsiprasa rozczarowanych było wielu Greków, których zmęczyły wysokie podatki, bezrobocie i brak perspektyw. Wielu wyborców udając się dziś do urn chciało też „ukarać” Syrizę za oddanie byłej jugosłowiańskiej republice nazwy „Macedonia”.Innym często wymienianym powodem były ubiegłoroczne tragiczne pożary w Attyce, gdzie życie straciło ponad sto osób. Sporo Greków oskarża rząd Ciprasa o nieudolność i kłamstwa w tej sprawie.",,
Kim Dzong Un otrzymał raport o planach odpalenia rakiet w pobliże Guam,"Przywódca Korei Płn. Kim Dzong Un otrzymał raport armii na temat planów odpalenia rakiet w pobliże należącej do USA wyspy Guam. Oświadczył, że będzie obserwował działania USA nieco dłużej zanim podejmie decyzję w tej sprawie – poinformowała we wtorek oficjalna agencja KCNA.","– Stany Zjednoczone, które pierwsze rozmieściły liczne systemy strategicznej broni nuklearnej niedaleko nas, powinny pierwsze podjąć właściwą decyzję i wykazać ją poprzez swoje działania jeśli chcą obniżyć napięcie na Półwyspie Koreańskim i zapobiec niebezpiecznemu starciu militarnemu – powiedział Kim w relacji KCNA.Jak informuje agencja, Kim Dzong Un odwiedził centrum dowodzenia sił strategicznych, któremu podlegają wojska rakietowe i „długo analizował” plan oraz przedyskutował go z dowódcami wojskowymi.Według KCNA przywódca Korei Północnej polecił aby armia była „zawsze gotowa” do podjęcia działań bojowych, jeśli podejmie on taką decyzję. Dodał, że podejmie decyzję o odpaleniu rakiet jeśli Stany Zjednoczone będą kontynuować ich „wyjątkowo niebezpieczne” działania na Półwyspie Koreańskim.",,
Podpisano porozumienie o współpracy strategicznej pomiędzy PAiH a Chinami,"– Z deklaracji politycznych, które zostały zawarte z Chinami, zaczynamy przechodzić do konkretów – powiedziała premier Beata Szydło podczas briefingu prasowego w Budapeszcie. W poniedziałek podczas szczytu państw Europy Środkowo-Wschodniej i Chin doszło do podpisania porozumienia o współpracy strategicznej pomiędzy Polską Agencją Inwestycji i Handlu a rządem chińskiej prowincji Hunan.","– Zakończył się szczyt 16 + 1, czyli format państw Europy Środkowo-Wschodniej i Chin, to jest format, który  zaczął działać w 2012 r. – powiedziała premier po briefingu.  Jak podkreśliła, „to spotkanie ważne dla Polski ale też dla całego regionu, z punktu widzenia takiego, że chcemy się rozwijać i chcemy się otwierać  przede wszystkim gospodarczo na inne rynki”. – Chiny są partnerem wymagającym, dużym ale jednocześnie partnerem, który chce realizować te współpracę gospodarczą na terenie naszego regionu. Z tych deklaracji politycznych, które szczególnie w tych pierwszych latach tego formatu były składane, w tej chwili zaczynają przechodzić już do konkretów i realizacja różnych porozumień gospodarczych staje się faktem – zaznaczyła premier.    Beata Szydło poinformowała, że została podpisana umowa pomiędzy Polską Agencją Inwestycji i Handlu a rządem chińskim regionem Hunan o współpracy gospodarczej. – To umowa bardzo szeroka, której celem jest zacieśnienie współpracy dla naszych przedsiębiorców. Centralny Port Komunikacyjny wśród tematów rozmowy Szydło i LiPremier była również pytana, czy w rozmowie zostanie poruszona kwestia Centralnego Portu Komunikacyjnego, który ma powstać w Stanisławowie w gminie Baranów. Temat ten był omawiany m.in. podczas spotkań polskiej premier z chińskimi przywódcami w maju w Pekinie.– Jeżeli chodzi o Centralny Port Komunikacyjny to jest projekt, który chcielibyśmy realizować również przede wszystkim w taki sposób, aby on gwarantował po pierwsze polskiej gospodarce pozytywne efekty, polskim przedsiębiorcom i był projektem, który zagwarantuje bezpieczne finansowanie. O tym pewnie też będzie mowa, ale myślę, że również i o innych projektach – mówiła Szydło w Budapeszcie.",,
Słodko-gorzka emigracja w „Londyńczykach”,"Wyjechali, by szukać pracy i szczęścia... Przeżywali rozstania, odnosili sukcesy, zakładali firmy – niektórzy teraz wracają. Właśnie o nich, Polakach pracujących w Wielkiej Brytanii opowiada najnowszy serial Telewizji Polskiej. W czwartek TVP1 wyemitowała pierwszy odcinek.","To ogromne przedsięwzięcie  – większość scen powstało i powstaje na Wyspach Brytyjskich. Autorzy scenariusza – Ewa Popiołek i Marek Kreutz spędzili wiele tygodni wśród Polaków w Londynie: poznawali ich życie, obserwowali codzienne problemy i przysłuchiwali się wyjątkowym emigracyjnym historiom. Dzięki temu powstała mozaika losów nowej polskiej emigracji.Ponad milion Polaków, z nadzieją na lepszą przyszłość, wyjechało od 2005 roku z kraju, by znaleźć swoje szczęście gdzie indziej. Kim są ci ludzie? Nie mówią o sobie „emigranci”. Nazywają siebie Europejczykami. Rzuceni na głęboką wodę i samotni w wielkich metropoliach, ale jednocześnie dumni i wytrwali. Ciągle powtarzają, że mają takie same prawa jak wszyscy. Ale czy na pewno? Czy ich przyszłość przedstawia się tak, jak to sobie wymarzyli? Czy cena za życie z dala od rodzinnego domu i przyjaciół nie jest zbyt wysoka? Często duma nie pozwala opowiedzieć im, jak jest naprawdę. Ten serial to świetna okazja, by przerwać milczenie. By pokazać blaski i cienie nowej polskiej emigracji, by przyjrzeć się ludziom, którzy mieli odwagę odmienić swoje życie. By sportretować polskich Londyńczyków. Bohaterowie serialu podejmowali decyzję o wyjeździe z różnych powodów. Mają odmienne motywacje, różne charaktery i cele. Asia, Andrzej, Paweł, Wojtek, Ewa, Darek, pani Nina ze starej polskiej emigracji i jej córka Kate – ich historie tworzą mozaikę polskich losów we współczesnym Londynie. W głównych rolach występują gwiazdy: Grażyna Barszczewska, Robert Więckiewicz, Przemysław Sadowski, Rafał Maćkowiak, Lesław Żurek, Marcin Bosak, Roma Gąsiorowska czy Gabriela Muskała oraz wielu innych świetnych aktorów. Zobaczymy też nowe talenty: Natalię Rybicką, Maję Bohosiewicz i młodego Michała Włodarczyka. Obraz polskiej emigracji nie byłby ani pełny, ani autentyczny gdyby w serialu zabrakło Anglików, wśród których żyją bohaterowie. To przecież z nimi na co dzień komunikują się, pracują, czasem się kłócą i kochają. „Londyńczycy” to pierwsza polska produkcja telewizyjna, w której zaangażowano wielu angielskich aktorów, m.in. Dominic Cazenove, a akcja serialu toczy się w dużej mierze w języku angielskim. Bohaterowie przeżywają swoje historie na autentycznych londyńskich ulicach: w egzotycznym Soho i na „polskim” Ealingu, finansowych City i Canary Wharf czy na robotniczym West End. Zobaczymy zarówno bogate centrum Greater London, jak i biedne przedmieścia. Wszędzie tam można spotkać Polaków, którzy wtapiają się w multikulturowy tygiel Londynu. Serial reżyserują: Greg Zglinski i Maciej Migas, autorem zdjęć jest Tomasz Dobrowolski. Producja składa się z trzynastu 45-minutowych odcinków, które będą emitowane w TVP1 w każdy czwartek od 23 października o godz. 21.10. (AS-M) Słodko-gorzka emigracja w „Londyńczykach”                                            13-odcinkowa opowieść o losach Polaków w Londynie jest kręcona od lipca, a zdjęcia mają się zakończyć w listopadzie. Emisja co tydzień w czwartki w TVP1 o godz. 21.10",,
Sylwester Marzeń odbędzie się na Równi Krupowej,"Nie pod Wielką Krokwią, a na Równi Krupowej w Zakopanem  odbędzie się  Sylwester Marzeń z Dwójką. Telewizja Polska, która jest organizatorem, zdecydowała, że muzyczne show odbędzie się w tym samym miejscu co poprzednio. Impreza miała zostać przeniesiona pod Wielką Krokiew, co nie podobało się grupom związanym z KOD-em. Pojawiły się obawy, że będą podejmowane próby zakłócenia przygotowań do imprezy oraz samego jej przebiegu.","Tegoroczny Sylwester Marzeń z Dwójką miał odbyć się początkowo na Wielkiej Krokwi.  Problemu nie widziały władze Zakopanego.  „Koncepcję usytuowania koncertu sylwestrowego pod Wielką Krokwią uważamy za interesującą – i w świetle najnowszych opinii dotyczących m.in. natężenia hałasu i oświetlenia – możliwą do przeprowadzenia” – można przeczytać w oświadczeniu. Pomysłowi nie sprzeciwiły się także władze obiektu, a także sam  dyrektor Polskiego Związku Narciarskiego Adam Małysz.  „Dzisiaj mamy tak fajną współpracę z Centralnym Ośrodkiem Sportu, że o co poprosimy, to jest realizowane. To modelowy układ (…) jesteśmy w tak  dobrej sytuacji, że nie obawiam się o konkursy w Zakopanem” – podkreślił. Pomysł  spodobał się także góralom i lokalnym przedsiębiorcom,  dla których sylwester  to czysty zysk.",,
„Przez decyzję byłych władz KNF Polska musi zapłacić Szwecji 650 mln zł”,"– Jest to decyzja rażąco niesłuszna w naszej ocenie – powiedział podczas konferencji prasowej prokurator generalny Zbigniew Ziobro, komentując decyzję szczecińskiego sądu o uznaniu za bezzasadne zatrzymań przez CBA byłego kierownictwa Komisji Nadzoru Finansowego. – Prokuratura słusznie prowadzi postępowanie wobec strat sięgających ok. 2 miliardów zł w wyniku niefrasobliwości ze strony KNF. Ten sam KNF podjął decyzję, którą szwedzki sąd wycenił na 650 mln zł. Tyle będziemy musieli zapłacić jako państwo na skutek decyzji KNF w tym samym składzie i w tym samym okresie, w którym sprawę prowadzi teraz prokuratura – dodał Ziobro.","Skarb Państwa przegrał w szwedzkim sądzie spór z funduszem Abris o wywłaszczenie go z akcji FM Banku. Chodzi o decyzję Komisji Nadzoru Finansowego sprzed pięciu lat.Jak pisze „Dziennik Gazeta Prawna”, decyzją nadzoru kontrolowana przez fundusz Abris spółka PL Holdings została zmuszona do sprzedaży FM Banku, a biegli wycenili szkodę funduszu na ponad 2,1 mld zł.Sprawa trafiła do międzynarodowego arbitrażu, który potwierdził rację luksemburskiego inwestora i przyznał mu odszkodowanie w wysokości ok. 760 mln zł. Polska zaskarżyła tę decyzję do sądu apelacyjnego w Szwecji - właściwego dla sprawy. Jak pisze gazeta, sprawę tą przegrała i państwo ma zapłacić odszkodowanie plus inne koszty, łącznie w wysokości ok. 650 mln zł.Polska może się jeszcze odwołać do szwedzkiego Sądu Najwyższego. Według gazety Prokuratoria Generalna analizuje taki krok.Sprawa ta ma związek z działaniem Komisji Nadzoru Finansowego. – W składzie KNF byli ludzie związani ze środowiskiem Platformy Obywatelskiej. Decyzja tych panów będzie nas kosztować 650 mln zł i w tej sprawie też będzie prowadzone śledztwo, czy te decyzje były wydane z naruszeniem prawa. Ta sprawa powinna być zbadana – powiedział Zbigniew Ziobro, który komentował decyzję szczecińskiego sądu o uznaniu za niesłuszne zatrzymań byłego przewodniczącego KNF Andrzeja Jakubiaka i byłego zastępcy przewodniczącego KNF Wojciecha Kwaśniaka.",,
Sędzia Szmydt: Nie istnieją okoliczności uzasadniające wyłączenie mnie z orzekania,"Żaden z przypadków opisanych w ustawie Prawo o ustroju sądów administracyjnych nie zachodzi w mojej sprawie – twierdzi sędzia Tomasz Szmydt, który pod koniec sierpnia został odsunięty od wykonywania czynności służbowych przez prezesa Wojewódzkiego Sądu Administracyjnego w Warszawie. Decyzję sąd uzasadniał „publikacjami prasowymi”. Jak wskazuje Szmydt, nie dano mu żadnej możliwości odwołania, a opierając się na „ogólnikowych i niesprecyzowanych doniesieniach medialnych można zdyskredytować każdego sędziego w Polsce”.","W zarządzeniu z dnia 28 sierpnia prezes WSA podał, że na jego decyzję wpływ miały „publikacje prasowe dotyczące prowadzonej w internecie akcji dyskredytującej sędziów”. Według doniesień medialnych – jak wskazuje prezes sądu – w akcji „aktywnie uczestniczył sędzia Wojewódzkiego Sądu Administracyjnego w Warszawie Tomasz Szmydt, rozpowszechniając w mediach społecznościowych treści o charakterze obraźliwym i poniżającym sędziów”. „Nie wiem jakie konkretnie akcje dyskredytujące sędziów miał na myśli Pan Prezes WSA. Prosiłbym o podanie miejsca, czasu, formy i zakresu poszczególnych zarzucanych mi czynów. Przedstawienie w takim kształcie zarzutów uniemożliwia natomiast racjonalną obronę i przeczy podstawowym zasadom prawa” – napisał w przesłanym portalowi tvp.info oświadczeniu zawieszony sędzia, były mąż Emilii, która brała udział w akcji oczerniania sędziów w sieci.Podkreślił, że zgodnie z przepisami sędziego można wyłączyć z orzekania w dwóch przypadkach. Pierwszy z nich zachodzi w sytuacji schwytania przedstawiciela wymiaru sprawiedliwości na gorącym uczynku popełnienia przestępstwa umyślnego. Jak zaznaczył, ta okoliczność w jego przypadku nie występuje. „Druga okoliczność uzasadniająca zastosowanie tego restrykcyjnego środka, to: „(…) jeżeli ze względu na rodzaj czynu dokonanego przez sędziego powaga sądu lub istotne interesy służby wymagają natychmiastowego odsunięcia go od wykonywania obowiązków służbowych” – wskazał Szmydt. Jego zdaniem o dokonaniu czynu nie decydują jednak zarzuty prasowe „oparte na spekulacjach lub wątpliwej wiarygodności dowodach”. Według sędziego prezes sądu wydając decyzję o jego zawieszeniu „przesądził już o tym, że sąd dyscyplinarny zawiesi mnie w czynnościach służbowych”. Wskazał bowiem, że zarządzenie przerwy w wykonywaniu czynności służbowych ma miejsce „(…) do czasu wydania przez sąd dyscyplinarny uchwały w przedmiocie zawieszenia w czynnościach służbowych, nie dłużej niż do dnia 28 września 2019r.”.Posiedzenie w sprawie zawieszenia sędziego Szmydta zaplanowano na 25 września. „Dziwić zatem może wiedza Pana Prezesa WSA o treści uchwały, która jeszcze nie została wydana przez sąd dyscyplinarny, de facto sprowadzająca ten sąd do roli wykonawcy swojej woli” – wskazuje sędzia i zaznacza, że sąd dyscyplinarny może wydać uchwałę o zawieszeniu lub uchyleniu decyzji prezesa WSA. Zarządzenie o odsunięciu od wykonywania czynności służbowych zawierało także zarzut, że sędzia Szmydt podał do publicznej wiadomości także „wrażliwe dane dotyczące jego małżonki”. Jak czytamy dalej w przesłanym do portalu tvp.info oświadczeniu, para jest w trakcie rozwodu, choć w okresie faktycznego trwania małżeństwa sędzia Szmydt – jak przyznaje – „miał dostęp i prawo do korzystania z wszelkiej dokumentacji medycznej żony dotyczącej leczenia”. „Dostęp do ww. dokumentacji żona udzielała na piśmie, każdorazowo w poszczególnych jednostkach medycznych.  Zgoda ta nie została do chwili obecnej cofnięta. Pomimo tego nigdy nie udostępniłem żadnego dokumentu dotyczącego stanu zdrowia mojej żony” – zaznaczył.Wyjaśnił, że żona wyprowadziła się od niego w grudniu 2018 r., a od tamtej pory miał z nią jedynie sporadyczny kontakt, teraz nie wie nawet, gdzie przebywa.Prośbę o przedstawienie swojego stanowiska sędzia Szmydt uzasadnia obawami, że nawet w trakcie posiedzenia w decydującego o jego zawieszeniu bądź uchyleniu decyzji prezesa WSA nie będzie mu dana możliwość swobodnego wypowiedzenia się przed sądem dyscyplinarnym. Wskazuje przy tym na lakoniczność przedstawionych mu zarzutów.",,
Potencjalni kandydaci PO na wybory prezydenckie. „Bodnar czarnym koniem”,"Wśród wymienianych w Platformie potencjalnych kandydatów tej partii na prezydenta zdecydowanie największą popularnością cieszy się Rafał Trzaskowski, ale Adam Bodnar może się okazać czarnym koniem wewnątrzpartyjnych przymiarek – czytamy na portalu „Wprost”.","Portal relacjonuje badanie, jakie dla tygodnika przeprowadzono na panelu Ariadna, na grupie 1056 osób powyżej 18. roku życia. Respondentów zapytano, czy ich zdaniem „Donald Tusk wystartuje w najbliższych wyborach prezydenckich”.Z ankiety wynika, że „według 59,9 proc. badanych, Donald Tusk nie wystartuje w najbliższych wyborach prezydenckich”. „Przeciwne zdanie ma jedynie 40,7 proc. ankietowanych” – czytamy.Respondentów zapytano również, kto byłby najlepszym kandydatem Koalicji Obywatelskiej na prezydenta, jeśli Donald Tusk nie wystartuje. „Największe poparcie ma Rafał Trzaskowski (16,2 proc.). Obecny prezydent Warszawy wyraźnie dystansuje innych potencjalnych kandydatów wymienianych w medialnych spekulacjach. I tak, za Trzaskowskim plasuje się Aleksandra Dulkiewicz (6,1 proc.), Bartosz Arłukowicz (5,8 proc.) oraz prezydent Łodzi Hanna Zdanowska (5,4 proc.)” – czytamy na portalu tygodnika.",,
Snuł plany „zorganizowania zamachu” na Macierewicza. Dziennikarz odchodzi z „Faktu”,"„Po raz ostatni wyjąłem dzisiaj z portfela legitymację prasową dziennika »Fakt« – aby ją zdać” – napisał na Twitterze sympatyzujący z opozycją dziennikarz Łukasz Maziewski.  Autor licznych publikacji dotyczących obronności i służb specjalnych pisał w maju 2010 r., że gdyby miał milion dolarów, zorganizowałby m.in. zamach na byłego ministra obrony Antoniego Macierewicza.","W kwestiach politycznych Maziewski nie kryje się ze swoimi zdecydowanymi poglądami i negatywnym stosunkiem do obozu rządzącego. W internecie, pisząc jako @jodynaa i „deszczowy”, jest jeszcze bardziej wylewny. Deklaruje, że głosował na Platformę Obywatelską, a w przeszłości kandydował w wyborach samorządowych z list Sojuszu Lewicy Demokratycznej. Sam o sobie pisze, że jest „człowiekiem relatywnie słabym moralnie”, który „potrafi kłamać, jeżeli mu się to opłaca”. W maju 2018 r. dziennikarz zadeklarował w internecie, że gdyby miał milion dolarów, kupiłby Bugatti EB 110, wspomagał schroniska dla zwierząt i zorganizował zamach na Antoniego Macierewicza. W najnowszym wpisie na Twitterze Maziewski poinformował, że właśnie rozstał się z dziennikiem „Fakt”. „Ukłony w stronę ludzi, dzięki którym ta praca była przyjemnością. Wiecie i czujecie o kim mówię. Uczyliście mnie zawodu, który kocham” – napisał.",,
„Alarm!”: Tylko dla najlepszych. Jak zapewnić bezpieczeństwo prezydentowi?,"Jak najważniejszej osobie w państwie zapewnić bezpieczeństwo podczas spotkania z żołnierzami na zagranicznej misji? Reporterzy programu „Alarm!” przyglądali się przygotowaniom do przedświątecznej wizyty prezydenta Andrzeja Dudy, który odwiedził polski kontyngent w wojskowej bazie na Sycylii. Żmudne prace trwają wiele tygodni, ważny jest każdy szczegół – zarówno jawny, jak i supertajny. Zajmują się nimi przedstawiciele aż sześciu państwowych instytucji. – Potykamy się nie o góry, a o kretowiska. Żeby uniknąć tych kretowisk nie potrzebujemy amatorów, potrzebujemy profesjonalistów i tacy tu są – podkreśla Marcin Skowron z Biura Bezpieczeństwa Narodowego.",,,
Były premier Katalonii zatrzymany w Niemczech,– Były premier Katalonii Carles Puigdemont został w niedzielę zatrzymany w Niemczech po przekroczeniu samochodem granicy z Danią – poinformował jego adwokat. W piątek hiszpański Sąd Najwyższy wydał międzynarodowy nakaz aresztowania polityka.,"Policja zatrzymała byłego szefa katalońskiego rządu regionalnego, gdy przekroczył on granicę z Niemcami od strony Danii. Wracał z Finlandii do Belgii, gdzie mieszka od czasu ucieczki z Hiszpanii i gdzie, zdaniem jego adwokata Jaume'a Alonso-Cuevillasa, miał zamiar oddać się „do dyspozycji” belgijskich władz. Obecnie Puigdemont przebywa na komisariacie.Rzecznik policji kraju związkowego Szlezwik-Holsztyn Uwe Keller potwierdził, że Puigdemont został zatrzymany po godz. 11 na autostradzie A7.Podstawą do zatrzymania był wydany ponownie w piątek przez hiszpański Sąd Najwyższy międzynarodowy nakaz aresztowania Puigdemonta oraz kilku innych katalońskich polityków. Puigdemont jest w Hiszpanii oskarżony o „rebelię” i „malwersację funduszy”, jak zakwalifikowano wydanie środków z kasy regionalnej na przeprowadzenie w ub. roku referendum w sprawie niepodległości Katalonii. Madryt uznał to referendum za nielegalne.",,
Donald Trump uzna Jerozolimę za stolicę Izraela. „Odradzamy ten krok”,"Prezydent Donald Trump ogłosi w środę, że Stany Zjednoczone uznają Jerozolimę za stolicę Izraela. Wcześniejsze doniesienia mediów potwierdził wysoki rangą przedstawiciel amerykańskiej administracji. Przed złożeniem deklaracji przestrzegają kraje muzułmańskie, ale także m.in. Unia Europejska.","Przemówienie poświęcone tej sprawie Trump wygłosi w Białym Domu o 19 polskiego czasu. Ma w nim również zapowiedzieć rozpoczęcie planowania procedury przenoszenia ambasady USA z Tel Awiwu do Jerozolimy, co ma potrwać od 3 do 5 lat. „Uznanie rzeczywistości”Według pragnącego zachować anonimowość przedstawiciel amerykańskiej administracji, Donald Trump uważa, że uznanie Jerozolimy za stolicę państwa izraelskiego to „uznanie rzeczywistości, zarówno tej historycznej, jak i współczesnej”.Tymczasem Unia Europejska i poszczególne kraje kontynentu ostrzegły amerykańskiego prezydenta, że swoją decyzją może doprowadzić do eskalacji przemocy na Bliskim Wschodzie. Podobne ostrzeżenie wystosowali przywódcy państw arabskich, w tym sojusznicy prezydenta USA – tacy jak Arabia Saudyjska czy Egipt.Palestyński Hamas zagroził zaś kolejną intifadą. „Ostrzegamy przed podjęciem tego kroku i wzywamy Palestyńczyków do intifady, jeśli zapadną takie niesprawiedliwe decyzje w sprawie Jerozolimy” – napisało palestyńskie ugrupowanie w sobotnim oświadczeniu.Według Hamasu, przeniesienie amerykańskiej ambasady do Jerozolimy byłoby „atakiem na miasto ze strony amerykańskiej administracji” i stanowiłoby „przykrywkę” dla Izraela, który mógłby dalej prowadzić politykę judaizacji miasta i usuwania z niego Palestyńczyków. Kruchy pokójPrzed spodziewanym przemówieniem Trumpa, do amerykańskiego prezydenta zadzwonił prezydent Francji Emmanuel Macron i ostrzegł go, by nie naruszał kruchego pokoju. Z kolei minister spraw zagranicznych Niemiec Sigmar Gabriel apelował do amerykańskiego sekretarza stanu Rexa Tillersona. Szefowie dyplomacji krajów Europy spotkali się z Tillersonem najpierw w siedzibie Unii Europejskiej, a potem NATO w Brukseli.– Wiele krajów członkowskich, w tym my, wyraziło zaniepokojenie tym, że uznanie Jerozolimy za stolicę Izraela wywoła eskalację konfliktu. Wszystkim powinno zależeć, żeby tak się nie stało. Byłby to bowiem bardzo niebezpieczny ruch – powiedział Sigmar Gabriel.Również szefowa unijnej dyplomacji Federica Mogherini ostrzegła, że plany USA są bardzo niebezpieczne dla Bliskiego Wschodu. – My w Europie wierzymy, że jedyną perspektywą na pokój dla Izraela i Palestyny jest istnienie obu tych krajów. To nie wynika z idealizmu, ale z doświadczenia. Jest to jedyna pokojowa opcja dla tych krajów i dla całego regionu – mówiła Mogherini w Brukseli po spotkaniu z Rezem Tillersonem.",,
Polska w koalicji przeciw ISIS. „Nasza chata nie jest z kraja”,– Państwo Islamskie jest zagrożeniem dla całej cywilizacji zachodniej i w globalnej koalicji przeciw niemu musi brać udział także Polska – powiedział w czwartek w Waszyngtonie szef polskiej dyplomacji Witold Waszczykowski podczas obrad koalicji do walki z IS.,"Minister zaznaczył podczas konferencji prasowej w przerwie obrad koalicji w siedzibie Departamentu Stanu USA, że grupa walcząca z IS obejmuje nie tylko Stany Zjednoczone, państwa europejskie, bliskowschodnie, ale nawet tak odległe jak Australia. – Oznacza to, że jest poważny wysiłek, jaki zamierzamy podjąć, by zlikwidować to państwo terrorystyczne. Działalność nie kończy się na wysiłku militarnym. Nawet jeśli się uda odbić terytorium zajęte przez Państwo Islamskie, czy w Iraku, czy również w Syrii, będziemy mieli problem z wieloma wyznawcami i bojownikami tego państwa, którzy mogą się rozpierzchnąć po świecie – wskazał Waszczykowski.Jako niezbędne określił starania koalicji w celu zneutralizowania ich działalności w przypadku ucieczki z terenów opanowanych przez IS w Iraku i Syrii. Uzasadniał też potrzebę udziału Polski w tych działaniach.",,
Prof. Nalaskowski wraca do pracy. Rektor uczelni zaleca mu jednak „większą roztropność”,Rektor Uniwersytetu Mikołaja Kopernika w Toruniu prof. Andrzej Tretyn uwzględnił odwołanie prof. Aleksandra Nalaskowskiego i podjął decyzję o przywróceniu go w prawach i obowiązkach wykładowcy uczelni. Pedagog został zawieszony tydzień temu za krytyczny wobec środowisk LGBT felieton. Jako pierwsi o przywróceniu do pracy prof. Nalaskowskiego poinformowali reporterzy programu „Alarm!”.,"Obaj naukowcy spotkali się w środę i rozmawiali o „kwestiach dot. dobra Uniwersytetu i jego pracowników” – czytamy w komunikacie na stronie internetowej toruńskiego uczelni. „Rektor podjął decyzję o uwzględnieniu odwołania (złożonego przez pełnomocnika zawieszonego wykładowcy – red.), jednocześnie polecając prof. Nalaskowskiemu większą roztropność w formułowaniu swoich tekstów publicystycznych” – czytamy dalej.Nadal ma być jednak kontynuowane postępowanie wyjaśniające w tej sprawie.Przypomnijmy – 11 września prof. Nalaskowski został zawieszony, ponieważ rektor uczelni uznał, że pedagog mógł dopuścić się postępowania niegodnego nauczyciela akademickiego. Chodzi o artykuł wykładowcy pt. „Wędrowni gwałciciele”, opublikowany na łamach tygodnika „Sieci”. Poruszał w nim temat agresywnej retoryki środowisk LGBT wobec tradycyjnych wartości. Przeciwko zawieszeniu naukowcy protestowali m.in. przedstawiciele Centrum Życia i Rodziny, prowadząc akcję pt. „Murem za profesorem Nalaskowskim. Zastrzeżenia wobec nałożonych na niego sankcji wyrażali także politycy: szef KPRM Michał Dworczyk oraz wicepremier i minister nauki Jarosław Gowin.",,
„Twoja żona to ręcznik”. Rasistowski atak gwiazdy MMA,"Conor McGregor już nie jest najlepszym, ale wciąż z pewnością najbardziej kontrowersyjnym zawodnikiem w mieszanych sztukach walki (MMA). Irlandczyk, chcąc podgrzać atmosferę przed ewentualnym rewanżem z Chabibem Nurmagomiedowem, opublikował na Twitterze wpis, który można uznać za rasistowski.","Wojna między zawodnikami rozpoczęła się w październiku. Rosjanin Nurmagomiedow pokonał wówczas na gali UFC McGregora przez duszenie zza pleców i odebrał mu pas mistrza w wadze lekkiej tej najbardziej prestiżowej federacji MMA.Jeszcze przed walką nie brakowało spięć i skandali, Irlandczyk zaatakował autobus z Nurmagomiedowem na pokładzie, obrażenia odniosło wówczas dwóch innych zawodników. McGregor został skazany na prace społeczne.Po porażce gwiazdor przebąkiwał o możliwości zakończenia kariery. „W dżungli może panować tylko jeden król. Tylko jeden” – napisał Nurmagomiedow w mediach społecznościowych. Ostatnio ocenił, że Irlandczyk jeszcze wróci.– Zależy mu na tym, żeby wszyscy o nim mówili. Pewnie nie porozumiał się z UFC co do następnej walki. Chce im pokazać, co się stanie, jeśli odejdzie. Zachowuje się jak zazdrosna żona. Grozi, że odejdzie, ale zawsze wraca – przekonywał „Orzeł” z Dagestanu.",,
Kryzys migracyjny - czy Europa poradzi sobie z falą uchodźców?,"Czy kryzys związany z uchodźcami przerasta Unię Europejską? Na tak postawione pytanie uchodźcy odpowiadają przeważnie twierdząco, odpowiedzi ze strony polityków nie są już tak jednoznaczne. Można się było o tym przekonać podczas zorganizowanej w Warszawie Ogólnopolskiej Konferencji Naukowej  pt. „Uchodźcy: kryzys przerasta  Unię?”.","Organizatorem konferencji był Instytut Europeistyki Wydziału Dziennikarstwa i Nauk Politycznych Uniwersytetu Warszawskiego we współpracy z Fundacją Otwarty Dialog oraz Ośrodkiem Analiz Politologicznych UW.Celem Konferencji było podjęcie dyskusji nad problemem kryzysu uchodźczego, dotykającego kraje europejskie oraz próba wskazania przyczyn tego zjawiska. Uczestnicy konferencji zastanawiali się, czy  Unia Europejska  sprosta temu wyzwaniu, zwłaszcza w takich dziedzinach jak polityki poszczególnych krajów UE, bezpieczeństwo i system Schengen oraz model ustrojowy UE. Istotną kwestią podnoszoną w trakcie konferencji była polityka polskiego rządu wobec imigrantów, rola organizacji pozarządowych i wyzwania, z jakimi mogą zetknąć się uchodźcy, osiedlający się w Polsce.",,
„Prezydent popiera zaostrzenie Kodeksu karnego. Miał tylko wątpliwości co do trybu”,"Prezydent popiera zwiększanie wymiaru kar za niektóre przestępstwa, ale miał wątpliwości co do trybu procedowania nad nowelizacją Kodeksu karnego – oświadczył wiceszef Kancelarii Prezydenta. Paweł Mucha mówił o powodach decyzji Andrzeja Dudy o skierowaniu noweli do Trybunału Konstytucyjnego.","Kancelaria Prezydenta poinformowała, że prezydent Andrzej Duda zdecydował o skierowaniu do Trybunału Konstytucyjnego nowelizacji Kodeksu karnego, w trybie kontroli prewencyjnej. W komunikacie KPRP napisano między innymi że decyzja prezydenta uzasadniona jest przede wszystkim analizą przebiegu procedury ustawodawczej. Zastępca szefa Kancelarii Prezydenta Paweł Mucha podkreślił, że prezydent „uznaje za trafne zwiększenie wymiaru kary za niektóre przestępstwa”.  – Tu była kwestia trybu. Mówimy o procedowaniu takim, że ustawa została potraktowana nie jak kodeks – wyjaśnił Mucha. Jego zdaniem „to przesądziło, że popierając kierunek zmian, jeśli chodzi o Kodeks karny” Andrzej Duda zdecydował się na przekazanie noweli do TK. Mucha zwrócił uwagę, że prezydent jako jedyny jest uprawniony, żeby ustawę skierować do TK prewencyjnie. – Chodzi o to, żebyśmy mieli pewność, że ta nowelizacja jest zgodna z konstytucją – powiedział. W innym przypadku, jak dodał, orzeczenia wydane na podstawie tego kodeksu mogłyby być kwestionowane.",,
"Minister rozwoju: Wzrost PKB oceniam na minimum 4,5 proc. Polska odporna na spowolnienie","– Wzrost PKB na początku roku oceniam na minimum 4,5 proc. – powiedział w czwartek minister inwestycji i rozwoju Jerzy Kwieciński. Podkreślił, że dane statystyczne dotyczące między innymi produkcji, sprzedaży czy zatrudnienia świadczą o tym, że polska gospodarka potrafi oprzeć się spowolnieniu.","Zdaniem ministra Kwiecińskiego motorem naszego wzrostu gospodarczego jest przede wszystkim konsumpcja, ale rośnie również udział inwestycji we wzroście PKB.  Szef resortu inwestycji i rozwoju ujawnił, że z nieoficjalnych jeszcze danych wynika, iż nakłady inwestycje w ubiegłym roku wzrosły o ponad 12 proc., co oznacza między innymi, że inwestuje nasz rodzimy biznes. Kwieciński zaznaczył, że tegoroczne inwestycje unijne będą największe od momentu wejścia Polski do UE.  – Mamy zaplanowane do wydania ok. 70 mld zł, co jest rekordową kwotą - powiedział w Polsat News. Dodał, że pieniądze te w połączeniu z tzw. „piątką Kaczyńskiego” będą stanowiły istotny bodziec do wzrostu gospodarki. Minister mówił, że potwierdzeniem dobrej kondycji gospodarki są nie tylko ostatnie dane GUS dotyczące między innymi produkcji, sprzedaży czy zatrudnienia, ale też oceny agencji ratingowych.",,
„Sprawa Amber Gold budzi w PO strach”,"– Odrzucenie przez PO i PSL projektu uchwały ws. powołania komisji śledczej ds. Amber Gold to przekonywujący dowód, że w
koalicji rządowej, ale tak naprawę w Platformie sprawa ta budzi paniczny strach – ocenił prezes PiS Jarosław Kaczyński. – Wygrał zdrowy rozsądek, teraz sprawę afery Amber Gold będzie można spokojnie wyjaśnić – powiedziała z kolei wiceprzewodnicząca klubu PO Małgorzata Kidawa-Błońska.","– Sądzę, że mam pogląd podobny do bardzo wielu obywateli naszego kraju. To jest dowód na to, że w koalicji rządowej panuje wielki strach, że ta komisja nawet gdyby miała kształt tej z czasów afery hazardowej, stworzyłaby jakieś ogromne zagrożenie – powiedział w nocy z czwartku na piątek szef PiS.Jego zdaniem może być tylko jeden powód takiego strachu - związki między Amber Gold, a ludźmi PO.  „Rację ma ten, kto ma większość”– Głosowanie ws. wniosku dotyczącego komisji śledczejds. Amber Gold po raz kolejny dowiodło, że w Sejmie decyduje nie ten, kto ma rację, a ten, kto ma większość – ocenił z kolei szef SLD Leszek Miller.Były premier nie uważa jednak, aby ten dzień w Sejmie był stracony, bo zostało wygłoszonych wiele kwestii, które zbliżają nas do prawdy w sprawie Amber Gold. – One zostaną wniesione do świadomości społecznej; i przyjdzie dzień zapłaty.Przyjdzie taki dzień, gdzie to dzisiejsze głosowanie chroniące PO i PSL przed konsekwencjami spowoduje te konsekwencje – powiedział Miller. „Wygrał zdrowy rozsądek”– Wynik głosowania nie był dla mnie zaskoczeniem. Wygrał zdrowy rozsądek i chęć wyjaśnienia sprawy, a nie robienia politycznego teatru – powiedziała natomiastw piątek po północy wiceprzewodnicząca klubu PO Małgorzata Kidawa-Błońska.Jak dodała, wcześniejsza wielogodzinna czwartkowa debata nad informacją rządu ws. Amber Gold „była emocjonująca, ale pytania nie były za bardzo merytoryczne”. – Mam nadzieję, że sprawę afery będzie można wyjaśnić bardzodokładnie i spokojnie, a posłowie zajmą się swoją normalna pracą – tworzeniem ustaw, a nie będą bawili się w policjantów i śledczych – powiedziaławiceszefowa klubu PO. „To porażka Polski”Rzecznik klubu Ruchu Palikota Andrzej Rozenek powiedział z kolei, że odrzucenie przez Sejm projektu powołania komisjiśledczej ds. Amber Gold jest „oczywistą porażką państwa polskiego”. – Jest to oczywista porażka państwa polskiego i to druga porażka, gdyż pierwsza miała miejsce, gdy wystąpiła ta afera i państwo na całej linii zawiodło. Teraz reprezentująca państwo koalicja postanowiła, że sprawę trzebazamieść pod dywan – powiedział.W jego ocenie sprawa Amber Gold i linii lotniczych OLT Expressjest modelowym przykładem kwestii, którymi powinna zajmować się komisja śledcza. –W świetle tego, co się dzieje trzeba się zastanowić, czy zapisy okomisji śledczej w ogóle mają sens – ocenił.",,
Jest wniosek prokuratury ws. immunitetu Cezarego Grabarczyka,Do Sejmu trafił wniosek prokuratury o uchylenie immunitetu byłemu ministrowi sprawiedliwości Cezaremu Grabarczykowi; poseł PO ma odpowiedzieć za nielegalne zdobycie pozwolenia na broń – dowiedział się Magazyn Śledczy Anity Gargas.,"Prokuratura Regionalna w Katowicach wystąpiła o uchylenie immunitetu Grabarczykowi. Identyczne zarzuty prokuratura postawiła już byłemu posłowi Prawa i Sprawiedliwości Dariuszowi Selidze.– Dowody są niepodważalne. Dlatego prokuratura podjęła w połowie tego roku umorzone śledztwo. Na początku listopada zarzuty poświadczenia nieprawdy w protokole z egzaminu na broń i w kartach egzaminacyjnych usłyszał były poseł. Takie same zarzuty śledczy chcą postawić byłemu ministrowi, jeśli Sejm uchyli mu immunitet – powiedziała osoba znająca kulisy śledztwa.Sprawa związana z bezprawnym wydaniem pozwolenia na broń przez Komendę Wojewódzką Policji w Łodzi doprowadziła w 2015 r. do dymisji Grabarczyka ze stanowiska ministra sprawiedliwości. Ówczesny poseł PiS Dariusz Seliga został natomiast zawieszony w prawach członka partii i klubu parlamentarnego, a w ostatnich wyborach stracił możliwość ubiegania się o mandat poselski z PiS.Prowadząca śledztwo prokuratura w Ostrowie Wielkopolskim umorzyła w lipcu 2015 r. postępowanie w części dotyczącej obu polityków. Przed sądem stanęli natomiast funkcjonariusze policji. Prokuratura Krajowa opublikowała komunikat, w którym poinformowała, że zgromadzony został materiał dowodowy, uzasadniający dostatecznie podejrzenie popełnienia przestępstwa przez Grabarczyka. Jak czytamy w komunikacie, poseł PO poświadczył nieprawdę w trakcie postępowania o wydanie pozwolenia na posiadanie broni palnej. Grabarczyk w dokumentach potwierdził fakt odbycia i przebiegu egzaminu, który „faktycznie nie został przeprowadzony” – podano w komunikacie.„W ocenie Prokuratury Regionalnej w Katowicach w wyniku przekroczenia uprawnień przez funkcjonariuszy z Komendy Wojewódzkiej Policji Wydziału Postępowań Administracyjnych w Łodzi, z którymi współdziałał poseł Cezary Grabarczyk, uzyskał on, poza wymaganą procedurą, decyzję o pozwoleniu na posiadanie broni palnej, a następnie zakupił dwie jednostki broni palnej bojowej” – podkreśliła Prokuratura Krajowa. Dodała, że mając dwie jednostki broni palnej były minister sprawiedliwości nie dawał gwarancji należytego i bezpiecznego dysponowania nimi. Przypomniano w komunikacie, że Grabarczyk podczas ponownie przeprowadzonego egzaminu już zgodnie ze wszystkimi wymogami prawa pod koniec 2015 r. nie zaliczył pozytywnie jego części teoretycznej i nie został dopuszczony do części praktycznej. Pomocny naczelnik wydziałuAfera z udziałem byłego ministra sprawiedliwości wyszła na jaw przypadkiem, gdy w 2012 r. policyjne Biuro Spraw Wewnętrznych, a więc tzw. policja w policji, inwigilowało skorumpowanych funkcjonariuszy łódzkiej drogówki. Podsłuchując ich rozmowy, wpadło na trop naczelnika wydziału w Komendzie Wojewódzkiej Policji w Łodzi, który pomagał w zdobyciu pozwolenia na broń Grabarczykowi i posłowi Selidze.",,
Mickiewicz i Kochanowski walczą o Sejm,"Lubuski poseł SLD Jan Kochanowski może  w przyszłej kadencji spotkać się w Sejmie z... Adamem Mickiewiczem, który stara się o mandat z listy PSL w Kaliszu – dowiedział się portal tvp.info. Osób o znanych nazwiskach jest na listach wyborczych więcej. Zdaniem ekspertów, takie nazwisko może pomóc, ale nie gwarantuje wyborczego sukcesu.",,,
Sędzia Jędrejek uzasadnia wyrok Trybunału Konstytucyjnego ws. prawa łaski prezydenta,"Prezydent na każdym etapie postępowania karnego może skorzystać z prawa łaski – stwierdził Trybunał Konstytucyjny. Wcześniej Sąd Najwyższy twierdził, że głowa państwa może to uczynić dopiero po wydaniu wyroku skazującego. Sędzia Grzegorz Jędrejek tłumaczy, co wynika z przepisu obowiązującej Konstytucji RP.","Sędzia Trybunału Konstytucyjnego Grzegorz Jędrejek uzasadnił orzeczenie trybunału, powołując się na wykładnię gramatyczną, historyczną i prawnoporównawczą.– Nie ulega wątpliwości, że w prawie łaski mieści się abolicja indywidualna polegająca na zakazie wszczynania postępowania karnego  wobec określonej osoby albo na wstrzymaniu i umorzeniu postępowania już wszczętego. Abolicja indywidualna, czyli odstąpienie od prowadzenia postępowania karnego, stanowi generalnie element prawa łaski – tłumaczył sędzia. Pytanie o abolicję indywidualną sprowadza się, zdaniem Jędrejka, do pytania o to, czy konstytucja nie wyłącza tej prerogatywy z prawa łaski prezydenta. – Brzmienie art. 139 zdanie pierwsze konstytucji wskazuje wprost, że prezydent może skorzystać z prawa łaski, a zatem także dokonać aktu abolicji indywidualnej – stwierdza sędzia.",,
Niesiołowski woli Komorowskiego,"– Popieram Bronisława Komorowskiego, znam go od 30 lat, to wybitny polityk, powinien być prezydentem – powiedział wicemarszałek Sejmu Stefan Niesiołowski, który był dzisiaj  
gościem  „Rozmowy Dnia” na antenie TVP Info.","Niesiołowski podkreślił, że nie krytykuje wysunięcia kandydatury Radosława Sikorskiego, jednak sam zadeklarował poparcie Bronisława Komorowskiego.– Działacze PiS-u odgrażają się, że mają teczki, ale Jarosław Kaczyński nie rozumie, że jego konflikt z jakimkolwiek politykiem, automatycznie przysparza popularności temu drugiemu. Dlatego nie tylko się nie boję „haków” Kaczyńskiego, a nawet się cieszę – chciałbym jeszcze żeby Jarosław Kaczyński jak najwięcej pokazywał się w towarzystwie Beaty Kempy i Grażyny Gęsickiej, wówczas Platforma może zyskać co najwyżej większe poparcie – żartował Niesiołowski na antenie TVP Info.– Jeżeli prezydent nie chce odpowiedzieć na pismo premiera Tuska, o jaki „hak” chodzi, co dyskwalifikuje Radosława Sikorskiego, to po raz kolejny okazuje się, że jest prezydentem PiS-u, o. Rydzyka, a nie Polski. Jeżeli wie, że osoba Sikorskiego stanowi zagrożenie dla Polski, to powinien ujawnić, na czym ta zbrodnia polega– zaznaczył, odwołując się do pogłosek, jakoby PiS miał dowody, na to, że w 2007 roku, Sikorski, wówczas szef MON, przyczynił się do uwolnienia białoruskiego szpiega Siergieja L.Niesiołowski podkreślił jednak, że taka taktyka braci Kaczyńskich może jedynie nie doprowadzić do reelekcji prezydenta.",,
Benedykt XVI: Na ostatnim odcinku drogi jestem otoczony miłością i dobrocią,"„Pielgrzymuję do Domu” – napisał emerytowany 90-letni papież Benedykt XVI w liście do redakcji dziennika „Corriere della Sera”. Gazeta publikuje list w środę, tuż przed piątą rocznicą historycznej dymisji Ojca Świętego.","Publicysta dziennika Massimo Franco, do którego adresowany jest ten złożony z dziewięciu linijek list, wyjaśnił czytelnikom, że w związku ze zbliżającą się rocznicą abdykacji redakcja postanowiła zwrócić się do emerytowanego papieża z pytaniem o jego zdrowie i samopoczucie.11 lutego 2013 roku Benedykt XVI wywołał na świecie szok, ogłaszając, że ustępuje z powodu braku sił i ze względu na swe zdrowie. Wskazał, że będzie żył „ukryty dla świata”. Zakończył posługę następcy Świętego Piotra 28 lutego. Pozostał za Spiżową Bramą, gdzie mieszka w dawnym budynku klasztornym w Ogrodach Watykańskich.W liście przekazanym włoskiemu dziennikarzowi napisał: „Wzruszyło mnie to, że wielu czytelników Pana gazety pragnie wiedzieć, jak spędzam ten ostatni okres mego życia”. „Mogę tylko powiedzieć, że w powolnym zmniejszaniu się sił fizycznych wewnętrznie pielgrzymuję do Domu” – dodał emerytowany papież.",,
USA i Chiny z umową o współpracy ws. Korei Północnej,"Amerykański sekretarz stanu powiedział prezydentowi Chin, że Donald Trump oczekuje szybkiego spotkania z nim.  Rex Tillerson  w Pekinie spotkał się z Xi Jinpingiem. Podpisano umowę, dotyczącą współpracy w sprawie Korei Północnej.","Tillerson przekazał chińskiemu przywódcy, iż Donald Trump oczekuje, że „szybko” dojdzie do ich spotkania. Rex Tillerson podpisał umowę, dotyczącą współpracy w sprawie Korei Północnej – poinformował w oświadczeniu Mark Tonder, rzecznik Departamentu Stanu.  Przedwczoraj amerykański sekretarz stanu powiedział w Korei Południowej, że „polityka strategicznej cierpliwości” wobec Pjongjangu dobiegła końca. Dodał, że w ostateczności militarna akcja przeciwko Korei Północnej „jest jedną z opcji”, ale rozpatrywane są nowe możliwości działań, również dyplomatycznych.",,
10 lat w zakładzie psychiatrycznym za kradzież roweru. Sąd Najwyższy uchylił decyzję,Postanowienie sądu rejonowego o umieszczeniu mężczyzny w zakładzie psychiatrycznym w związku ze sprawą kradzieży roweru rażąco naruszyło reguły postępowania - uznał Sąd Najwyższy i uchylił tę decyzję. Mężczyzna w zakładzie spędził blisko 10 lat.,"Kasację w tej sprawie – zarzucając sądowi rejonowemu „rażące naruszenie prawa” – złożył Rzecznik Praw Obywatelskich, zaś SN w całości podzielił argumentację Rzecznika.– Sąd rejonowy nie odpowiedział na pytanie, dlaczego w okolicznościach sprawy, w których kradzież dotyczyła przedmiotu o wartości 400 zł, zastosowanie tego najbardziej dolegliwego środka zabezpieczającego było konieczne, niezbędne i proporcjonalne – zaznaczył w uzasadnieniu orzeczenia SN sędzia Paweł Wiliński. Dodał, że rower został zwrócony przez sprawcę kradzieży „na żądanie policji”. Mężczyzna, którego dotyczyła sprawa, od miesiąca przebywa na wolności pod opieką rodziny. Po wniesieniu kasacji przez RPO – jeszcze przed jej rozpoznaniem w SN –sąd umorzył postępowanie wykonawcze wobec niego. Uzasadnił to zmianą prawa, które z przestępstwa Lucjana K. uczyniło wykroczenie. Postanowienie SN otworzyło natomiast mężczyźnie drogę do roszczeń odszkodowawczych. W 2008 r. Lucjanowi K. zarzucono kradzież roweru o wartości 400 zł. Kiedy okazało się, że działał w stanie niepoczytalności, prokuratura wniosła o umorzenie postępowania karnego i umieszczenie go w zakładzie zamkniętym. Zamojski sąd rejonowy w czerwcu 2008 r. zbadał sprawę na posiedzeniu, na które podejrzany nie stawił się. Sąd przesłuchał dwóch psychiatrów, którzy wydali opinie o niepoczytalności Lucjana K. Przesłuchano też psychologa. Wydał on opinię o podsądnym nie zbadawszy go; oparł się na materiałach sprawy.Sąd, opierając się na opinii psychologa, uznał, że nie można wykluczyć, iż mężczyzna popełni taki czyn ponownie, co uzasadniło decyzję o umieszczeniu w zakładzie psychiatrycznym. K. nie złożył zażalenia na postanowienie, które stało się prawomocne, i w lutym 2009 r. trafił do szpitala psychiatrycznego. W grudniu 2018 r. RPO złożył kasację, w której wniósł o uchylenie postanowienia sądu rejonowego i umorzenie postępowania karnego z powodu przedawnienia karalności czynu. – Nie polemizując ze stwierdzeniem, że prawo własności jest podstawowym prawem objętym ochroną (...), sąd nie sprecyzował, dlaczego kradzież roweru o wartości 400 zł jest czynem szkodliwym w sposób znaczny – argumentował Rzecznik. Dodawał, że środek zabezpieczający zasądzono po wysłuchaniu biegłego psychologa, który swej opinii nie poprzedził badaniem podejrzanego. – Biegły psycholog (...) nie miał żadnego kontaktu z podejrzanym – dodał sędzia Wiliński.Ponadto kradzież przedmiotu o wartości poniżej 500 zł przestała w 2013 r. być przestępstwem, a stała się wykroczeniem, a wobec sprawcy wykroczenia sąd nie może orzec umieszczenia w szpitalu psychiatrycznym. Mimo to sąd co pół roku przedłużał pobyt mężczyzny w izolacji. Dopiero 10 stycznia 2019 r. ten sam sąd rejonowy, który umieścił w 2008 r. Lucjana K. w zakładzie psychiatrycznym, umorzył postępowanie wykonawcze wobec niego. Uzasadnił to zmianą prawa, które z przestępstwa pana Lucjana uczyniło wykroczenie. Mężczyzna został zwolniony 25 stycznia. – Już co najmniej wtedy (w 2013 r. – red.) ujawniły się przesłanki, które mogły doprowadzić Sąd Rejonowy w Zamościu do takiego rozstrzygnięcia – zaznaczył sędzia Wiliński. Biuro RPO przypominało wcześniej, że Rzecznik podejmował już inne sprawy, gdy „za stosunkowo drobne przestępstwo ludzie trafiali do zamkniętego zakładu na nawet kilkanaście lat (dłużej niż wynosiłaby maksymalna kara, gdyby za swój czyn trafili do zakładu karnego)”. Podawano przykład skutecznej kasacji na korzyść pana Feliksa, który w zakładzie spędził 11 lat w związku z groźbami karalnymi wobec sąsiadów. W przypadku innej osoby chodziło o kradzież siedmiu paczek kawy.",,
„Powstała nieznana polskiemu prawu kategoria sędziów niezdolnych do orzekania”,Uchwała Sądu Najwyższego tworzy nieznaną polskiemu prawu kategorię sędziów niezdolnych do orzekania – powiedział w wywiadzie dla „Dziennika Gazety Prawnej” wiceszef Kancelarii Prezydenta Paweł Mucha.,"Minister odpowiedział m.in. na pytanie, dlaczego zdaniem prezydenta Sąd Najwyższy nie miał prawa wydać uchwały dotyczącej orzekania przez sędziów powołanych przez nową KRS. Powiedział, że uchwały SN w ogóle nie powinno być, „skoro był wniosek do Trybunału Konstytucyjnego w sprawie sporu kompetencyjnego w przedmiocie zagadnienia prawnego stawianego składowi połączonych izb SN, a w istocie rzeczy ingerującemu w kompetencje prezydenta i Sejmu”.    – Na podstawie art. 86 ustawy o organizacji i postępowaniu przed TK w takiej sytuacji następuje zawieszenie postępowania przed SN z mocy prawa. Sędziowie nie powinni podejmować uchwały – wyjaśnił.    Wniosek w sprawie sporu kompetencyjnego pomiędzy Sejmem i prezydentem a SN skierowała do TK marszałek Sejmu.    Mucha dodał, że jest zdumiony treścią uchwały SN. – To swoista sofistyka, z jednej strony rzekomo nie kwestionujemy powołań sędziowskich, ale z drugiej można wywieść, że sędziowie powołani przez prezydenta są faktycznie niezdolni do orzekania – stwierdził.     Dodał, że „to kategoria sędziów nieznana polskiemu prawu. Uchwała w ogóle nie powinna być podjęta, a co więcej, tryb jej podjęcia narusza samą ustawę o SN i przepisy proceduralne co do działań podjętych w celu wyłączenia od udziału w posiedzeniu izb i sędziów SN”.",,
Wielka Brytania bez parlamentu. Izba Gmin została rozwiązana,"W środę, dokładnie minutę po północy czasu londyńskiego, weszła w życie decyzja o rozwiązaniu brytyjskiego parlamentu. Spowodowane jest to zaplanowanymi na 12 grudnia przedterminowymi wyborami.","Zakończona właśnie kadencja wybranej w czerwcu 2017 r. Izby Gmin zostanie zapamiętana z kilku powodów. Składała się z dwóch sesji – pierwsza trwała 839 dni i była najdłuższą w historii Zjednoczonego Królestwa (czyli od aktu unii Anglii i Szkocji w 1707 r.), druga zaś była najkrótszą od 71 lat. Zaczęła się ona 14 października, co oznacza, że trwała – wliczając w to dni, w których Izba Gmin nie obradowała – zaledwie 23 dni. Zazwyczaj sesja brytyjskiego parlamentu trwa rok.W trakcie ostatniej sesji parlamentu posłowie po raz pierwszy od 37 lat obradowali w sobotę. Miało to miejsce 19 października, a spowodowane było tym, że ten dzień został wcześniej wyznaczony przez posłów jako ostateczny termin na uzyskanie parlamentarnej aprobaty dla porozumienia z Unią Europejską w sprawie wyjścia ze Wspólnoty.Ostatecznie jednak nie było ono nawet poddane pod głosowanie. Wcześniej posłowie przegłosowali poprawkę, która wymagała przyjęcia najpierw powiązanego z porozumieniem ustawodawstwa, co czyniło głosowanie nad samym porozumieniem bezcelowym.Był to także parlament z rekordową liczbą posłanek (było ich 208) oraz z wyjątkowo dużą liczbą zmian w składach klubów parlamentarnych. Dotyczyło to przede wszystkim rządzącej Partii Konserwatywnej, która zaczynała kadencję mając 317 posłów a zakończyła w składzie 298-osobowym (przez kilka tygodni klub konserwatystów liczył jeszcze mniej, bo 288 posłów). Za to na koniec kadencji było aż 24 posłów niezależnych.",,
Premier Morawiecki u papieża. Pokazał się z rodziną,"Premier Mateusz Morawiecki przybył w poniedziałek rano z wizytą do Watykanu, gdzie został przyjęty na audiencji przez papieża Franciszka. Szefowi rządu towarzyszy rodzina. Małżonka i dzieci premiera Morawieckiego rzadko pojawiają się publicznie.","Jest to pierwsza wizyta Mateusza Morawieckiego u papieża w roli szefa rządu. Towarzyszą mu małżonka i dzieci. Podczas wizyty w Watykanie premierowi towarzyszą również m.in. szef kancelarii premiera Michał Dworczyk, szef gabinetu politycznego Marek Suski i rzeczniczka rządu Joanna Kopcińska.Mateusz Morawiecki pilnuje swojej prywatności. Obecny szef rządu poznał swoją żonę, Iwonę, podczas studiów. Są równolatkami. Ślub wzięli po obronie pracy magisterskiej.",,
Gość raniony nożem na imprezie u posła PiS,Podczas sylwestrowej imprezy w mieszkaniu na warszawskim Wilanowie miało dość do incydentu z udziałem posła PiS Przemysława Czarneckiego. Tak twierdzi jeden z uczestników zajścia. Sam syn eurodeputowanego Ryszarda Czarneckiego stanowczo temu zaprzecza.,"– W trakcie spotkania sylwestrowego, którego uczestnikami byli Przemysław Czarnecki, jego żona oraz znajomy pary, doszło do nieporozumienia, a następnie zdarzenia, którego przebieg jest teraz ustalany. Dochodzenie prowadzone jest w kierunku spowodowania naruszenia czynności narządu ciała – poinformował rzecznik prasowy Prokuratury Okręgowej w Warszawie prok. Łukasz Łapczyński.Wiadomo, że Czarnecki był trzeźwy i w Nowy Rok został przesłuchany w Komisariacie Policji w Wilanowie. – Złożył zeznania, opisując przebieg spotkania. W mieszkaniu policjanci przeprowadzili czynności procesowe, które pomogą przyczynić się do wyjaśniania okoliczności zdarzenia. Właściciel mieszkania nie wyrażał sprzeciwu i bez przeszkód udostępnił mieszkanie. Z uwagi na dobro prowadzonego postępowania i konieczność wykonania dalszych czynności procesowych prokuratura na tym etapie dochodzenia nie informuje o przebiegu zdarzenia – dodaje Łapczyński.W rozmowie z portalem Onet, który jako pierwszy poinformował o zajściu, Czarnecki zaprzeczył, że zaatakował swojego gościa. – Potwierdzam, że w moim domu interweniowała policja, którą sam wezwałem. W sylwestrowy wieczór byliśmy we trójkę. Ja, moja żona i nasz znajomy, chrzestny córki. Mężczyzna według mojej wiedzy rozciął sobie dłoń. Podobno mnie za to obwinia, ale to nieprawda, gdyż nawet nie byłem bezpośrednim świadkiem zdarzenia. Nic więcej nie mam do dodania – uciął polityk.",,
Biały Dom powiadomił formalnie Kongres o wyeliminowaniu Sulejmaniego,"Biały Dom przekazał Kongresowi formalną informację dotyczącą piątkowego ataku, w którym zginął irański dowódca wojskowy Kasem Sulejmani – poinformowała Agencja Reutera powołując się na źródła w Kongresie.","Dokument został wysłany zgodnie z ustawą War Powers Act z 1973 roku, która nakłada na administrację prezydencką obowiązek powiadomienia Kongresu o działaniach zbrojnych w ciągu 48 godzin od ich podjęcia.   Administracja prezydenta w dokumencie miała wyjaśnić okoliczności ataku, podać podstawę prawną, na której bazie podjęto działania oraz określić zakres i czas zaangażowania wojskowego. Wersja przekazana Kongresowi jest tajna i nie wiadomo, czy Biały Dom poda do wiadomości publicznej wersję niejawną.   Wielu kongresmenów z Partii Demokratycznej krytykowało prezydenta Donalda Trumpa za to, że nie starał się uzyskać wcześniejszej zgody na atak lub nie uprzedził o nim Kongresu.",,
TSUE podtrzymał decyzję o zawieszeniu przepisów ustawy o SN,Trybunał Sprawiedliwości UE podtrzymał w ostatecznym orzeczeniu ws. środków tymczasowych swoją decyzję o zawieszeniu przepisów ustawy o Sądzie Najwyższym – poinformował TSUE.,"Trybunału Sprawiedliwości UE podjął w październiku decyzję o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym. Nie była to jednak decyzja ostateczna. W listopadzie w Luksemburgu odbyła się rozprawa w tej kwestii, na której Polska i KE przedstawiły swoje argumenty w sprawie. Teraz zapadła ostateczna decyzja w tej kwestii, która będzie obowiązywać do czasu wydania rozstrzygnięcia w sprawie skargi KE na ustawę dotyczącą SN; orzeczenie to może zostać wydane za kilka miesięcy. „Podnoszone przez Komisję zarzuty faktyczne i prawne uzasadniają zarządzenie środków tymczasowych” – napisał Trybunał w wydanej w poniedziałek decyzji. Oznacza to, że TSUE przychylił się do wniosku KE o to, aby sędziowie, których dotyczą sporne przepisy, mogli powrócić na stanowiska oraz by wstrzymane zostało mianowanie nowych sędziów na miejsca tych, którzy zostali odesłani na emeryturę. Zgodnie z tą decyzją Polska ma też powstrzymać się od powołania nowego pierwszego prezesa SN. W postanowieniu Trybunał przypomniał, że środki tymczasowe mogą być zarządzone jedynie wtedy, gdy zostanie wykazane, że ich zastosowanie jest prawnie i faktycznie uzasadnione oraz że mają one pilny charakter. Chodzi o to, że ich zarządzenie i wykonanie przed ostatecznym rozstrzygnięciem sprawy jest konieczne, by uniknąć poważnej i nieodwracalnej szkody dla interesów UE. „Przedstawione przez Komisję argumenty nie wydają się prima facie (na pierwszy rzut oka – red.) pozbawione poważnych podstaw, a zatem nie można wykluczyć, że sporne przepisy prawa krajowego naruszają zasady nieusuwalności sędziów i niezawisłości sędziowskiej” – podkreślił TSUE.Trybunał uznał, że z powodu stosowania spornych przepisów niezależność Sądu Najwyższego może nie być zagwarantowana do czasu ogłoszenia ostatecznego wyroku, co sprawia, że możliwe jest wystąpienie poważnej szkody z punktu widzenia porządku prawnego Unii. Ponadto wskazał, że w przypadku stosowania spornych przepisów niezależność Sądu Najwyższego „nie może być zagwarantowana”. To z kolei powoduje możliwość nadwątlenia zaufania państw członkowskich i ich sądów do polskiego systemu sądowniczego. Komisja domagała się też tego, by Polska co miesiąc raportowała, w jaki sposób wykonuje postanowienie, do czego również przychylił się TSUE. Decyzja zabezpieczająca, tzw. środki tymczasowe, obowiązuje państwo członkowskie natychmiastowo po jej wydaniu. Nie ma od niej odwołania.W listopadzie polski Sejm przyjął nowelizację ustawy o SN, przewidującą umożliwienie sędziom SN i Naczelnego Sądu Administracyjnego, którzy przeszli w stan spoczynku po osiągnięciu 65. roku życia, powrotu do pełnienia urzędu. Ustawa czeka teraz na podpis prezydenta. Na początku grudnia w Brukseli minister spraw zagranicznych Jacek Czaputowicz oświadczył, że gdy nowelizacja ustawy o Sadzie Najwyższym wejdzie w życie, nie będzie materialnej podstawy do utrzymywania skargi w Trybunale Sprawiedliwości UE przeciw Polsce. Jak zaznaczył, mimo że ustawa o Sądzie Najwyższym realizuje oczekiwania Komisji Europejskiej czy TSUE, to polskie władze ciągle uważają, że mają prawo do tego, by obniżyć wiek emerytalny sędziów SN. – Nie przyznajemy się do działań, które by łamały prawo międzynarodowe. Jesteśmy na etapie realizacji postanowienia tymczasowego – powiedział szef MSZ. Skarga do unijnego Trybunału jest oddzielnym postępowaniem od prowadzonej od 20 grudnia 2017 roku procedury z art. 7 unijnego traktatu. KE zarzuca władzom w Warszawie, że przez zmiany w ustawie o Sądzie Najwyższym (dotyczące wieku emerytalnego) chcą zastąpić sędziów, podważając tym samym niezależność tej instytucji. Polski rząd odpiera takie twierdzenia, podkreślając, że ma prawo do przeprowadzania reform.",,
Szwecja krajem przyjaznym dla imigrantów. Stwarza idealne warunki,"Szwecja zajęła pierwsze miejsce w rankingu krajów, w których najlepiej żyłoby się uchodźcom. Badanie opublikował amerykański magazyn „US News & World Report”. Raport został stworzony na podstawie ankiety, w której wzięło udział 21 tys. osób z całego świata.","Na kolejnych miejscach znalazły się: Kanada, Szwajcaria, Australia oraz Niemcy. Wysokie miejsca w rankingu zajęły pozostałe kraje skandynawskie. Na szóstym jest Norwegia, na dziewiątym Finlandia, a pierwszą dziesiątkę zamyka Dania.W drugiej dziesiątce znalazła się m.in Arabia Saudyjska, gdzie w stosunku do liczby ludności odsetek imigrantów jest dość duży. Na 43. miejscu za między innymi Ukrainą oraz Turcją, znalazła się Polska.",,
Decyzja na finiszu kampanii. Trybunał Europejski ingeruje w polskie wybory,Trybunału Sprawiedliwości UE przychylił się do wniosku KE o zastosowanie środka tymczasowego i zawieszenie stosowania przepisów ustawy o Sądzie Najwyższym – podają media i organizacje pozarządowe. – Przyszło zawiadomienie ze strony TSUE – potwierdził premier Mateusz Morawiecki.,"Kopia decyzji, jaką miał wydać unijny trybunał w tej sprawie, została zamieszczona na Twitterze przez organizacje pozarządowe. Informują też o niej media w Polsce.O doniesienia prasowe pytany był premier w Brukseli. – Przyszło zawiadomienie ze strony TSUE. Na pewno po przeanalizowaniu ustosunkujemy się do tego. W rozmowach w Brukseli myślę, że przekonałem kilku przywódców, jak wyglądała polska reforma wymiaru sprawiedliwości i jak jest potrzebna – powiedział premier Morawiecki. Były prezydent Niemiec Roman Herzog już w 2008 r. w sposób jednoznaczny odnosił się do wyroków Trybunału Sprawiedliwości UE. – Trybunał Sprawiedliwości Unii Europejskiej świadomie i systematycznie ignoruje fundamentalne zasady zachodniej interpretacji prawa, a jego wyroki oparte są na niedbałej argumentacji, która ignoruje wolę prawodawcy – mówił Herzog w 2008 r. ",,
"„Uderzająca pogarda dla ludzi”. Przewodniczący RMN o akcji „Nie świruj, idź na wybory”","Najbardziej uderzyła mnie pogarda dla ludzi chorych; jak można zrobić spot, który ich wyśmiewa? – zastanawia się przewodniczący Rady Mediów Narodowych Krzysztof Czabański. Chodzi o akcję sympatyków opozycji „Nie świruj, idź na wybory”. W jej ramach aktor Wojciech Pszoniak nagrał film, w którym parodiuje osoby chore psychicznie. – Być może oni po prostu tak myślą, że są ludzie godni pogardy, bo są chorzy – stwierdził Czabański.","Kampania opozycji miała zachęcać do udziału w wyborach, jednak wywołała oburzenie wśród internautów. Niektórzy zwracali uwagę, że z punktu widzenia PO-KO akcja może okazać się przeciwskuteczna, a opozycja niedawno solidaryzowała się z osobami niepełnosprawnymi.Gość Michała Rachonia stwierdził, że ta akcja „pokazuje mentalność” jej organizatorów. – Mnie najbardziej uderzyła pogarda dla ludzi, którzy mają problemy ze zdrowiem psychicznym. Wszystko jedno zresztą, czy to odnosi się do sfery psychicznej czy fizycznej. Jak można zrobić spot, który ich wyśmiewa? – powiedział Czabański.Przewodniczący RMN odniósł się także do akcji #Silnirazem, którą Koalicja Obywatelska rozpoczęła w poniedziałek, a której hasło było wcześniej i jest nadal wykorzystywane przez internetowych hejterów, atakujących polityków i sympatyków Prawa i Sprawiedliwości. Czabański przyznał, że dziwi go akceptacja Małgorzaty Kidawy-Błońskiej dla takiej mowy nienawiści.",,
Prokuratura: Publikacja Onetu o Arkadiuszu Krasce zawiera manipulacje i kłamstwa,"Artykuł Onetu, dotyczący „przełomu” w sprawie Arkadiusza Kraski zawiera nieprawdziwe informacje i manipulacje – poinformowała w oświadczeniu Prokuratura Regionalna w Lublinie.","Onet napisał w niedzielę, że – jak ustalili dziennikarze portalu – „anonimowy świadek, którego zeznania posłały w 2001 roku Arkadiusza Kraskę na dożywocie, przyznał właśnie, że kłamał”. „Do fałszywych zeznań mieli go nakłonić policjanci” – napisano.„W procesie Arkadiusza Kraski o podwójne zabójstwo, zakończonego w 2001 roku prawomocnym wyrokiem, obciążające go zeznania złożyło dwóch świadków incognito. W aktach widnieją oni jako T-01/99 i T-02/99” – donosił Onet. Dzień po publikacji prokuratura zdementowała doniesienia Onetu podkreślając, że „zawiera nieprawdziwe informacje i manipulacje”.„W aktach postępowania Prokuratury Regionalnej w Lublinie brak jest jakichkolwiek materiałów dotyczących wykonywania czynności procesowych ze świadkiem incognito, który – jak twierdzi w publikacji Onet – miałby zmienić swoje zeznanie” – czytamy.Onet napisał też, że istnieje nagranie ze stacji benzynowej, gdzie popełniono zbrodnię. „Na taśmie widać jak na dłoni, że zbrodnia rozegrała się nie tam, gdzie wskazywali świadkowie. Widoczne są również sylwetki mężczyzn zamieszanych w zbrodnię oraz samochody, którymi się poruszali. Nikt ich nigdy nie szukał, chociaż po cyfrowej obróbce zapisu widać nawet ich twarze” – napisał portal. Dalej wskazano, że nieprawdą jest też stwierdzenie, iż na zabezpieczonym nagraniu wideo „widać jak na dłoni”, że zbrodnia zabójstwa została popełniona na terenie stacji benzynowej. „Tak kategoryczna i jednoznaczna interpretacja jest nieuprawniona. Przeprowadzone inne dowody w toku postępowania nie podważają wersji zdarzenia ustalonej przez Sąd Okręgowy w Szczecinie” – czytamy w komunikacie prokuratury.Śledczy zwrócili się też do dziennikarzy z apelem o niepowielanie nieprawdziwych informacji zawartych w artykule. Prokuratura poinformowała, że skieruje do redakcji portalu Onet żądanie sprostowania tekstu.",,
Ardanowski: Incydent z ubojem zwierząt został wyolbrzymiony,"Incydentalna sprawa związana z nielegalnym ubojem zwierząt została wyolbrzymiona do niewyobrażalnych rozmiarów – uważa Jan Krzysztof Ardanowski. Zdaniem ministra rolnictwa grozi to wizerunkowi nie tylko mięsa z Polski, ale polskiej żywności na świecie.","Szef resortu rolnictwa dodał, że Polska jest coraz bardziej liczącym się eksporterem żywności na świecie. – Jesteśmy jednym z głównych graczy na światowych rynkach żywności i kwestionowanie wizerunku polskiej żywności, podkreślanie patologii, która została wskazana przez działającego – jak sądzę – w dobrzej wierze dziennikarza może zaszkodzić temu wizerunkowi – zaznaczył minister. Telewizja TVN wyemitowała reportaż o nielegalnym uboju chorych krów, który odbywał się w nocy bez nadzoru weterynaryjnego w rzeźni w powiecie Ostrów Mazowiecka. W zeszłym tygodniu Główny Inspektorat Weterynarii poinformował o cofnięciu zgody na prowadzenie działalności rzeźni, w której – jak wynikało z reportażu – ubijano chore krowy i sprzedawano ich mięso. Resort rolnictwa przekazał także, że zabezpieczone mięso zostało przebadane. – Nie stwierdzono zagrożeń biologicznych. Jednak na zasadzie ostrożności całe mięso z ubojni jest wycofywane, gdyż prowadzono tam działania niezgodnie z obowiązującymi przepisami prawa – podkreśliło MRiRW. Jak mówił Główny Lekarz Weterynarii Paweł Niemczuk, mięso z nielegalnego uboju trafiło do ponad 20 punktów w kraju. Niemczuk przekazał również, że łącznie z nielegalnego uboju pochodziło ok. 9,5 tony mięsa, z czego 2,7 tony sprzedano za granicę. Rzeźnia z powiatu Ostrów Mazowiecka, w której dokonywano nielegalnego uboju, została zamknięta.„Porozumienie rolnicze” – tak ma się nazywać instytucja dialogu społecznego, która ma się zająć rozwiązywaniem problemów rolnictwa – poinformował Ardanowski. – Polskie rolnictwo funkcjonuje w rozbiciu, bez powiązań strukturalnych, relacje między rolnikami i przetwórcami są pozrywane, nie ma właściwie żadnego obszaru dyskusji między producentami a konsumentami, nie ma dyskusji o relacjach między polską produkcją rolną a handlem i dystrybucją – mówił minister. Jak dodał, powstała więc propozycja stworzenia instytucji dialogu społecznego w rolnictwie, tak by rozwiązać problemy między grupami interesariuszy w całym łańcuchu od producenta do konsumenta. – Chcemy, żeby ta zinstytucjonalizowana forma dialogu nazywała się »Porozumieniem rolniczym«–powiedział Ardanowski. Chodzi o to, żeby rozpocząć debatę nad zmianami w polskim rolnictwie – zaznaczył minister. Do Polski przylecą inspektorzy KE, aby zbadać sprawę nielegalnego uboju krów. Ich wizyta potrwa do 8 lutego.",,
Prezydent otworzył Dom Polski w Davos: „Polskie władze i polskie firmy mają wielkie ambicje”,Polskie władze i firmy mają wielkie ambicje. Z każdym rokiem jesteśmy coraz bardziej otwarci na partnerów międzynarodowych – powiedział we wtorek w Davos prezydent Andrzej Duda otwierając Dom Polski na 50. Światowym Forum Ekonomicznym.,"Prezydent podziękował prezesom PZU Pawłowi Surówce i Banku Pekao S.A. Markowi Lusztynowi za zorganizowanie po raz drugi w Davos w czasie Światowego Forum Ekonomicznego Domu Polskiego. Jak zaznaczył, staje się on już stałym elementem WEF i „oczywistym znakiem rosnącego znaczenia gospodarczego Polski”. Zwracając się do zaproszonych na wydarzenie gości, Andrzej Duda wyraził przekonanie, że wielu z nich już prowadzi działalność biznesową w naszym kraju. – Boom gospodarczy Polski to także wasza zasługa – podkreślił prezydent.  Prezydent wskazywał, że Polska znajduje się wśród najszybciej rozwijających się rynków Europy i świata. – Dwa lata temu dołączyliśmy do grupy najlepiej rozwiniętych ryków. Wymiana handlowa rośnie – powiedział. Dodał też, że spowolnienie gospodarcze obserwowane w wielu państwach na świecie nie ma negatywnego wpływu na polską gospodarkę.  – Jako polski prezydent mogę państwa zapewnić, że polskie władze i polskie firmy mają wielkie ambicje. Z każdym rokiem jesteśmy coraz bardziej otwarci na partnerów międzynarodowych – oświadczył Andrzej Duda. Prezydent podkreślił, że Polska Agencja Inwestycji i Handlu otworzyła swoje biura już w ponad 60 krajach na świecie. – Celem jest wzmocnienie i wsparcie współpracy biznesowej – mówił.  Zachęcał zgormadzonych, by patrzyli na Polskę jako na „okno możliwości” biznesowych. – Uczestniczymy aktywnie w globalnej wymianie usług i dóbr. Polska od wielu lat jest miejscem udanych inwestycji zagranicznych. Nasze interesy dziś są obecne na całym świecie – powiedział prezydent.  Wskazywał na rosnące znaczenie Polski w dziedzinie nowych technologii i sukcesy polskich start-upów. – Mamy wielu utalentowanych młodych ludzi. Zachęcam państwa do zwrócenia uwagi na nich – powiedział.  Prezydent zachęcał też do przyjrzenia się Inicjatywie Trójmorza, łączącej 12 państw położonych wokół Bałtyku, Adriatyku i Morza Czarnego.  We wtorek wieczorem Duda weźmie udział w obiedzie wydawanym przez założyciela i prezesa WEF Klausa Schwaba dla uczestników jubileuszowego 50. Światowego Forum Ekonomicznego.",,
"Internetowa gierka, drwiny z brata śp. prezydenta. PO w rocznicę Smoleńska","– Kliknij i poznaj prawdę! Dojdź do prawdy Jarosława Kaczyńskiego – tymi słowami Platforma Obywatelska w 8. rocznicę katastrofy smoleńskiej zachęca do zagrania w internetową grę. W zaprezentowanej w aplikacji wersji zdarzeń nie brakuje manipulacji. „Rano płakali, teraz przekraczają granice zbydlęcenia” - komentują użytkownicy Twittera.","Z okazji 8. rocznicy katastrofy rządowego tupolewa partia Grzegorza Schetyny zaprezentowała kilkuminutowy filmik pt. „Smoleńsk - Teoria Wielkiego Wybuchu”, w którym autorzy bronią ustaleń raportu Jerzego Millera. PO wskazuje polskich pilotów jako osoby, które przyczyniły się do katastrofy. W dalszej części materiału autorzy stają w obronie rosyjskich kontrolerów lotu lotniska Siewiernyj, w tym - Pawła Pluskina. W internecie filmik promowany jest w formie „zabawnej” internetowej gry, w której użytkownicy za zadanie mają najeżdżać na uciekający napis „Poznaj prawdę”, a za kursor myszki robi twarz brata śp. prezydenta - Jarosława Kaczyńskiego. W opisie gierki dokonano manipulacji, nazywając rządowy samolot Tu 154M „samolotem prezydenckim”.  ",,
Siarkowska: W Polsce absolutnie nie mamy żadnego problemu z praworządnością,"– Szkoda, że Polska jest ze względu na postawę rządzących tak grillowana – powiedział w programie „Minęła 8” Ireneusz Raś (PO), komentując zbliżające się  wysłuchanie Polski ws. praworządności. – W Polsce absolutnie nie mamy żadnego problemu z praworządnością, w przeciwieństwie do poprzednich ośmiu lat, kiedy rządziła Platforma – zapewniła Anna Maria Siarkowska (Partia Republikańska).","W najbliższy wtorek po raz pierwszy w historii Unii Europejskiej ma nastąpić wysłuchanie kraju członkowskiego przed Radą ds. Ogólnych, zrzeszającą ministrów ds. europejskich krajów członkowskich UE. To część prowadzonego wobec Polski postępowania z art 7. unijnego traktatu. Ponieważ program spotkania  jest napięty, dokończenie wysłuchania nastąpi już pod przewodnictwem Austrii w Radzie UE, czyli po 1 lipca.              Zgodnie z procedurą art. 7 po etapie wysłuchania i po uzyskaniu zgody Parlamentu Europejskiego państwa członkowskie mogą stwierdzić istnienie wyraźnego ryzyka poważnego naruszenia wartości unijnych. Potrzeba do tego większości czterech piątych głosów. Wcześniej Rada UE może jeszcze skierować zalecenia do władz w Warszawie.  „Grillowanie Polski”                – Szkoda, że Polska jest ze względu na postawę rządzących tak grillowana. Widać, że nie skończy się to w przyszłym tygodniu, tylko będzie to kontynuowane przez kolejną prezydencję, austriacką. Więc  to jest wydłużone  w czasie  w tak kluczowym momencie, jak negocjacje budżetu unijnego na przyszłą perspektywę  – ubolewał polityk PO Ireneusz Raś.                – Opozycja po raz kolejny mija się z prawdą. To nie jest kwestia postawy rządzących i tego, co się dzieje w Polsce, bo w Polsce absolutnie nie mamy żadnego problemu z praworządnością, w przeciwieństwie do poprzednich ośmiu lat, kiedy rządziła PO  i kiedy notorycznie prawa obywatelskie były łamane – powiedziała Anna Maria Siarkowska (Partia Republikańska).              – Dzisiaj, kiedy rządy objęła Zjednoczona Prawica i kiedy naprawia państwo, nie podoba się to zjednoczonej opozycji, która stosuje strategię „ulica i zagranica”. Ta część zagraniczna jest dzisiaj realizowana.  Pan Timmermans i jego koledzy to są koledzy Donalda Tuska i robią to na polityczne zamówienie – dodała Siarkowska. ",,
„GPC”: smoleńscy zamachowcy dostali listę pasażerów?,"Około 1 kwietnia 2010 r. gen. Jurij Desinow z FSB miał uaktywnić oddział specjalny, mający za zadanie przygotować zamach w Smoleńsku – wynika z książki niemieckiego dziennikarza Jürgena Rotha pt. „Smoleńsk. Spisek, który zmienił świat”. „Gazeta Polska Codziennie” informuje, że tego samego dnia polskie MSZ otrzymało wstępną listę pasażerów lotu, na której obok prezydenta Lecha Kaczyńskiego figurował jego brat Jarosław.","Jürgen Roth, niemiecki dziennikarz i pisarz podaje, że dotarł do tajnego raportu niemieckiego wywiadu (BND), gdzie znalazł informacje, według których w Smoleńsku doszło do zamachu, a nie tragicznego wypadku.„Gazeta Polska Codziennie” przytacza fragment raportu cytowanego przez Rotha, w którym czytamy: „Zgodnie z opisem Roberta *** zlecenie dotyczące przeprowadzenia zamachu na Tu-154 pochodziło bezpośrednio od *** T*** do Desinowa. Nie udało się ustalić, gdzie i kiedy do tego doszło. Desinow miał następnie nawiązać kontakt ze stacjonującą w Połtawie/Ukraina grupą operacyjną Dmytra Stelanowego. Miało to nastąpić około 1.04.2010”. W artykule pt. „Smoleńscy zamachowcy dostali listę pasażerów?” gazeta podaje, że tego samego dnia polskie MSZ otrzymało listę osób, które miały wraz z Lechem Kaczyńskim lecieć na obchody do Katynia. Dokument został wysłany 31 marca, ale do MSZ dotarł dzień później. Lista, na której znajdował się m.in. Jarosław Kaczyński, określona była jako „ostateczna”.",,
SLD nie poparło Millera. Kalisz na razie nie będzie kandydatem na prezydenta,"– Będziemy dążyć do wskazania kandydata, który  reprezentowałby środowisko całej polskiej lewicy – powiedział szef SLD Leszek Miller po posiedzeniu Rady Krajowej partii. Potwierdził też wcześniejsze nieoficjalne doniesienia, że zgłosił kandydaturę Ryszarda Kalisza na prezydenta, ale Rada postanowiła odłożyć decyzję w tej sprawie. Kandydat zostanie wskazany na konwencji SLD w styczniu.","– SLD spróbuje poszukać takiego kandydata, który byłby reprezentantem nie tylko Sojuszu, ale szerokich kręgów lewicy i centrolewicy. To zmiana, bo do tej pory staraliśmy się poruszać we własnym gronie – podkreślił Miller. Odniósł się też do nieoficjalnych informacji o kandydaturze Ryszarda Kalisza, jako kandydata lewicy w wyborach prezydenckich. – Zgłosiłem Kalisza, ale koleżanki i koledzy zauważyli, że są jeszcze inne nazwiska i trzeba prowadzić konsultacje ws. kandydata, a co za tym idzie dziś nie przesądzać sprawy – dodał. Wcześniej rzecznik partii Dariusz Joński poinformował na Twitterze, że  Rada Krajowa SLD przegłosowała uchwałę apelującą o wyłonienie wspólnego kandydata centrolewicy na prezydenta.  – SLD potwierdza, że jest gotów do konsultacji w tejsprawie – dodał Miller. Kalisz to były polityk tej partii, w przeszłości m.in. szef Kancelarii Prezydenta Aleksandra Kwaśniewskiego oraz minister spraw wewnętrznych i administracji. Wiosną zeszłego roku został wyrzucony z SLD za współpracę z konkurującym z Sojuszem projektem Europa Plus, założonym przez Kwaśniewskiego i Janusza Palikota. Obecnie Kalisz kieruje stowarzyszeniem Dom Wszystkich Polska. „Ryszard Kalisz to jest stare otwarcie” – Ryszard Kalisz twierdzi, że reprezentuje niezwykle szerokie środowiska lewicy. Jednak na razie, po tym jego Domu Wszystkich Polska (stowarzyszenie Ryszarda Kalisza – red.), który jest raczej „chatą wuja Rysia”, tego nie widać – komentowała jeszcze przed posiedzeniem Rady Krajowej SLD była europosłanka SLD Joanna Senyszyn. Dodała jednak, że jeśli okaże się, że ma „takie ogromne poparcie”, to na przełomie stycznia i lutego 2015 roku, na konwencji SLD zostanie podjęta ostateczna decyzja dotycząca kandydata na prezydenta SLD.Wcześniej Senyszyn mówiła, że Kalisz to zły kandydat, choć jej zdaniem przebiera nogami by wystartować i marzy by wziąć udział w wyborach prezydenckich. – Jeżeli Sojusz stawia na nowe otwarcie na środowiska lewicowe, to Ryszard Kalisz to jest stare otwarcie – stwierdziła Senyszyn. Kalisz: nie mówię »nie«, nie mówię »tak«Ryszard Kalisz, pytany w piątek przez dziennikarzy, czy chciałby startować na prezydenta, odparł: – Nie mówię »nie«, nie mówię »tak«, tylko po prostu uważam, że dla równowagi politycznej w Polsce potrzebna jest silna lewica.– Jestem osobą, która akurat – jako były szef Kancelarii Prezydenta – na pracy prezydenta się zna – dodał. I zastrzegł: – Nie chciałbym, żeby ta sprawa była stawiana jako sprawa personalna Ryszarda Kalisza. Szanse na wygranie jakikolwiek inny kandydat poza Komorowskim ma, ale niezbyt duże. Jest to szansa na integrację lewicy, ale na integrację według zupełnie nowego modelu”. Olejniczak nie chciał startować w wyborach prezydenckich?Wcześniej politycy SLD w kontekście kandydata na prezydenta najczęściej wymieniali nazwisko b. szefa tej partii Wojciecha Olejniczaka. Z nieoficjalnych informacji pochodzących z otoczenia Olejniczaka, wynika że odmówił on startu. Rzecznik SLD Dariusz Joński mówił też przed obradami, że liczy na poważną analizę wyborczego wyniku i podkreśla, że żadnych personalnych rozliczeń się nie spodziewa. – Nie możemy na lewicy nikogo stracić. Być może musimy się przegrupować i przegrupować siły, bo najważniejszy jest bój o parlament, ale jestem przeciwny, by kogokolwiek się pozbywać – powiedział Joński. SLD w ostatnich wyborach samorządowych osiągnął 8,8 proc. poparcia. Zdobył 15 foteli prezydentów miast, to o osiem mniej niż cztery lata temu.                                                teraz odtwarzaneDziałacze SLD podsumują kampanię samorządową",,
"Święta z Telewizją Polską. Sprawdź, co przygotowaliśmy","Od Świąt Bożego Narodzenia dzielą nas niecałe dwa tygodnie, od sylwestra – trzy. W wielu domach już trwają przygotowania. Intensywny okres także w Telewizji Polskiej. Zapraszamy na premiery filmów, koncerty kolęd, najświeższe informacje i porcję naprawdę dobrej muzyki. Wisienką na torcie będzie oczywiście „Sylwester Marzeń” z Dwójką.",,,
Kim Dzong Un pisze „pojednawczy” list do Donalda Trumpa. Chce wznowienia dialogu,"Przywódca Korei Płn. Kim Dzong Un miał wystosować pojednawczy w tonie list do prezydenta Donalda Trumpa, w którym zaproponował wznowienie dialogu na temat denuklearyzacji Półwyspu Koreańskiego – podał w poniedziałek południowokoreański dziennik „Czoson Ilbo”.","Wiadomość od przywódcy KRLD, która prawdopodobnie przybrała formę listu, miała być przekazana Donaldowi Trumpowi kanałami dyplomatycznymi w piątek – twierdzi południowokoreański dziennik, który powołuje się na źródła dyplomatyczne.Ani Departament Stanu USA, ani ambasada amerykańska w Seulu nie skomentowały tej informacji – zaznacza Reuters, a biuro prasowe prezydenta Korei Południowej Mun Dze Ina poinformowało korespondenta tej agencji, że nie może potwierdzić doniesień. „Między Koreą Północną i Stanami Zjednoczonymi istnieją kanały, za pośrednictwem których odbywa się aktywna komunikacja” – zaznaczył w poniedziałek rzecznik prezydenta Korei Płd. „Trudno mi powiedzieć, czy wymiana przybrała formę listu czy jakąś inną postać” – dodał. Od listopada, gdy w ostatniej chwili odwołane zostało nowojorskie spotkanie szefa amerykańskiej dyplomacji Mike'a Pompeo z Kim Yong Czolem, bliskim współpracownikiem Kima, rozmowy północnokoreańsko-amerykańskie znajdują się w impasie – przypomina Reuters. Niewykluczone, że Pjongjang pragnie wykazać inicjatywę, podobnie jak uczynił niedawno w odniesieniu do Korei Południowej. W liście wystosowanym w ubiegłym tygodniu do prezydenta Korei Południowej Mun Dze Ina przywódca KRLD wyraził chęć częstszych z nim spotkań w przyszłym roku, aby osiągnąć cel, jakim jest denuklearyzacja Półwyspu – podało w niedzielę biuro Muna. Kim wysłał do Muna oficjalne pismo, aby uczcić odprężenie, do którego doszło w tym roku podczas trzech spotkań, po latach konfrontacji naznaczonych serią testów jądrowych i rakietowych w KRL-D. W swym liście Kim wyraził żal, że nie doszło do jego wizyty w Seulu, wyrażając „zdecydowane postanowienie”, aby stało się to w przyszłości – podało biuro prasowe prezydenta Korei Płd. Wstrzymanie rozmów nuklearnych między Koreą Północną a USA miało wpływ na kontakty między obydwoma państwami koreańskimi, a plany Korei Płd. goszczenia Kima w tym roku w Seulu, co uzgodniono na szczycie w Pjongjangu we wrześniu, pozostały na razie bez odpowiedzi. Kim Dzong Un na czerwcowym szczycie z prezydentem USA Donaldem Trumpem w Singapurze wyraził gotowość do „całkowitej denuklearyzacji Półwyspu Koreańskiego” w zamian za gwarancje bezpieczeństwa dla swojego kraju, lecz obie strony nie dokonały od tego czasu znaczącego postępu i kolejne spotkanie zostało odwołane w listopadzie. Donald Trump poinformował w piątek, że „nie ma żadnego pośpiechu” w negocjacjach na temat likwidacji arsenału nuklearnego Korei Północnej. W ten sposób amerykański prezydent odpowiedział na zarzuty, że w rozmowach z północnokoreańskim reżimem znów nastąpił impas. Według amerykańskiego prezydenta koreański reżim stoi obecnie przed szansą na wielki sukces ekonomiczny, a przywódca tego kraju Kim Dzong Un na pewno wie to lepiej niż ktokolwiek inny i z pewnością to wykorzysta. „Wszystko idzie w dobrym kierunku” – podkreślił Trump. We wtorek stojący na czele władz Korei Płn. Kim Dzong Un ma wygłosić swe orędzie noworoczne, w którym tradycyjnie zostaną poruszone zagadnienia polityki zagranicznej obok spraw wewnętrznych – przypominają agencje.",,
Pentagon: USA zniszczy swoje zimnowojenne zapasy broni chemicznej do 2023 roku,"Resort obrony USA potwierdził w piątek, że zniszczy całą broń chemiczną pozostałą z czasów zimnej wojny. Komunikat jest reakcją Waszyngtonu na powiadomienie przez Rosję o zniszczeniu jej arsenału tej broni.","– Jesteśmy gotowi wypełnić przyjęte zobowiązanie do całkowitego zniszczenia broni chemicznej do 2023 r. – powiedział agencji AFP rzecznik Pentagonu płk Robert Manning. Dodał, że „ponad 90 proc. amerykańskiego arsenału pochodzącego z czasów zimnej wojny już zostało zniszczonych, a postęp w likwidacji broni jest regularnie raportowany do Organizacji ds. Zakazu Broni Chemicznej (OPCW)”.Przyznał, że termin był przesuwany w ostatnich latach z powodów technicznych, a nie, jak sugerował w środę prezydent Rosji Władimir Putin, z braku środków finansowych. Jednocześnie pogratulował Rosji zakończenia procesu niszczenia broni chemicznej. Putin ogłosił w środę zniszczenie ostatniego pocisku z rosyjskiego arsenału broni chemicznej. Podkreślił, że Moskwa kończy niszczenie broni chemicznej trzy lata przed wyznaczonym terminem. Wyraził też nadzieję, że zniszczenie broni przez Rosję „będzie przykładem dla innych krajów, jak np. USA, które nie wypełniają swoich zobowiązań dotyczących terminów i już po raz trzeci przekładają ostateczny termin likwidacji”.USA i Rosja, które w czasach zimnej wojny zgromadziły olbrzymie arsenały broni chemicznej, zobowiązały się do ich zniszczenia do grudnia 2015 r. na mocy Konwencji o zakazie broni chemicznej (CWC) z 1997 r. Do konwencji, która zakazuje produkcji, rozwoju, składowania i użycia broni chemicznej, przystąpiło prawie 200 państw.",,
"Jaki o wyroku ws. Nabielaka 9: Sędziowie łamią prawa, będzie postępowanie dyscyplinarne","„Złożę wniosek o postępowanie dyscyplinarne wobec sędziów, którzy łamią prawo” - zapowiedział europoseł Patryk Jaki. Były wiceminister sprawiedliwości odniósł się w ten sposób do uchylenia przez WSA decyzji komisji weryfikacyjnej w sprawie nieruchomości przy ul. Nabielaka 9 w Warszawie.","Wojewódzki Sąd Administracyjny w Warszawie uchylił decyzję komisji weryfikacyjnej w sprawie nieruchomości przy ul. Nabielaka 9, gdzie mieszkała znana działaczka lokatorska Jolanta Brzeska, którą prawdopodobnie spalono w Lesie Kabackim w 2011 r. Skargę na decyzję komisji złożył m.in. Marek M. – „handlarz roszczeniami”. Były szef komisji weryfikacyjnej, europoseł Patryk Jaki zapowiedział po decyzji WSA, że złoży wniosek o postępowanie dyscyplinarne wobec sędziów tego sądu. Na jej mocy kamienicę, gdzie mieszkała m.in. działaczka lokatorska Jolanta Brzeska, która zginęła w 2011 r. prawdopodobnie spalona w Lesie Kabackim przekazano trojgu spadkobiercom dawnych właścicieli i znanemu „kupcowi roszczeń” Markowi M., który część praw miał nabyć za bezcen od innych spadkobierców.  Zdaniem działacza miejskiego, Jana Śpiewaka, M. zapłacił za roszczenia i prawo do odszkodowania 1,8 tys. zł, po czym otrzymał 1,9 mln zł odszkodowania – i kamienicę.  Reprywatyzację nieruchomości przy ul. Nabielaka 9 komisja weryfikacyjna uchyliła w grudniu 2017 r., nakazując jednocześnie Markowi M. zwrot ponad 2,9 mln zł.",,
"Idea, która przysłużyła się niepodległości. Stulecie „Sokoła” w RP","Związek Towarzystw Gimnastycznych „Sokół” w Rzeczypospolitej Polskiej obchodzi stulecie swojego istnienia. Druhowie z gniazd „Sokoła” z terenu całego kraju, a także między innymi z Litwy, Ukrainy i Austrii zebrali się 27 kwietnia w Centrum Olimpijskim w Warszawie na okolicznościowej uroczystości zorganizowanej pod patronatem ministra obrony narodowej.","Towarzystwo gimnastyczne we Lwowie, pierwsze gniazdo polskiego „Sokoła”, powstało 7 lutego 1867 r. Idea sokolstwa rozszerzyła się na wszystkie trzy zabory. Gniazda powstawały również na Śląsku, który przed rozbiorami nie należał Polski. W 1894 r. rozpoczęło działalność gniazdo „Sokoła” we Wrocławiu. Działalność „Sokoła” przyczyniła się do narodzin i rozwoju masowego ruchu sportowego w Polsce – większość dyscyplin sportu w naszym kraju czerpie z tradycji związanych z TG „Sokół”. Jednak pod szyldem gimnastyki towarzystwo prowadziło także działalność wychowawczą, narodową i paramilitarną. Podczas pierwszej wojny światowej członkowie „Sokoła” uczestniczyli w formowaniu Błękitnej Armii gen. Józefa Hallera, z której rozwinęło się późniejsze Wojsko Polskie, organizowali harcerstwo, walczyli w Powstaniu Wielkopolskim.  Spośród najwybitniejszych Polaków członkami „Sokoła” byli m.in. Roman Dmowski (w latach 1895-97 członek gniazda – „Macierzy” we Lwowie), gen. Józef Haller (komendant polowych drużyn sokolich w 1913 r.), Karol Wojtyła, czyli późniejszy papież Jan Paweł II, przywódca III powstania śląskiego Wojciech Korfanty, twórca polskiego harcerstwa Aleksander Małkowski oraz generałowie: Władysław  Anders i Stanisław Sosabowski. – Dziękuję za docenienie tych kilkunastu lat pracy organizacyjnej i wychowawczej – powiedział w rozmowie z portalem tvp.info Bogusław Tofilski z gniazda Stalowa Wola. Druh Tofilski jest instruktorem w „Sokole” i  jednocześnie w III Podkarpackiej Brygadzie Obrony Terytorialnej im. płk. Łukasza Cieplińskiego ps. „Pług”. – W ramach „Sokoła” działamy już od dawna, zaś po sformowaniu Wojsk Obrony Terytorialnej włączyliśmy się również w funkcjonowanie tej formacji. Praca wychowawcza jest tak samo ważna, jak trening fizyczny. Wkrótce wybieramy się do Wilna, gdzie 4 maja weźmiemy udział w Marszu Flagi Narodowej. Wspieramy również naszych rodaków na Kresach, choćby przekazując im dary – mówił dh Tofilski. Na aspekt wychowawczy zwrócił uwagę obecny na uroczystości poseł Zbigniew Gryglas, który zauważył, że „Towarzystwa Gimnastyczne to idea, która bardzo przysłużyła się niepodległości Polski”.  – Często zadaję sobie takie pytanie, myślę że podobnie, jak wielu naszych rodaków: jak było możliwe  wychowanie tak wspaniałych pokoleń, które nie wahały się chwycić za broń, walczyć o Polskę. I sądzę, że „Sokół” w dużej części stanowi odpowiedź na to pytanie. To była praca patriotyczna, praca, która przygotowywała nie tylko do walki, ale przygotowała do służby Ojczyźnie – ocenił w rozmowie z naszym portalem polityk Porozumienia. Poseł Gryglas zwrócił uwagę, że podobną rolę wychowawczą pełniło również harcerstwo organizowane u swego zarania właśnie przez działaczy „Sokoła”, a z którego szeregów rekrutowali się żołnierze batalionów „Zośka” czy „Parasol”. – Harcerstwo wychowało także śp. pana prezydenta (Ryszarda) Kaczorowskiego, który tak wspaniale służył Ojczyźnie aż do ostatnich dni – przypomniał nasz rozmówca.  – Myślę, że wielkim optymizmem napawa to, co obecnie obserwujemy wśród młodzieży. Następuje powrót do patriotyzmu, do organizacji niepodległościowych, patriotycznych, które znamy z okresu II RP. Właśnie „Sokół” jest najlepszym przykładem. Widzieliśmy dzisiaj obok starszych osób, które kultywują tę tradycję, także młodych. I to napawa wielkim optymizmem – mówił Zbigniew Gryglas. Kandydat do europarlamentu przyznał, że nadal istnieje konieczność prowadzenia właściwej polityki historycznej, co zostało zaniedbane przez poprzedników. – Musimy krzyczeć, przypominać, że nasz naród zachował się jak należy, wręcz bohatersko w tej ostatniej wojnie, ale w poprzednich konfliktach także – wskazał.",,
„Miejsce religii w salkach katechetycznych”,"– Proponujemy, by zacząć nieagresywną debatę publiczną o miejscu religii w naszym państwie, zwłaszcza w szkołach. Uważamy, że miejsce tego przedmiotu jest w salkach katechetycznych przy kościołach – powiedział szef SLD Grzegorz Napieralski, wskazując m.in. na wysokie koszty pensji nauczycieli tego przedmiotu i utrzymania sal lekcyjnych.","– Nie chcemy walczyć z żadnym wyznaniem, nie chcemy walczyć z Kościołem, ale chcemy przestrzegania polskiej konstytucji, która wprowadza jasny i czytelny rozdział państwa od Kościoła – podkreślił Napieralski.Dodał, że według danych uzyskanych przez Sojusz z MEN blisko pół miliarda złotych państwo wydaje rocznie na pensje dla nauczycieli religii w szkołach, a razem z kosztami utrzymania sal lekcyjnych na ten cel z budżetu państwa wydawanych jest blisko miliard złotych.Przewodniczący SLD mówił, że przez ostatnie lata lekcji religii przybyło, są to już dwie godziny. Według niego lekcje te miałyby być prowadzone na końcu lub początku zajęć szkolnych, aby osoby, które są innego wyznania lub są niewierzące, mogły później przyjść do szkoły lub wcześniej ją opuścić, ale tak się nie dzieje. Dodał, że nie ma też w zamian za religię innego przedmiotu, np. podstaw filozofii, którego mogłyby się uczyć osoby nie uczęszczające na religię. – Lekcje etyki są fikcją, zaledwie trzy procent szkół prowadzi takie zajęcia – mówił Napieralski.Szef SLD podkreślał, że formuła debaty nie jest jeszcze określona; mogłaby się odbyć np. w Sejmie lub w formie okrągłego stołu z przedstawicielami różnych środowisk: kościołów, partii politycznych, naukowców. – Pytanie, czy partie rządzące są gotowe na taką debatę, wierzymy, że tak – dodał. Zaproponował, aby szkolne sale katechetyczne zamienić w świetnie wyposażone sale informatyczne, a pieniądze wydawane dotychczas na naukę religii przeznaczyć na zakup komputerów dla uczniów oraz naukę języków obcych. Dodał, że SLD jest gotowe przygotować dla rządzących dokładne propozycje przesunięcia funduszy wydawanych na lekcje religii w szkołach na inne cele. Pytany przez dziennikarzy, czy nadszedł dobry czas na taką debatę, Napieralski podkreślił, że tak, bo według niego coraz więcej osób ma wątpliwości czy obecność w szkołach w obecnej formie jest dobra.Pytany dlaczego, gdy lewica była u władzy nie zajęła się tym problemem, Napieralski odpowiedział: – Nie było wtedy takiej możliwości, wtedy najważniejszą sprawą były m.in. kwestie związane ze wstąpieniem Polski do Unii Europejskiej.",,
Gowin: Przyjmujemy do wiadomości stanowisko Departamentu Stanu ws. noweli ustawy o IPN,"Wicepremier Jarosław Gowin powiedział, że rząd przyjmuje do wiadomości stanowisko Departamentu Stanu ws. noweli ustawy o IPN. –Będziemy dążyć do tego, żeby w ciągu najbliższych dni, tygodni, najdalej miesięcy ta sprawa została rozwiązana – zapewnił polityk.","Amerykański Departament Stanu zaapelował do Polski o ponowne przeanalizowanie ustawy o IPN z punktu widzenia jej potencjalnego wpływu na zasady wolności słowa i „naszej zdolności do pozostania realnymi partnerami”. W sprawie noweli ustawy o IPN głos zabrał wicepremier Jarosław Gowin. – Nie mając dobrego wyboru i będąc w sytuacji, w której bez jakiejkolwiek woli z naszej strony zostaliśmy uwikłani w duży konflikt międzynarodowy, uznaliśmy, że racją podstawową jest ochrona dobrego imienia Polski – powiedział wiceszef polskiego rząduGowin pytany w TVN24 o to oświadczenie Departamentu Stanu, ocenił, że sytuacja jest złożona. Przyznał, że rząd przyjmuje do wiadomości stanowisko Departamentu Stanu ws. noweli ustawy o IPN. – Będziemy dążyć do tego, żeby w ciągu najbliższych dni, tygodni, najdalej miesięcy ta sprawa została rozwiązana – zapewnił polityk.",,
Niemiecki dziennik: Berlin nie wykazuje zainteresowania historią Polski,"Regionalny niemiecki dziennik „Landeszeitung” z Lueneburga, doceniając w czwartek udział szefa dyplomacji RFN Heiko Maasa w obchodach 75. rocznicy wybuchu Powstania Warszawskiego, ubolewa, że Berlin nie wykazuje zainteresowania historią Polski.","„Minister spraw zagranicznych Heiko Maas podczas wizyty w Warszawie znalazł właściwe słowa. To postęp w porównaniu z prezydentem Romanem Herzogiem, który w 1994 roku pomylił Powstanie Warszawskie z Powstaniem w Getcie Warszawskim. Ale lepiej nie znaczy dobrze” – pisze gazeta z Dolnej Saksonii. Zdaniem publicystów dziennika, w Berlinie brakuje zainteresowania polskim punktem widzenia historii – dowodzi tego brak gotowości w Bundestagu, by uczcić pamięć Powstania Warszawskiego. „Tak denerwujące z punktu widzenia Berlina jednostronne przedsięwzięcia Warszawy, jak np. w polityce migracyjnej czy zabieganie o względy Waszyngtonu, są konsekwencją historycznego doświadczenia. Polska widzi siebie jako ofiarę dwóch silniejszych sąsiadów” – ocenia „Landeszeitung”. „W UE i NATO Polska widzi przede wszystkim ochronę tak długo wyczekiwanej suwerenności. I nie będzie gotowa jej oddać na rzecz Europy” – konkluduje dziennik. – Odpowiedzialność Niemiec nie dotyczy tylko Warszawy. Także w innych częściach kraju zburzono miasta i zrównano z ziemią całe wsie. Wypędzono ludność, by stworzyć tzw. przestrzeń życiową dla Niemców – podkreślił Maas. – Warszawa została zniszczona, ale nie została złamana. Obywatelki, obywatele Polski nie dopuścili do tego ani ci, którzy 1 sierpnia 1944 r. uczestniczyli w zrywie lub wspierali powstańców, ani kolejne pokolenia, które odbudowały maisto – zaznaczył szef niemieckiej dyplomacji. Opowiedział się on też za budową miejsca pamięci w Berlinie ku czci polskich ofiar. – Od dawna jest to oczekiwane. Takie miejsce byłoby nie tylko gestem pojednania wobec Polski. Miałoby ono znaczenie również dla nas Niemców – oświadczył Maas. – Zbrodni nie da się cofnąć i wiele ran nigdy się nie zagoi. Ale możemy przyczynić się do tego, że ofiary zostaną upamiętnione w godny sposób – dodał. Strona polska od dawna apelowała o godne upamiętnienie polskich ofiar niemieckiej okupacji. Postulował to m.in. w 2012 roku pełnomocnik rządu RP ds. dialogu międzynarodowego Władysław Bartoszewski. W Berlinie istnieją miejsca pamięci m.in. pomordowanych europejskich Żydów, prześladowanych homoseksualistów czy Romów.",,
„Izba Dyscyplinarna ma przywrócić poczucie sprawiedliwości”,"– Izba Dyscyplinarna w Sądzie Najwyższym po to została wprowadzona, aby wreszcie zapanowało poczucie sprawiedliwości w polskim społeczeństwie – że nie ma kasty, ani politycznej, ani dziennikarskiej, ani sędziowskiej – przekonywał wiceminister sprawiedliwości Michał Wójcik, odnosząc się w „O co chodzi” do kontrowersji wobec działania Izby Karnej.",,,
Turcja przekazała Rosji ciało pilota Su-24. „Traktowane zgodnie z tradycją prawosławną”,"Przedstawiciel władz rosyjskich odebrał ciało rosyjskiego pilota bombowca Su-24, zabitego przez syryjskich Turkmenów po tym, jak jego samolot zestrzeliły tureckie F-16.  Turcy przekazali je Rosjanom w regionie Hatay na południu kraju.","Podczas konferencji prasowej przed wylotem do Brukseli na niedzielny szczyt Unia Europejska – Turcja szef rządu zapewnił, że ciało rosyjskiego pilota  było  „traktowane zgodnie z tradycją prawosławną”.Davutoglu zaapelował również do Rosji o wymianę i koordynację informacji wywiadowczych w walce z Państwem Islamskim. Ocenił, że z uwagi, iż w Syrii działają dwie koalicje (pod przywództwem USA oraz Rosji), mające różne cele, „ponownie może dojść do podobnych incydentów”, jak ten z zestrzeleniem Su-24.„Cios w plecy”Do incydentu doszło we wtorek. Turecki F-16 strącił rosyjski bombowiec, który miał naruszyć przestrzeń powietrzną Turcji przy granicy z Syrią. Kreml oświadczył, że do naruszenia granicy nie doszło, a prezydent Władimir Putin określił akt „ciosem w plecy”.Nazajutrz prezydent Turcji Recep Tayyip Erdogan zapewnił, że Ankara nie zamierzała doprowadzić do eskalacji napięć w stosunkach z Moskwą. Argumentował, że Turcja działała wyłącznie, „by bronić swego bezpieczeństwa”, „praw naszego narodu” i „praw naszych braci” w Syrii. Ci bracia to Turkmeni, syryjska mniejszość etniczna, której bojownicy walczą z reżimem wspieranego przez Rosję prezydenta Baszara al-Asada.",,
Odszkodowania na 3 mln uchylone. Komisja: To osoby współpracujące z Robertem N.,Komisja weryfikacyjna uchyliła przyznanie w latach 2010-12 ponad 3 mln zł odszkodowania na nieruchomości przy ul. Borzymowskiej osobom współpracującym ze znanym warszawskim mecenasem Robertem N. – poinformował przewodniczący komisji Sebastian Kaleta.,"Jak mówił Kaleta na konferencji prasowej, komisja na posiedzeniu niejawnym zdecydowała o uchyleniu czterech decyzji dotyczącej przyznania odszkodowań za tereny przy ul. Borzymowskiej.  Chodzi o decyzje – z marca 2010 r. o wypłacie 813 tys. zł odszkodowania, z października 2010 r. o przyznaniu i wypłacie 640 tys. zł; z listopada 2011 r. o wypłacie 499 tys. zł oraz z marca 2012 r. o wypłacie 1 mln 467 tys. zł. Komisja przekazała również miastu do ponownego rozpatrzenia sprawę odszkodowań za nieruchomości przy ul. Borzymowskiej.  Kaleta argumentował, że prezydent stolicy nie przedstawił „w sposób zgodny z zasadami postępowania administracyjnego motywów swojego rozstrzygnięcia”. Mówił też, że ustalenia ze strony miasta co do poprzedniego właściciela nieruchomości objętej wnioskiem o odszkodowanie budzą uzasadnione wątpliwości.  Zdaniem Kalety wątpliwości budzi też umowa sprzedaży nieruchomości i zakupu jej przez dawną właścicielkę, ponieważ została zawarta przed notariuszem niemieckim jeszcze w okresie okupacji. A w świetle powojennych przepisów umowa taka może być uznana za nieważną, ponieważ zachodzi podejrzenie, że taki akt mógł być oparty na przepisach skierowanych przeciwko państwu polskiemu. Przewodniczący komisji argumentował, że prezydent stolicy również zaniechał dokonania analizy rzeczywistej daty pozbawienia poprzedniej właścicielki możliwości faktycznego władania nieruchomością gruntową.",,
"Kazałby strzelać do górników? „To crème de la crème myślenia, które Korwin-Mikke przez lata prezentował”","– To jest liberalizm w czystej postaci okraszony tym, że się będzie strzelało do górników. Może poseł Wipler mówić, że to złudzenie optyczne, ale który z Polaków jest w stanie uwierzyć w te słowa? – tak Krzysztof Gawkowski z SLD skomentował w programie „Dziś wieczorem” w TVP Info słowa Janusza Korwin-Mikkego, który mówił w jednym z wywiadów, że kazałby strzelać do górników-rabusiów. Przemysław Wipler z partii KORWiN tłumaczył, że lider ugrupowania użył pewnych skrótów myślowych, a jego słowa zostały źle zinterpretowane.","W środę w rozmowie z  Wirtualną Polską kandydat na prezydenta Janusz Korwin-Mikke powiedział: „Nie można pozwalać na to, by jakaś grupa szantażowała całą Polskę, jak niedawno górnicy, którzy zażądali po 50 tys. zł. Dlaczego dano im te pieniądze? Bo mieli kilofy? To był taki sam rabunek, jak włamanie do mieszkania. Kazałbym strzelać do takich rabusiów. Bez cienia wahania”. „Nazwał rabusiów rabusiami”Przemysław Wipler zapytany o to, czy kandydat jego partii na prezydenta i lider partii KORWiN chce strzelać do górników i nazywa ich rabusiami, odpowiedział, że to mylne wrażenie. – Nazwał rabusiów rabusiami. Każdy, kto chce Polakom przymusem zabrać ich pieniądze dla siebie, wykorzystując mechanizmy prawne, rabuje ich. Nieważne, czy to są górnicy czy policjanci. Najgłośniej broniłem górników w polskim Sejmie. Pan Mikke to człowiek, który czasami mówi pewne rzeczy na skróty – bronił swojego przełożonego. „To nie był przypadek”Dodał, że Korwin-Mikke nie jest przeciwko górnikom, ale takim ludziom jak Piotr Duda, przywódca NSZZ „Solidarność” czy osobom, które doprowadziły m.in. do tego, że wydobywanie węgla spadło o połowę. Stwierdził, że polskie górnictwo jest rozkradanym skansenem.Krzysztof Gawkowski z SLD zapytał retorycznie, który Polak jest w stanie uwierzyć w te słowa. – To co powiedział pan Korwin–Mikke to crème de la crème  myślenia, które przez lata prezentował – stwierdził. Dodał, że liberalizm, który ten prezentuje jest dodatkowo okraszony stwierdzeniem, że będzie strzelał do górników. – Jeżeli pan mówi, że to był przypadek, to nie był. Są politycy tacy jak Przemysław Wipler, którzy hamują Korwin-Mikkego i mówią mu: to nie czas, nie tędy droga. Pan ma dobre intencje – mówił Gawkowski do Wiplera.                                                teraz odtwarzane„Nieuczciwością jest oskarżać górników” „Nieuczciwością jest oskarżać górników”Wipler stwierdził, że do górników strzelał obecny polski rząd. – Ten rząd wybierał ludzi, którzy stojąc na czele spółek górniczych, doprowadzili kopalnie do upadku – mówił. Gawkowski przypomniał mu, że można zakłamywać rzeczywistość i mówić, że nic się nie stało, ale prawdziwym problemem trwającej dyskusji jest nie sytuacja polskiego górnictwa, ale to, że Korwin-Mikke nazwał górników rabusiami. – Nieuczciwością jest oskarżać górników, którzy wyszli w obronie swojego interesu, swoich miejsc pracy – mówił. Zdaniem Wiplera dobry rząd to ten, który nie da się szantażować i nie daje przywilejów nikomu. „Ogórek mogłaby być liderem partii KORWiN”W programie poruszony został również temat kandydatki na prezydenta SLD – Magdaleny Ogórek. Na antenie TVP Info Wipler powiedział, że jego partia z wielką satysfakcją przyjęłaby ją jako członkinię władz partii KORWiN, ponieważ mówi to samo, co Janusz Korwin-Mikke, tylko dużo delikatniej. To samo powtórzył w programie. – Mogłaby spokojnie być jednym z liderów partii KORWiN – stwierdził. Argumentował to m.in. tym, że Ogórek tak jak Korwin-Mikke chce obniżenia podatku CIT i PIT, czy rozszerzenia dostępu do broni. Gawkowski jego wypowiedź podsumował stwierdzeniem, że choć myślał, że Przemysław Wipler jest rozsądnym politykiem, dziś jest cudakiem i ma na twarzy maskę clowna. – Ogórek ma w swoim programie część wolnościową, ale ma też socjalną m.in. żłobki i przedszkola – powiedział. I dodał, że walczy ona nie tylko z Korwinem, ale o zdrową, nowoczesną Polskę.",,
Szydło o programach społecznych rządu: Zaufaliśmy mądrości polskich rodzin,"Od 2020 r. około 40 mld zł rocznie będzie przeznaczane na program 500 Plus; do tej pory wydaliśmy na ten program około 80 mld zł – poinformowała podczas pierwszej z cyklu konwencji tematycznych PiS była premier Beata Szydło. Jak dodała, wprowadzając programy społeczne rząd Prawa i Sprawiedliwości „zaufał mądrości polskich rodzin”.","Była premier w trakcie debaty prowadzonej przez wicepremiera Piotra Glińskiego mówiła o programach społecznych wprowadzanych przez PiS od 2015 r., w tym o programie 500 Plus.– Rocznie będziemy wydawać od 2020 r. na ten program około 40 mld zł – tyle środków zostanie skierowanych do budżetów domowych Polaków – mówiła Szydło. Podkreśliła, że do tej pory na 500 Plus wydano już około 80 mld zł. – Postawiliśmy jasno tezę, że dziecko to nie koszt tylko inwestycja, a polskie rodziny są naszym największym kapitałem – zaznaczyła była premier.PiS opublikował w sobotę na swojej stronie internetowej program wyborczy pod tytułem „Polski model państwa dobrobytu”. Ponad 200-stronnicowy dokument podzielony jest na rozdziały poświęcone m.in. polityce społecznej i ochronie zdrowia, edukacji, ochronie środowiska i polityce zagranicznej.  Beata Szydło – która obecnie jest europosłem – mówiła, że programy społeczne rządu PiS stały się kołem zamachowym polskiej gospodarki, mimo że wielu twierdziło, że budżetu nie stać na ich wprowadzenie. Wskazała, że rząd wprowadzając je, wyszedł z założenia, że rodziny będą wiedziały najlepiej jak wydać otrzymane od państwa pieniądze. – Rząd PiS zaufał mądrości polskich rodzin. Ponieważ ten przełomowy program, jest przełomowy w swoim założeniu. Przekazujemy środki na wychowanie, opiekę, rozwój dzieci polskim rodzinom i nie stawiamy ograniczeń. Ufamy Polskim rodzinom, że wydadzą te pieniądze i zainwestują w przyszłość swoich pociech – powiedziała.",,
Aptekarz nie sprzeda antykoncepcji?,"W Sejmie powstaje ponadpartyjny projekt ustawy wprowadzający tzw. klauzulę sumienia dla farmaceutów. Zakłada, że aptekarz mógłby odmówić sprzedaży przykładowo antykoncepcji, jeśli byłoby to sprzeczne z jego światopoglądem – dowiedział się portal tvp.info. – Projekt jest potrzebny, by nie łamać sumień farmaceutów wierzących w Boga – tłumaczy Jacek Żalek z PO. Lewica ostrzega, że projekt jest zagrożeniem dla praw kobiet.",,,
Demokraci chcą impeachmentu Trumpa. Jest projekt rezolucji,"Demokraci przedstawili projekt rezolucji dotyczącej formalizacji dochodzenia ws. ewentualnego odsunięcia od władzy prezydenta USA Donalda Trumpa. Izba Reprezentantów ma nad nią głosować w czwartek. Projekt przedstawia szereg proceduralnych zasad, zgodnie z którymi niższa izba Kongresu prowadzić będzie kolejne kroki w śledztwie.","Rezolucja przewiduje m.in. upoważnienie przewodniczącego komisji wywiadu Izby do przeprowadzania otwartych przesłuchań. Daje także Republikanom prawo – za zgodą demokratycznego szefa komisji – do wydawania wezwań pod rygorem kary (subpoena).Zgodnie z rezolucją świadkowie mogą być przesłuchiwani przez 90 minut, po 45 minut przez przedstawicieli każdej z partii. Prawnicy prezydenta mają prawo do odnoszenia się do zeznań podczas przesłuchań. Jeśli jednak Trump „niezgodnie z prawem odmówi współpracy”, to prawo to zostanie cofnięte jego przedstawicielom.Za zamkniętymi drzwiami Nad rezolucją w środę debatować będzie jeszcze komisja niższej izby amerykańskiego parlamentu. W czwartek planowane jest poddanie jej pod głosowanie całej Izby Reprezentantów. Rezolucję krytykują Republikanie i Biały Dom, argumentując, że jest ona spóźniona po tygodniach przesłuchań za zamkniętymi drzwiami. Wielu przedstawicieli Partii Republikańskiej utrzymuje, że całe dochodzenie Kongresu nie ma podstaw prawnych.Zarzuty te odpiera demokratyczna szefowa Izby Reprezentantów Nancy Pelosi. Jej zdaniem rezolucja to nie tylko formalizacja procesu dochodzenia. Ma ona na celu również „wyeliminowanie wątpliwości, czy administracja Trumpa może zatajać dokumenty” i „kontynuować obstrukcję Izby Reprezentantów”.Dochodzenie w sprawie afery ukraińskiej i ewentualnego odsunięcia prezydenta od władzy prowadzą komisje spraw zagranicznych, wywiadu oraz nadzoru i reform w Izbie Reprezentantów. Administracja Trumpa jak dotąd odmawiała współpracy w tej sprawie z Kongresem i bojkotowała wezwania pod rygorem odpowiedzialności karnej do udostępnienia dokumentów i składania zeznań.",,
Władze Gdańska zaprezentowały program obchodów rocznicy wybuchu II wojny światowej,Otwarcie bramy nr 2 Stoczni Gdańskiej i uroczystości u stóp Pomnika Obrońców Wybrzeża na Westerplatte z udziałem m.in. premiera Mateusza Morawieckiego i przedstawicieli KE – to niektóre punkty zaprezentowanego w sobotę programu obchodów rocznic Porozumień Sierpniowych i wybuchu II wojny światowej.,"Podczas konferencji prasowej, która odbyła się w Europejskim Centrum Solidarności w Gdańsku, zaprezentowano program obchodów rocznic podpisania Porozumień Sierpniowych i wybuchu II wojny światowej. Jak oceniła prezydent Gdańska Aleksandra Dulkiewicz, refleksja wokół wojny powinna dzisiaj służyć nam do myślenia o tym, jak bardzo cenimy pokój i że dzięki wysiłkowi, często ofierze życia wielu ludzi, możemy dzisiaj żyć w wolnej Polsce, w Europie, która cieszy się pokojem. – To jest to przesłanie, które bardzo chcielibyśmy, żeby spośród tych dwóch dni kulminacji obchodów – zarówno 39. rocznicy podpisania Porozumień Sierpniowych, 5. rocznicy otwarcia Europejskiego Centrum Solidarności i 80. rocznicy wybuchu II wojny światowej – popłynęło z Gdańska – dodała.Prezydent Gdańska mówiła też o najważniejszych punktach obchodów rocznic. W sobotę 31 sierpnia o godz. 9.30 spod pomnika Jana III Sobieskiego wyruszy Marsz Sektorówki zainicjowany przez środowiska obywatelskie m.in. KOD i sygnatariuszy Porozumień Sierpniowych. Marsz przejdzie pod historyczną bramę nr 2 Stoczni Gdańskiej, która o godz. 10 zostanie otwarta m.in. przez założycieli ECS i byłego prezydenta Lecha Wałęsę.W niedzielę 1 września o godz. 4.45 odbędą się uroczystości u stóp Pomnika Obrońców Wybrzeża na Westerplatte. Dulkiewicz przekazała, że wezmą w nich udział reprezentanci 24 miast pamięci, miast dotkniętych II wojną światową, m.in. burmistrzowie: Londynu, włoskiego Cassino, norweskiego Narvika, holenderskiej Bredy, izraelskiej Hajfy, japońskiej Osaki. Dulkiewicz przypomniała, że już w kwietniu 2018 r. ówczesny prezydent Gdańska Paweł Adamowicz wysłał zaproszenia do najważniejszych osób w Polsce – prezydenta, marszałków Sejmu i Senatu, premiera – ws. wspólnych obchodów rocznicy wybuchu II wojny światowej. – Na dzisiaj moja wiedza jest taka – rozmawiałam wczoraj z szefem kancelarii pana premiera – że na pewno obecny będzie pan premier Mateusz Morawiecki – poinformowała.– Jest dla nas szczególnym honorem, że na te dwa dni do Gdańska przyjeżdża także delegacja z Komisji Europejskiej. Gościć będziemy pierwszego wiceprzewodniczącego KE pana Fransa Timmermansa oraz komisarz Elżbietę Bieńkowską – mówiła prezydent Gdańska.– Wczoraj rozmawiałam telefonicznie z panem przewodniczącym Timmermansem, powiedział mi bardzo ważną rzecz. Dwa tygodnie temu wraz ze swoim 15-letnim synem odwiedził różne ważne symboliczne miejsca operacji Market Garden, tragicznej operacji, która w 1944 r. była jednym z pierwszych kroków do wyzwolenia Holandii. To właśnie Frans Timmermans, będąc jeszcze ministrem w rządzie holenderskim, doprowadził do upamiętnienia gen. Sosabowskiego i jego żołnierzy w godny sposób. I dzisiaj ta łączność z Polakami, powiedzenie o wdzięczności Europejczyków dla nas, Polaków, którzy dużo wycierpieli podczas II wojny światowej, ale także którzy swoją odwagą wspierali inne narody, myślę, że będzie bardzo ważnym przesłaniem, które popłynie stąd, z Gdańska – mówiła Dulkiewicz.Prezydent Gdańska poinformowała również, że 1 września o godz. 11.00 w ECS odbędzie się debata z udziałem m.in. burmistrza Londynu Sadiqua Khana i prezydenta Warszawy Rafała Trzaskowskiego. – Gdańsk jako wspólnota, miasto jako wspólnota, solidarność i pokój, pokój i wojna to są tematy, wokół których przez te dwa, trzy dni krążymy w sposób szalenie intensywny (...). Myślę, że w czasie tej rozmowy będziemy chcieli też porozmawiać, jak dzisiaj miasta mogą brać odpowiedzialność za pokój w swoim otoczeniu, ale także pokój w szerszym rozumieniu – powiedziała.Obecny podczas konferencji prezydent Sopotu Jacek Karnowski przypomniał, że 4 czerwca br. ok. 700 samorządowców z całej Polski podpisało 21 tez samorządowych „mówiących o konieczności walki o niezależność samorządu”. – Na podstawie tych 21 tez chcemy 31 sierpnia popisać 21 postulatów. To specjalne nawiązanie do 21 postulatów robotników, którzy walczyli o wolną, godną, samorządną Polskę, niezależne samorządne związki zawodowe, o to, żeby nie było cenzury – powiedział.Karnowski podkreślił, że „nie ma silnego państwa bez silnych samorządów”. – Chcemy, żeby nasze państwo było demokracją zachodnią, a nie pseudo demokracją wschodnią, dlatego bardzo dużo będziemy jeszcze dyskutować z zaproszonymi przez panią prezydent Gdańska samorządowcami wszelkich szczebli, żeby ostatecznie wypracować program naprawy samorządu (...). Zapraszamy wszystkich bardzo serdecznie 31 sierpnia o godz. 15.00 na dyskusję samorządowców o samorządnej, silnej Polsce – powiedział.Prezydent Sopotu poinformował również, że 1 września samorządowcy z całej Polski wezmą udział w obchodach na Westerplatte. – Chcemy też tym dać wyraz braku zgody na odbieranie symboli miast – takich jak Gdańsk i innych – samorządom. Uważamy, że taki brak rozmowy, brak dialogu, jaki wykazał rząd, odbierając teren Westerplatte, jest niedopuszczalny – zaznaczył. Medal otrzyma też Frans Timmermans, wiceszef kończącej urzędowanie Komisji Europejskiej. – To jest polityk, który od kilkudziesięciu lat dba o to, by polska kultura i polska historia była obecna nie tylko w Holandii, ale i na zachodzie – przekonywał Kerski.Jak podkreślił, Timmermans promował kiedyś np. Czesława Miłosza, a „jako polityk i parlamentarzysta wspierał Polskę na bardzo trudnej drodze do UE, a to nie była autostrada”. – Cieszymy się bardzo, że Frans Timmermas przyjął od nas medal wdzięczności – powiedział dyrektor ECS. Dodał, że Medal Wdzięczności ECS to medal dla tych, którzy bronili ""Solidarności"", ale też tych, którzy po 1989 roku walczyli o miejsce Polski w Europie.Dyrektor Muzeum Gdańska Waldemar Ossowski poinformował, że po porannych uroczystościach na Westerplatte rozpocznie się Festiwal Historyczny. W programie wydarzenia znalazły się m.in. działania edukacyjne, gry, zwiedzanie szlaku pamięci oraz kino plenerowe oraz rekonstrukcje walk.– Udało nam się zaprosić do współpracy MON i poza grupami rekonstrukcyjnymi w liczbie ok. 100 uczestników, którzy będą pokazywali wyposażenie żołnierzy polskich na przestrzeni ostatnich kilkudziesięciu lat, pojawią się współczesne jednostki Wojska Polskiego z najnowocześniejszym sprzętem – dodał. W sobotę 31 sierpnia o godz. 14.00 w Ratuszu Głównego Miasta w Gdańsku odbędzie się wernisaż wystawy „Gdańszczanie 1939”. Jak przekazał Ossowski, idea ekspozycji związana jest z pracą zmarłego w ub.r. Brunona Zwarry pt. „Gdańsk 1939”. – Przedstawił w niej sylwetki 73 osób, mieszkańców Gdańska, ich tragiczne dzieje zarówno tuż przed wybuchem II wojny światowej, jak również trakcie wojny i po wojnie. Przez pryzmat jednostkowych doświadczeń chcemy pokazać tragizm II wojny światowej – wyjaśnił.Tego samego dnia o godz. 15.00 organizatorzy obchodów zapraszają do Dworu Artusa na prapremierę filmu dokumentalnego „Obrońcy Poczty” w reż. Damiana Wenty, poświęconego bohaterskiej obronie Poczty Polskiej w Wolnym Mieście Gdańsku. – Pan Wenta dotarł też do zapomnianych, archiwalnych wspomnień czterech obrońców, którzy uciekli 1 września i uratowali swoje życie. Ich relacje zostały zanotowane w latach 70. i szczęśliwie przetrwały w archiwach. Te relacje są podstawą do tego, aby jeszcze raz zrekonstruować wszystkie wydarzenia, jakie działy się 1 września w Gdańsku – powiedział dyrektor Muzeum Gdańska.",,
"„Wygrana Tuska była sukcesem osobistym, a nie Polski”","– Zrealizowanie kwestii, o jakie zabiegaliśmy, to sukces polskiego rządu. To pokazuje, że pozycja Polski w UE jest silna – tak szef MSWIA Mariusz Błaszczak mówił w programie „Gość Wiadomości” o tekście tzw. deklaracji rzymskiej. – To konsekwencja naszej postawy podczas wyboru przewodniczącego Rady Europejskiej – powiedział. – Pokazaliśmy, że zadaniem Polski jest zabieganie o interesy Polski, a nie jednego człowieka. Opozycja przez 8 lat grała na stanowisko dla Donalda Tuska i odnieśli sukces. Ale to sukces osobisty Tuska, nie Polski – mówił minister.","25 marca w Rzymie odbędzie się szczyt przywódców państw Unii Europejskiej (bez Wielkiej Brytanii), w 60. rocznicę traktatów rzymskich tworzących Wspólnoty Europejskie. Jednocześnie ma zostać wydana tzw. deklaracja rzymska. W specjalnym orędziu premier Beata Szydło zapowiadała, że „Polska przedstawi na szczycie w Rzymie cztery główne cele: potwierdzenie niepodzielności wspólnoty, integralności wspólnego rynku i zasad ekonomicznych, budowania bezpieczeństwa Europy w oparciu o struktury NATO i wzmocnienia roli parlamentów narodowych”. W piątek przed wylotem na szczyt UE powiedziała, że polskie postulaty zostały spełnione. Mariusz Błaszczak uważa, że przyjęcie w deklaracji celów wskazanych przez Polskę to „sukces polskiego rządu”. – Zostały zrealizowane cztery punkty, co świadczy o tym, że pozycja Polski w Unii Europejskiej jest silna – powiedział.  „Opozycja grała na stanowisko dla Tuska” – To konsekwencja naszej postawy podczas wyboru przewodniczącego Rady Europejskiej. Pokazaliśmy, że zadaniem Polski jest zabieganie o interesy Polski, a nie jednego człowieka. Opozycja przez 8 lat grała na stanowisko dla Donalda Tuska i odnieśli sukces. Ale to sukces osobisty Tuska, nie Polski. A nam zależy, aby to Polska odnosiła sukcesy w UE, bo mamy duży potencjał i musimy z tego korzystać – podkreślił. Szef MSWiA przekonywał, że przez dwa lata przewodniczenia przez Donalda Tuska Radzie Europejskiej „doszło wielu problemów, jakie toczą Unię, m.in. do Bexitu i kryzysu migracyjnego”. – Mówimy o napływie dziesiątek, a nawet setek tysięcy uchodźców czy migrantów. A pamiętajmy, że ideologie dżihadu trzeba łączyć z napływem muzułmańskich migrantów. Z chaosem, który dzieje się w Zachodniej Europie – mówił. Błaszczak podkreślał, że nie może być mowy o solidarności w UE, jeśli jest ona wymuszona. – Nam zależy, aby Polska była realnym partnerem w Unii, a nie dekoracją dla decyzji, które są podejmowane poza naszym krajem i bez naszego udziału – dodał. „Polska jest bezpieczna”Minister przekonywał, że „obecnie Polska jest bezpieczna, ponieważ gwarantuje to polityka rządu PiS”. – To konsekwencja braku naszej zgody na otwarcia granic na emigrantów z Afryki czy Azji. Ponadto bezpieczeństwo zapewniają nam profesjonalne i dobrze wyposażone służby. Wśród narzędzi, którymi one dysponują, jest ustawa antyterrorystyczna z czerwca ub.r. – mówił Błaszczak. Minister wskazał, że za sprawą „ustawy AT” udało się o ponad połowę zmniejszyć liczbę fałszywych alarmów bombowych. – Umożliwiła także deportację z Polski tych, którzy byli podejrzewani o związki z ideologią dżihadu czy tzw. Państwem Islamskim – dodał. ",,
„Jedynka” Koalicji Obywatelskiej w Rzeszowie: Nie czuję i nie rozumiem Polski wschodniej,"„Nie czuję i nie rozumiem Polski wschodniej. Nie potrafię nadawać na tych samych falach” – mówił w rozmowie z „Gazetą Wyborczą” Paweł Poncyljusz, obecnie startujący w wyborach do Sejmu z pierwszego miejsca listy Koalicji Obywatelskiej w Rzeszowie. Obecnemu liderowi PO Grzegorzowi Schetynie kazał się tłumaczyć z akcji „Widelec” – wymuszania torturami zeznań na kibicach Legii.","„W wyborach do Parlamentu Europejskiego startowałem z Lublina i nigdy więcej” – zapowiadał w 2007 r. obecny kandydat KO z Rzeszowa. – Nie czuję i nie rozumiem Polski wschodniej. Nie potrafię nadawać na tych samych falach. Spotkania w podlubelskich wsiach były dla mnie żenujące. Pytano mnie na przykład, czy jestem Żydem. Chciałem opowiadać o Unii Europejskiej, a tu ręce opadają – skarżył się Poncyljusz redaktorowi „Gazety Wyborczej”. Nie tylko pytania o pochodzenie ambarasowały polityka. „Czasami jest mi wstyd, gdy idziemy w jakąś hucpę typu peron we Włoszczowie. Za takie akcje zapłaciliśmy podczas wyborów w miastach. Ludzie się z nas śmieją” – wyznawał w rozmowie z redaktorem jednego z tych mediów, które krytykowały wspomnianą inwestycję. Kilka lat później sama „Gazeta Wyborcza” przyznała, że stacja w tym świętokrzyskim mieście „to był sukces”. Potwierdzali to również eksperci.  Paweł Poncyljusz skrytykował także akcję „Widelec”, podczas której na stołeczne komisariaty zwożono przypadkowych kibiców Legii, by następnie torturami – m.in. rzucaniem kluczami w genitalia – wymuszać na nich zeznania. Według jednej z policjantek chodziło także o dzieci.",,
Gowin opuszcza Platformę,"Poseł Jarosław Gowin wystąpił z PO.
– Doszedłem do granicy, za którą lojalność wobec partii stoi w konflikcie z
lojalnością wobec Polaków – wyjaśnił. Zapowiedział, że będzie posłem
niezrzeszonym. O swoich planach politycznych poinformuje za miesiąc.","Wśród powodów swojego odejścia z PO Gowin wymienił na poniedziałkowejkonferencji prasowej politykę rządu dotyczącą m.in. OFE. Jak ocenił, zmiany wOFE zapowiedziane przez rząd to ”nic innego, jak znacjonalizowanie prywatnychoszczędności”.  – To cios w polską gospodarkę, w emerytury Polaków –podkreślił. – Położenie przez polityków ręki na 270 mld zł musi doprowadzić do obniżeniaemerytur milionów Polaków – mówił Gowin. Według niego premier Donald Tusk iminister finansów Jacek Rostowski „zapowiadają podniesienie podatków, a i takprzewidywana przez nich dziura budżetowa na przyszły rok jest rekordowowysoka”.  – Chcę powiedzieć jasno, nie zgadzam się na taką politykę, to nie jest programPlatformy. Dlatego podjąłem decyzję o wystąpieniu z PO – oświadczył. Jakdodał, dalsze pozostawanie w partii byłoby sprzeczne z jego sumieniem.Gowin poinformował, że w najbliższych dniach zamierza kontynuować podróże poPolsce po to, aby „konsultować swoje plany”.  – Plany te przedstawię w ciągumiesiąca, powiem z kim i jak chcę zmieniać Polskę – zadeklarował.Zapowiedział, że chce tworzyć ”ruch sprzeciwu” wobec zadłużania Polaków ipodnoszenia podatków.Jak zaznaczył, rządowym pomysłom zmian w OFE „przyklasnęli” prezes PiSJarosław Kaczyński i szef SLD Leszek Miller.  – Jest jedna rzecz, która łączyTuska, Kaczyńskiego i Millera - chęć podnoszenia podatków i sięgania doportfeli Polaków – ocenił polityk.Gowin powiedział też, że przez ostatnie miesiące walczył o to, żeby Platformawróciła do swoich korzeni.  – Ale dzisiaj doszedłem do granicy, za którąlojalność wobec partii stoi w konflikcie z lojalnością wobec Polaków, dlategopodjąłem decyzję o wystąpieniu z Platformy – tłumaczył. Jak ocenił, Tusktworzył w ostatnich miesiącach „socjaldemokratyczną Platformę Obywatelską” icałkowicie zmienił program partii.Przypomniał, że po rozstrzygnięciu wyborów na szefa PO premier zadeklarował,że jest gotów z nim współpracować.  – Ale to były puste słowa, od wielu dnipremier i jego otoczenie zapowiadają, że usuną mnie z partii, równocześniezapowiadają kontynuację dotychczasowej polityki – zaznaczył.W tym tygodniu – zgodnie z zapowiedziami Tuska – zarząd Platformy miałzdecydować o przyszłości Gowina w partii.  – Moja decyzja jest podyktowanachęcią ułatwienia premierowi życia – mówił polityk.Gowin zapowiedział, że podobnie jak John Godson – który też odszedł zPlatformy – będzie posłem niezrzeszonym.Pytany o ewentualną współpracę z Przemysławem Wiplerem (StowarzyszenieRepublikanie) i Pawłem Kowalem (PJN), Gowin powiedział: „Informowałem ich omoich planach, zapewne będzie okazja do wielu rozmów z różnymi politykami wnajbliższym czasie”. Zapowiedział, że nie zamierza wstępować doStowarzyszenia Republikanie. Nie chciał powiedzieć, czy wystartuje w wyborachsamorządowych na prezydenta Krakowa. „Chcę podziękować tym czterem tysiącom, którzy oddali na mniegłos”Gowin przyznał, że w wielu sejmowych głosowaniach będzie głosował tak, jakklub Platformy. Ale – jak dodał – z całą pewnością będą też takie głosowania,w których będzie miał inne zdanie niż klub PO.Podziękował kolegom i koleżankom z Platformy za lata współpracy. Jak ocenił,w partii jest „wielu wspaniałych, oddanych Polsce ludzi”. Wyraził nadzieję,że z wieloma z nich będzie w przyszłości współpracował.  – Szczególnie gorąco chcę podziękować tym czterem tysiącom, którzy oddali na mniegłos (w wyborach na szefa PO), chcę ich zapewnić, że pozostanę wierny tymwartościom, o które walczyliśmy w ramach Platformy. Ja dzisiaj będę walczył ote wartości poza Platformą, myślę, że część z tych osób zdecyduje się do mniedołączyć – mówił polityk.Podkreślił też, że nie widzi żadnych powodów, żeby przeprowadzaćprzedterminowe wybory parlamentarne.  – To byłaby ucieczka ze strony DonaldaTuska – ocenił. Po odejściu Gowina klub PO liczy 203 posłów, w tym jest poseł Jacek Żalek,który został zawieszony w prawach członka klubu. Wliczając Żalka, koalicja ma232 głosy.",,
"„Na co komu płeć?”. Tęczowe flagi i koszulka z odwróconymi krzyżami, promocja marszu LGBT","– Na co komu płeć? – pytają młode osoby, odziane w tęczowe flagi LGBT w materiale promującym marsz równości w Szczecinie. Jedna z nich ma na sobie koszulkę z odwróconymi krzyżami.","W materiale promującym szczeciński marsz równości, przygotowanym przez stowarzyszenie Lambda, widać grupę młodych, w tym prawdopodobnie niepełnoletnich ludzi. Owinięci w tęczowe flagi deklamują hasła środowisk LGBT. – Deklarujesz płeć w każdym zbiorze dokumentów, (...) grając w kobiecej drużynie sportowej, w męskim chórze – słyszymy.– Nie my wymyśliliśmy te obyczaje, ale skoro już są, chcemy tylko równych praw – mówi jedna z osób. W pewnym momencie po kolei pytają: „Na co komu płeć?”. Jedna z osób ma na sobie koszulkę z odwróconymi krzyżami. Symbol odwróconego krzyża używany jest przez satanistów i skierowany przeciw chrześcijaństwu.",,
"„Sądownictwo to taki wrzód w naszym kraju, którego nigdy nie można było zacząć leczyć”","– Jeżeli to wszyscy, wszystko wytrzymamy, nie wpadniemy w tę idiotyczną histerię, to razem z Ministerstwem Sprawiedliwości wyrzucimy z wymiaru sprawiedliwości to całe towarzystwo, któremu należy się to już od dawna – mówi działaczka społeczna, uczestniczka opozycji demokratycznej w PRL, Zofia Romaszewska.","W rozmowie z PAP Romaszewska zapewniła, że rozmowa z prezydentem o stanie sądownictwa nie była „kluczowa” przed podjęciem decyzji przez głowę państwa.– Prezydent ma własne zdanie, bardzo zdecydowane w tej materii. Podzielam to zdanie, niesłychanie silnie. To, co zrobił, było konieczne. W takim sensie prezydenta rzeczywiście wspierałam i wspieram. Ale sam pomysł był pomysłem prezydenta, nie moim – wyjaśniła.Można robić porządekPrzyznała jednak, że nie była zaskoczona decyzją Andrzeja Dudy o zawetowaniu ustaw o Sądzie Najwyższym i KRS. – Wiedzieliśmy że prezydent zamierza zawrzeć rodzaj kompromisu z ministrem sprawiedliwości i prokuratorem generalnym i że tamta ustawa o ustroju sądów powszechnych będzie podpisana. Pan prokurator generalny może już zaczynać robić porządek i od paru dni może już przymierzać się do ewentualnej zmieniany prezesów sądów – stwierdziła.Romaszewską zdziwiły emocje, które wystąpiły po decyzji prezydenta. – W moim przekonaniu jest to o tyle przerażające, że osoby, które na ten temat tak pilnie się wypowiadają, często chyba nawet nie przeczytały tych ustaw, nie zastanowiły się, co one ze sobą niosą. Nie zadały sobie pytania czy niosą one ze sobą faktyczną reformę sądownictwa. – Czy po ich wprowadzeniu, teraz już sprawy będą szły jedna za drugą i nie będą przeciągane? W zaproponowanych przez ministra sprawiedliwości reformach nie ma czegoś takiego. Tam jest po prostu wymiana kadry. Kadry, która była często paskudna – podkreśliła.Korupcja i układyLegenda opozycji przyznała, że reforma sądownictwa jest niezbędna. – Wszyscy wiemy, że duża grupa sędziów była skorumpowana, albo przynajmniej była związana układami, w rozmaitych miejscach. Jest wielkie żądanie ludzi, żeby wyrzucić tych skorumpowanych sędziów. Ale zwracam uwagę, że prokuratura choć hierarchiczna wciąż jest bardzo podobna – wskazała Romaszewska.– Ja mam pretensje do prokuratury naprawdę nie mniejsze a czasami nawet jeszcze większe niż do sądu. Nie uważam, żeby tutaj ""dobra zmiana"" już wykonała wystarczającą liczbę ruchów, żeby nie działy się rzeczy zupełnie skandaliczne, które umiem nawet wymienić. Tymczasem w sprawie reformy sadów rozkręcono histerię. Ten mechanizm jest znany w socjologii i psychologii tłumów. Tę histerię rozkręciły media – oceniła.– Jeśli nie wpadniemy w tę idiotyczną histerię, to razem z ministerstwem sprawiedliwości, jego instytutami, uda nam się stworzyć niezależne od rządu sądownictwo i wyrzucimy z wymiaru sprawiedliwości to całe towarzystwo, któremu należy się to już od dawna – stwierdziła, nazywając sądownictwo „wrzodem w naszym kraju, którego nigdy nie można było zacząć leczyć”.",,
Napis „to jest nasz sąd” na fasadzie SN. Media prawicowe pytają: czyj?,"Tysiące osób protestowały w niedzielę wieczorem przed budynkiem Sądu Najwyższego w Warszawie przeciw projektom reform wymiaru sprawiedliwości, które przygotowuje PiS. Na fasadzie budynku wyświetlono m.in. napis „to jest nasz sąd”, co oburzyło prawicowe media i internautów.","O sprawie napisał m.in. portal wpolityce.pl. Internauci – w tym publicyści i politycy – zwracali w mediach społecznościowych uwagę, że napis „to jest nasz sąd”, który został wyświetlony na fasadzie budynku, jest niefortunny, bo rodzi pytanie, czyj ma być sąd? Pojawiły się głosy, że ma to być sąd, należący do opozycji, bo to jej zwolennicy protestowali przed Sądem Najwyższym.   O co zatem chodziło z napisem? Wyjaśnić mogą to słowa organizatorów. Ci, podczas otwarcia zgromadzenia, podkreślili m.in., że „mamy ze sobą światło, dlatego że światło jest nadzieją i tym światłem będziemy się starać rozświetlić ten sąd, który jest za nami. Po to, żeby pokazać światu to, co się obecnie dzieje w Polsce, i żeby odpędzić to zło, które próbuje zniszczyć nasze sądownictwo i naszą demokrację”.",,
Kwaśniewski „wiernym druhem Ukrainy”,"„Wiernym druhem Ukrainy” nazwał prezydent tego kraju Wiktor Janukowycz byłego prezydenta Polski Aleksandra Kwaśniewskiego z okazji jego 58. urodzin, które przypadają w czwartek.","„Na przestrzeni wielu lat aktywnie i konsekwentnie sprzyja Pan zbliżeniu naszego kraju z Unią Europejską” – czytamy w depeszy Janukowycza do Kwaśniewskiego.„Jestem przekonany, że dzięki Pana poparciu Ukraina z sukcesem pokona szlakintegracji europejskiej i uzyska należne jej miejsce w rodzinie europejskich narodów” - podkreślił ukraiński prezydent.Aleksander Kwaśniewski uważany jest na Ukrainie za jednego z największych lobbystów obecności Kijowa w przestrzeni europejskiej. Wśród szczególnych zasług wymienia się tu jego zaangażowanie w uregulowanie konfliktu – podczas pomarańczowej rewolucji 2004 r. – między obozami ówczesnych kandydatów na prezydenta: Wiktora Janukowycza i Wiktora Juszczenki.Po zakończeniu prezydentury Kwaśniewski zaangażował się na Ukrainie w działalność Jałtańskiej Strategii Europejskiej (YES), stowarzyszenia finansowanego przez znanego biznesmena Wiktora Pinczuka, prywatnie zięcia byłego prezydenta Leonida Kuczmy. YES działa na rzecz zbliżenia Ukrainy z UE.– Jego misja w fundacji Pinczuka odbierana jest niejednoznacznie, gdyż współpraca z jakimkolwiek oligarchą, nawet z takim, który – jak Pinczuk – uważa się za bardzo proeuropejskiego, w przypadku takiego polityka, jakKwaśniewski, nie może być oceniana całkowicie pozytywnie –  powiedziała PAP Alona Hetmanczuk, dyrektor kijowskiego InstytutuPolityki Światowej.W ostatnim czasie Kwaśniewski wraz z byłym szefem Parlamentu Europejskiego Patem Coksem obserwuje z ramienia PE kolejne procesy skazanej w ubiegłym roku na siedem lat więzienia byłej premier Julii Tymoszenko i sprawę odbywającego wyrok czterech lat pozbawienia wolności byłego szefa MSW Jurija Łucenki.",,
Iran pokazał światu nowy pocisk dalekiego zasięgu,Władze Iranu zaprezentowały w sobotę nowy pocisk manewrujący o zasięgu 1300 km – poinformowała w sobotę irańska telewizja państwowa. Teheran pokazuje swoje osiągnięcia w dziedzinie uzbrojenia w związku z obchodami 40. rocznicy rewolucji islamskiej.,"– Przy zasięgu ponad 1300 km (...) pocisk ten potrzebuje bardzo niewiele czasu na osiągnięcie gotowości i może przemieszczać się na niskim pułapie – powiedział minister obrony i logistyki sił zbrojnych Iranu Amir Hatami telewizji państwowej podczas ceremonii odsłonięcia rakiety.              Jak poinformował, nowa rakieta ziemia-ziemia o nazwie „Howeizeh” pochodzi z rodziny pocisków manewrujących dalekiego zasięgu Soumar, które zostały zaprezentowane w 2015 roku.              Według zachodnich ekspertów Iran często wyolbrzymia swoje możliwości w zakresie uzbrojenia, aczkolwiek istnieją obawy co do posiadania przez Iran rakiet balistycznych dalekiego zasięgu – zwraca uwagę agencja Reutera. Program rakietowy Iranu budzi coraz większe zaniepokojenie wspólnoty międzynarodowej, co dotyczy zwłaszcza pocisków balistycznych o zasięgu 2000 km, uważanych za potencjalny środek ataku na jego regionalnych wrogów – Izrael i Arabię Saudyjską. Dane wywiadowcze wskazują, że w 2018 roku wyraźnie zwiększyła się częstotliwość irańskich testów rakietowych.              Teheran twierdzi, że rozwija technologię rakietową wyłącznie w celach obronnych, do czego ma prawo, a ponadto konstrukcja jego pocisków balistycznych wyklucza instalowanie w nich głowic jądrowych.  40. rocznica rewolucji     W piątek w Iranie rozpoczęły się 10-dniowe obchody 40. rocznicy rewolucji islamskiej, która w 1979 roku obaliła wspieranego przez USA szacha Mohammada Rezy Pahlawiego i utorowała drogę do władzy radykalnym duchownym islamskim na czele z ajatollahem Ruhollahem Chomeinim.              40. rocznica rewolucji islamskiej obchodzona jest w czasie, gdy Iran boryka się ze znacznymi trudnościami gospodarczymi. Są one w głównej mierze spowodowane wycofaniem się USA z podpisanego w 2015 roku międzynarodowego porozumienia w sprawie irańskiego programu atomowego, a także wznowieniem w listopadzie ub.r. amerykańskich sankcji.",,
„Odprawił mszę” za uczestników marszu LGBT. Ma zarzut obrazy uczuć religijnych,"Działacz ruchu LGBT Szymon N., który podczas czerwcowego Marszu Równości w Warszawie odprawił „mszę” w intencji jego uczestników, usłyszał zarzut obrazy uczyć religijnych – podał tygodnik „Wprost”. Grozi mu kara dwóch lat więzienia.","Szymon N. to organizator Parad Równości w stolicy Polski i biskup Zjednoczonego Ekumenicznego Kościoła Katolickiego z siedzibą w Wielkiej Brytanii.Jak zaznaczył takie „msze” przed marszem celebruje już od kilku lat. W tym roku towarzyszył mu mężczyzna z durszlakiem na głowie. Szymon N. osobiście wyraził zgodę na uczestnictwo pastafarianina, przedstawiciela tzw. Kościoła Latającego Potwora Spaghetti. Według niektórych religioznawców organizacja ta ma na celu parodiowanie i ośmieszanie religii i wierzeń.Tłumaczył, że „zgodnie z międzynarodową tradycją nabożeństw ekumenicznych zaprasza się do nich wszystkich obecnych duchownych, bez względu na ich denominację”.– Nie wyobrażam sobie, abym podczas nabożeństwa ekumenicznego przed świętem równości i różnorodności mógł złamać te zasady i odmówić komuś udziału. Nie do mnie należy ocenianie czyjejś wiary – powiedział. Polski Kościół Latającego Potwora Spaghetti zorganizował na Facebooku akcję „Wsparcie dla Szymona”. „Większość z Was zna temat z »naszej strony« – hasztag »Mężczyzna w durszlaku« zrodził się właśnie z tamtej sytuacji” – napisali. „Chcemy pokazać Szymonowi nasze wsparcie. Jako pastafarianie jesteśmy pośrednio wplątani w tę sprawę” – zauważyli. W 2013 r. Ministerstwo Administracji i Cyfryzacji nie wyraziło zgody na rejestrację Polskiego Kościoła Latającego Potwora Spaghetti. Pastafarianie odwołali się od postanowienia. W zeszłym roku Naczelny Sąd Administracyjny przychylił się do decyzji resortu. W jego obronie stanęły także polskie i międzynarodowe organizacje LGBT. Szymon N. był wcześniej prezesem zarządu Międzynarodowego Stowarzyszenia Gejów i Lesbijek na rzecz Kultury w Polsce.",,
Rosyjski kulturysta z zakazem wjazdu do Polski. ABW: to lider grupy neonazistów,"Rosjanin Konstantin B., zawodowy kulturysta, został wpisany do wykazu osób niepożądanych na terytorium Polski – potwierdził portalowi tvp.info Stanisław Żaryn, rzecznik prasowy ministra koordynatora służb specjalnych. O objęcie obcokrajowca zakazem wjazdu wnioskowała Agencja Bezpieczeństwa Wewnętrznego jeszcze przed obchodami Święta Niepodległości 11 listopada. Z ustaleń ABW wynika, że ten zawodowy kulturysta jest liderem grupy neonazistowskiej.","Konstantin B. jest mistrzem Rosji, mistrzem Europy Wschodniej 2008, brązowym medalistą turnieju Mister Universe 2008 i wicemistrzem świata juniorów w 2009  r. Jak wynika z ustaleń ABW, jest on również liderem organizacji neonazistów i ekstremistów „Grupy Dziadka Mroza”. Grupa działa w sposób typowy dla zorganizowanych grup przestępczych, a swoją postawę i silne powiązania z ruchem neonazistowskim B. podkreśla tatuażami m.in. ze swastyką. Rzecznik prasowy ministra koordynatora służb specjalnych powiedział w środę, że według ABW Rosjanin utrzymuje kontakty z innymi ruchami neonazistowskimi i stara się te idee promować w Polsce oraz na terenie innych krajów Unii Europejskiej. – Według ustaleń ABW planował także wykorzystanie środowisk neonazistowskich w Polsce na rzecz niezgodnych z prawem działań, które miały być realizowane w naszym kraju – powiedział Żaryn. Podał, że te informacje były podstawą dla szefa ABW do wystąpienia do szefa Urzędu ds. Cudzoziemców z wnioskiem o umieszczenie B. w wykazie cudzoziemców, których pobyt na terytorium Polski jest niepożądany. – W ocenie Agencji, nieskrępowana obecność Rosjanina na terytorium RP niesie ze sobą zagrożenie dla bezpieczeństwa i porządku publicznego, a także godzi w interes RP, w tym międzynarodowy wizerunek państwa – zaznaczył Żaryn. Informację o tym, że Rosjanin trafił na listę osób niepożądanych na terytorium RP jako pierwsze podało w środę radio RMF FM.",,
„Magazyn śledczy Anity Gargas”: Jak Niemcy rozgrywają sprawę reparacji,"Wmawianie opinii publicznej, że Polska zrzekła się odszkodowań wojennych, groźby rewizji granic, szafowanie hasłem „polskie obozy zagłady”, czyli jak Niemcy rozgrywają sprawę reparacji wojennych dla Polski. „Magazyn śledczy Anity Gargas” ujawnia kulisy negocjacji traktatu zjednoczeniowego Niemiec. Jakie decyzje polskich polityków po 1989 r. sprawiły, że nasz kraj nadal musi walczyć o reparacje wojenne od Niemiec? Jaka jest prawda o „zrzeczeniu się reparacji przez Polskę” w 1953 r? „Magazyn śledczy Anity Gargas” w czwartek o 22:30 w TVP1.",,,
„Trump wypowiedział wojnę”. Ostre komentarze po deklaracji ws. Jerozolimy,"Z wielu krajów, także sprzymierzonych ze Stanami Zjednoczonymi, płyną głosy krytyki ogłoszonego przez prezydenta USA Donalda Trumpa uznania Jerozolimy za stolicę Izraela. Palestyńczycy walczący o niepodległość oceniają, że to „wypowiedzenie wojny”.","Jedynym, który poparł deklarację, Trumpa był premier Izraela Benjamin Netanjahu, który nazwał ją „historyczną, odważną i sprawiedliwą”.Przywódca Autonomii Palestyńskiej Mahmud Abbas zdecydowanie potępił i odrzucił decyzję prezydenta Trumpa. Podkreślił, że jest równoznaczna ze zrzeczeniem się przez USA roli pokojowego mediatora w regionie. Przywódcy Hamasu ostrzegli, że to „otwarcie bram piekieł” i zagrozili kolejną intifadą.Sekretarz generalny ONZ Antonio Guterres podkreślił w reakcji na przemówienie Trumpa, że „nie ma alternatywy dla dwupaństwowego rozwiązania (konfliktu palestyńsko-izraelskiego) i nie ma planu B”.Niweczenie widoków na pokój– Wielokrotnie wypowiadałem się przeciw jednostronnym krokom, które mogą zniweczyć widoki na pokój dla Palestyńczyków i Izraela – powiedział Guterres. Dodał, że „zrobi wszystko, co w jego mocy, aby wesprzeć powrót do negocjacji” między państwem żydowskim i Palestyńczykami.Poważne zaniepokojenie oświadczeniem prezydenta USA wyraziła Unia Europejska. Szefowa unijnej dyplomacji Federica Mogherini uważa, że uznanie Jerozolimy za stolicę Izraela może mieć negatywne następstwa dla perspektyw pokojowych. Podkreśliła, że „aspiracje obu stron muszą zostać spełnione”, a kwestia „statusu Jerozolimy jako przyszłej stolicy obu państw powinna zostać rozwiązana drogą negocjacji”. Prezydent Francji Emmanuel Macron oświadczył, że jednostronna decyzja USA ws. Jerozolimy jest godna pożałowania, sprzeczna z prawem międzynarodowym, a „Francja jej nie aprobuje”. Macron zaapelował też do zainteresowanych stron, by „za wszelką cenę uniknęły przemocy”. Premier Wielkiej Brytanii Theresa May nie zgadza się z uznaniem przez USA Jerozolimy za stolicę Izraela, ponieważ nie jest prawdopodobne, by decyzja ta pomogła w zaprowadzeniu pokoju w tym regionie – powiedziała rzeczniczka szefowej brytyjskiego rządu. Negatywne konsekwencjeTureckie MSZ potępiło uznanie przez USA Jerozolimy za stolicę Izraela jako „nieodpowiedzialne” i wezwało Waszyngton do ponownego rozważenia tej decyzji. W oświadczeniu MSZ ostrzeżono, że zapowiedziane przeniesienie ambasady Stanów Zjednoczonych z Tel Awiwu do Jerozolimy będzie miało negatywne konsekwencje „dla pokoju i stabilności w regionie”.Iran natomiast „zdecydowanie potępił” decyzję Trumpa o przeniesieniu ambasady USA w Izraelu z Tel Awiwu do Jerozolimy – oświadczyło irańskie MSZ. Wyrażono opinię, że decyzja ta narusza międzynarodowe rezolucje. „Ta irracjonalna i prowokacyjna decyzja doprowadzi do kolejnej intifady, do wzrostu ekstremizmu i eskalacji przemocy” – napisano w oświadczeniu.",,
Hołownia gromadzi dane osobowe swoich zwolenników. „Trafiają do fundacji”,"Były prezenter TVN Szymon Hołownia, który ogłosił, że będzie kandydował w wyborach prezydenckich, zbiera dane osobowe swoich fanów i deklaruje, że zarządzał nimi będzie on sam. Proceder ten obserwuje UODO – twierdzi wp.pl.","Hołownia ogłosił w niedzielę w Gdańsku, że zamierza kandydować w wyborach prezydenckich w 2020 roku. Jak zaznacza portal wp.pl, na jego konwencję wejść mogli tylko ci, którzy w specjalnym formularzu zgłoszeniowym zaznaczyli, że zgadzają się na przetwarzanie swoich danych osobowych – imię, nazwisko, adres mailowy, województwo.   Wyrażając taką zgodę sympatyk Hołowni musiał dodatkowo zaakceptować, że jego dane zostaną przekazane „podmiotom powiązanym z Szymonem Hołownią tj. fundacjom, stowarzyszeniom, organizacjom społecznym”. Zgromadzonymi danymi zarządzał będzie – wynika z regulaminu – sam Hołownia w miejscu prowadzonej przez niego działalności gospodarczej w Warszawie.   Rzeczniczka kandydata wyjaśniła portalowi, że zrobił to, by w ten sposób dotrzeć do ewentualnych wolontariuszy, którzy będą zbierać podpisy na jego listach poparcia, pisać komentarze w social mediach.  „Współpracownica kandydata nie potrafiła jednak wyjaśnić, dlaczego dane fanów prezentera i dziennikarza mają trafiać do powiązanych z nim fundacji. Poprosiła o przesłanie pytań mailem. Jednak potem na naszego maila nie odpowiedziała” – opisuje wp.pl.",,
„W Niemczech zaczynają działać mechanizmy autorytarnej Rosji”,"Śledztwo po zabójstwie polityka CDU Waltera Luebckego wydaje się wskazywać na motyw polityczny. Część niemieckich polityków obarcza współodpowiedzialnością prawicowe partie. Według publicysty Borisa Reitschustera świadczy to o tym, że w Niemczech zaczynają działać mechanizmy znane z Rosji.","– Wiadomości dotyczące Luebckego są na czołówkach serwisów informacyjnych. Ciągle powtarza się, że Niemcy mają problem z prawicowym terroryzmem. A politycy z prawicowego i konserwatywnego spektrum, jak AfD i częściowo CSU i CDU, są obarczani współodpowiedzialnością za ten mord. Jest to dla mnie szokujące. Dostrzegam w tym mechanizmy, które znam z autorytarnej Rosji – powiedział Reitschuster, który przez 16 lat był korespondentem tygodnika „Focus” w Moskwie. Jest on jednym z największych niemieckich autorytetów w sprawach współczesnej Rosji i autorem książek na ten temat. – Przy zamachach dokonywanych przez islamistów wciąż jesteśmy napominani, że należy unikać przedwczesnych sądów, że nie należy rozciągać odpowiedzialności na całe grupy. To są przecież „samotne wilki” i chorzy psychicznie. Natomiast w przypadku, gdzie może chodzić o mord motywowany ideologią prawicową, ci sami ludzie uprawiają dokładnie to samo przed czym wcześniej przestrzegali – zauważa publicysta. Zwraca przy tym uwagę, że większość mediów relacjonuje sprawę tak, jakby wszystko było już przesądzone i nie istniało domniemanie niewinności. – Wyjątkowo niebezpieczne jest jednak to, że odpowiedzialność rozciągana jest na całą grupę. Jestem głęboko zaniepokojony, że nasza demokracja schodzi na manowce. Mówienie, że były szef kontrwywiadu (BfV) Hans-Georg Maassen jest współodpowiedzialny za zamordowanie Luebckego jest analogiczne do oskarżenia Angeli Merkel o zamachy islamistyczne, albo czyny dokonywane przez migrantów. Gdybym jednak wypowiedział w Niemczech głośno to ostatnie oskarżenie zostałbym natychmiast zbesztany jako nazista albo prawicowy ekstremista. Ta atmosfera nietolerancji, denuncjacji, zniesławiania i oszczerstwa wzbudza we mnie ogromny strach. Jeszcze cztery lata temu nie byłbym w stanie sobie wyobrazić, że czegoś takiego doświadczyłbym w Niemczech – wyznaje Reitschuster. Jeszcze bardziej niepokojące – zdaniem publicysty – są apele ze strony takich polityków jak były sekretarz generalny CDU Peter Tauber o odbieranie niektórym osobom podstawowych praw obywatelskich. Chadek, który jest obecnie parlamentarnym sekretarzem stanu w ministerstwie obrony miał na myśli radykalnych działaczy prawicowych. – Kiedy słyszę, że szef MSW (Horst Seehofer z CSU) ma zamiar sprawdzić możliwości pozbawiania obywateli praw podstawowych zadaję sobie pytanie, czy ci ludzie w ogóle rozumieją, czym jest demokracja. Mieliśmy w Niemczech pożar Reichstagu. Posłużył on za pretekst dla ograniczenia praw podstawowych komunistów. Nie chcę stawiać obu sytuacji na równi, ale w kraju, gdzie coś takiego się zdarzyło powinniśmy w pełni zdawać sobie sprawę, że odebranie podstawowych praw obywatelskich osobom o odmiennych poglądach politycznych, nawet radykalnie odmiennych, jest zachowaniem samobójczym. To, że 80 lat po tym, jak przeżyliśmy tę najstraszniejszą dyktaturę mamy poważnych polityków, którzy głośno mówią o sięganiu po niedemokratyczne metody głęboko mnie to przeraża. Siłą rzeczy zadaję sobie pytanie, czy Niemcy czegoś się nauczyli ze swojej historii. Jest to bowiem myślenie totalitarne. Tauber ujawnił się jako ktoś, kto nie myśli w sposób demokratyczny – uważa Reitschuster. Zdaniem publicysty w całej sprawie nie chodzi tylko o doraźną polityczną walkę i próbę powstrzymania wzrostu poparcia dla narodowo-konserwatywnej Alternatywy dla Niemiec (AfD). – Mamy do czynienia z głębszym problemem. Część niemieckich elit – nazywam ich pociotkami Lenina – uważa, że posiadła prawdę i że społeczeństwo można kształtować odgórnie. Że można sprawić, że stanie się multikulturowe. Ci, którzy są przeciwni, jak to w tradycji leninowskiej, stają się „wrogami ludu”. Istnieją zatem tematy tabu, jak islam, migracja, bezpieczeństwo, obawy zwykłych ludzi, o których nie wolno mówić. Kto te tematy podejmuje jest z miejsca etykietowany jako nazista, prawicowiec. Kiedy jednak problemy są tak palące, że niektóre partie – jak AfD, mimo wszystko się nimi zajmują, to stara się takie postępowanie penalizować – zaznacza pochodzący z Augsburga pisarz, przypominając sondaż renomowanego instytutu badań publicznych Allensbach, z którego wynika, że tylko 18 proc. Niemców otwarcie wyraża swoją opinie na wszystkie tematy. – To są wartości, jak z państwa rządzonego przez autorytarny reżim. W tym momencie powinny zapalić się wszystkie lampki alarmowe. Zamiast tego, politycy i media zniesławiają Allensbach – mówi publicysta. Jego zdaniem elity polityczne są coraz bardziej oddalone od społeczeństwa i tematów, które to społeczeństwo interesuje. Jest to kolejne podobieństwo do Rosji. – Nie wiem, czy jego przyczyn należy doszukiwać się w tym, że zarówno Władimir Putin, jak i Angela Merkel zostali ukształtowani przez komunistyczne organizacje młodzieżowe. W obu krajach widać jednak próby mobilizacji społeczeństwa przy pomocy kreowania zewnętrznego wroga – twierdzi Reitschuster. W Rosji tym wrogiem są Stany Zjednoczone, które są wszystkiemu winne, a w Niemczech taką rolę odgrywa AfD i prawica. Tworzy się sytuację bezalternatywności – kto jest przeciwko ten jest faszystą i nazistą. – Jeśli się spojrzy jak silnie działają tu mechanizmy znane z komunistycznych organizacji kadrowych, z reżimów autorytarnych, to wzbudza to strach. Niemcy na wschodzie kraju, którzy znają te mechanizmy z doświadczenia, reagują bardzo krytycznie. Są wyczuleni. Dlatego częściowo z rozpaczy, częściowo z konieczności skłaniają się ku AfD – tłumaczy Reitschuster. Przyznaje też, że po spędzeniu kilkunastu lat w Rosji jest wyczulony na takie manipulacje, których celem jest dehumanizacja ludzi. – Borys Niemcow, który był moim przyjacielem, był tam kreowany na faszystę, był dehumanizowany. W końcu został zamordowany. Po ataku na posła AfD Franka Magnitza w wielu mediach mieliśmy do czynienia z trudem maskowanymi wyrazami sympatii dla tego aktu przemocy – przypomina Reitschuster. Magnitz został w styczniu w Bremie ciężko pobity przez grupę osób. – Obawiam się dalszego rozwoju sytuacji, bo wiem, że Niemcy są skłonni do radykalizacji. Kiedy słyszę, że Niemcy powinny ratować świat, to przebiegają mnie ciarki. Uważam, że niemiecki charakter nie powinien już nigdy uzdrawiać świata – ocenia publicysta. – Współczuję Polakom, Węgrom i Francuzom, jak muszą się czuć, kiedy okazuje się, że Niemcy znów chcą naprawiać świat. Tym razem poprzez klimat i środowisko. Obawiam się, że idziemy w kierunku autorytarnego ekosocjalizmu. Uważam, że nie jest to przypadek, że dochodzi do tego za rządów Angeli Merkel, działaczki Demokratycznego Zrywu – partii, której udowodniono związki ze Stasi – dodaje. Zdaniem Reitschustera media w Niemczech nie tylko nie zapobiegają wzrostowi napięcia, ale wręcz mu sprzyjają. – Przez wiele lat stawiałem niemieckie media za wzór. Obecnie nie mógłbym tego zrobić. Jestem głęboko rozczarowany postawą większej części niemieckich mediów. W wielu przypadkach mamy do czynienia z dziennikarstwem, które chce narzucać swoją wolę, wychowywać. Wiem od kolegów, że na niektóre tematy nie wolno pisać. Znam ludzi którym z komentarzy wycina się krytyczne zdania na temat rządu. Zmienia się tytuły, które są krytyczne wobec Merkel. To, że żądanie ograniczenia podstawowych praw obywatelskich nie wywołało okrzyku oburzenia pokazuje, jak szerokie kręgi dziennikarzy oddaliły się od demokratycznych i pluralistycznych pryncypiów. Najgorsze jest to, że oni sami wcale tego nie widzą. Są przekonani, że walczą w dobrej sprawie. Wydaje im się, że są bojownikami ruchu oporu. Patrząc z zewnątrz jest to tragikomiczne – zauważa. – Widać to zresztą też na przykładzie relacjonowania wydarzeń z Polski. Moim zdaniem jest to absolutnie jednostronne. Jeśli czyta się niemiecką prasę, to można odnieść wrażenie, że w Polsce panują rządy autokratyczne. A właściwie prawicowa dyktatura. Przy wszystkich problemach, które w Polsce istnieją nie uważam, by jednym z nich były inklinacje autorytarne. Wręcz przeciwnie, opozycja jest silna, potrafi zorganizować opór przeciwko inicjatywom, których nie chce. Moim zdaniem w Polsce mamy do czynienia z dobrze funkcjonująca demokracją, a krajobraz medialny jest bardziej pluralistyczny niż w Niemczech i odzwierciedla szerokie spektrum opinii – konkluduje Reitschuster.",,
Prezydent powoła nowy rząd Mateusza Morawieckiego,Prezydent Andrzej Duda powoła 15 listopada nowy rząd Mateusza Morawieckiego. Uroczystość odbędzie się o godzinie 14.30 w Pałacu Prezydenckim. Jeszcze tego samego popołudnia zaplanowano pierwsze posiedzenie rządu.,"Skład rządu poza nowym ministrem sportu Mateusz Morawiecki przedstawił 8 listopada. Większość ministrów pozostanie na swoich stanowiskach.  Do rady ministrów dołączą: Michał Kurtyka, który stanie na czele ministerstwa klimatu, Małgorzata Jarosińska-Jedynak jako minister zarządzania funduszami, nowy minister finansów Tadeusz Kościński i Marlena Maląg, która pokieruje resortem rodziny, pracy i polityki społecznej.  Premier zapowiada, że jego rząd będzie kontynuował misję poprawy życia Polaków. Pierwszą kadencję Zjednoczonej Prawicy porównał do rozbiegu, po którym nastąpi skok rozwojowy, który pokaże, że wymarzony przez Polaków standard życia na poziomie europejskim jest coraz bliżej:",,
Fotomontaż z prezesem PiS w gabinecie prokuratora,"Poznański prokurator powiesił w swoim gabinecie fotomontaż z prezesem PiS Jarosławem Kaczyńskim. Jak podała „Gazeta Wyborcza”, wydział spraw wewnętrznych Prokuratury Krajowej wszczął śledztwo przeciwko prokuratorowi w kierunku propagowania faszyzmu.","Twarz prezesa PiS - jak podaje gazeta - została „wklejona” w niemiecki plakat propagandowy. Kaczyński na fotomontażu przedstawiony jest w brunatnej koszuli i trzyma w ręce sztandar NSDAP. „Swastyka, pierwotnie umieszczona na sztandarze i na opasce na ramieniu, została zastąpiona logo Prawa i Sprawiedliwości. Poniżej znalazł się nawiązujący do niemieckiego hasła propagandowego napis: Ein Volk, ein PiS, ein Katschor” – opisuje dziennik. Fotomontażem zainteresował się wydział spraw wewnętrznych Prokuratury Krajowej, który wszczął śledztwo przeciw prokuratorowi. Postępowanie ma być prowadzone w kierunku propagowania faszystowskiego ustroju państwa.",,
Lekiem na HIV w koronowirusa. Chiny szukają sposobu na epidemię,"Chiny testują skuteczność leków na HIV w leczeniu nowego typu koronawirusa, który spowodował śmierć już ponad 130 osób. Władze w Pekinie poinformowały, że część pacjentów zakażonych patogenem otrzymuje w szpitalach leki stosowane w terapii antyretrowiruswej.","W trzech pekińskich szpitalach zakażonym koronawirusem pacjentom podawane są leki stosowane zazwyczaj w terapii HIV. Leki te blokują namnażanie się wirusa. Jak podają chińskie media, badania nad skutecznością leków antyretrowirusowych w zarażeniach koronawirusem rozpoczęto też w Shenzhen.Władze zapewniają, że trwają intensywne badania, których celem jest znalezienie szczepionki przeciw zakażeniom, oraz skutecznego modelu leczenia. Eksperci, których publikacje znalazły się w prestiżowym magazynie „Lancet” uważają, że nie ma klinicznych dowodów skuteczności takiej terapii wobec osób zarażonych koronawirusem.W Chinach obecność koronawirusa stwierdzono dotąd prawie u 6 tysięcy osób. To więcej, niż podczas epidemii SARS. Wirus  2019-nCoV rozprzestrzenia się po świecie, dotarł już między innymi do Europy.",,
Strażak z Wrocławia najlepszym górskim biegaczem,"Po środku mojego pierwszego obozu treningowego w Zakopanem w polskich Tatrach, gdzie wygrałem mój pierwszy bieg. To było dość szalone, jako że to był mój pierwszy raz, gdy tam biegałem – wspomina na Facebooku najlepszy biegacz wśród strażaków Bartłomiej Przedwojewski, publikując wideo z polskich ośnieżonych gór. Trafił on też do jednego z najlepszych światowych zespołów, Salomon Team.","Polski atleta uczestniczył już w różnych górskich zawodach i ma na swoim koncie wiele osiągnięć. Pod koniec sierpnia reprezentował polską straż pożarną w 19. Mistrzostwach Europy Strażaków w Biegu Ulicznym w miejscowości Feltre we Włoszech. Uczestniczył w nim jako młodszy aspirant z Wrocławia. Zmierzył sięz 10-kilometrową trasą i spośród ponad 150 strażaków jako pierwszy przebiegł linię mety.   Cieszy się on również sukcesem wejścia na podium w ramach cyklu Golden Trail Series w Hiszpanii i Francji oraz wygraną w finale w zeszłorocznym cyklu w RPA. Cykl GTS to m.in.: Marathon du Mont-Blanc we Francji, Dolomyths Run Skyrace we Włoszech, Sierre-Zinal w Szwajcarii.   Bartłomiej Przedwojewski trafił do międzynarodowego teamu, dzięki osiągniętym wynikom właśnie w zawodach Golden Trail Series, które składają się z sześciu biegów.   W skład Salomon Team Elite wchodzą tacy biegacze jak: Davide Magnini, Marc Lauenstein, Francois D’Heane, Kilian Jornet, Stian Angermund oraz Bartłomiej Przedwojewski. O dołączeniu do międzynarodowego zespołu mówił w wywiadzie dla portalu „King Runner”. „Wydaje mi się, że zrobiłem wrażenie na całym teamie Salomona. Widzieli mnie w zeszłym roku, na jakim byłem poziomie i jak się prezentowałem. Widzieli też mój progres w tym roku, widzieli start na Zegamie, na Ring of Steel. Mimo że nie ukończyłem biegu, wszyscy byli pod wrażeniem tego, z jaką łatwością biegłem z Nadirem (Maguetem). Chyba po prostu chodzi o całokształt” – powiedział Przedwojewski.    Wyjawił też swoje plany startowe na 2020 rok. „Skupiam się, podobnie jak w tym roku, na cyklu Golden Trail Series. Na pewno najważniejszą imprezą będzie dla mnie Zegama. Dwa lata temu zająłem tam trzecią pozycję, w tym roku byłem drugi, więc generalnie wszystko stawiam na Zegamę. Myślę też, że po tak mocnym starcie będzie mi łatwiej rywalizować w trzech kolejnych biegach, czyli Maraton du Mont Blanc i Dolomyths Skyrace” – powiedział portalowi dla biegaczy. Zawody Zagama-Aizkorri obejmują trasę po najwyższych szczytach Kraju Basków i liczy ponad 42 km.",,
Rosja 2018: Mistrzostwa wielkiej ściemy,"Jak Rosja przygotowywała się do mistrzostw świata w piłce nożnej?
Infrastruktura na mistrzostwa świata w Rosji została oddana na czas – ale nie tak to miało wyglądać. Do meczu otwarcia tegorocznych mistrzostw świata w piłce nożnej pozostało zaledwie kilka dni.","O tym, że to właśnie Rosja będzie gospodarzem tego niezwykłego wydarzenia, było wiadomo już ponad siedem lat temu. To jednak wcale nie oznacza, że kraj ten dobrze wykorzystał czas, który miał na przygotowanie. Ciągle odkładanie bądź niedoróbki sprawiły, że wiele obiektów jest oddawanych dosłownie na ostatnią chwilę. Wiele z nich w ogóle nie powstało.      ",,
Wyłudzenia i oszustwa. Małżeństwo z Kołobrzegu odpowie za tysiące przestępstw,"Za popełnienie ponad 4 tysięcy przestępstw dotyczących nielegalnego pozyskiwania danych osobowych, wystawiania fikcyjnych ogłoszeń o pracę oraz wyłudzania pożyczek – odpowie wkrótce przed sądem małżeństwo z Kołobrzegu.","Pod pozorem oferowania pracy, para przez internet zdobywała dane osobowe, a następnie, posługując się nimi, brała pożyczki. Liczący ponad 2 tys. stron akt oskarżenia przeciwko obojgu skierowała do Sądu Okręgowego w Koszalinie Prokuratura Regionalna w Katowicach – poinformował w czwartek PAP jej rzecznik Waldemar Łubniewski. Prokuratorzy ustalili, że oskarżeni od marca 2014 roku do października 2016 roku umieszczali w internecie fikcyjne oferty o pracę w charakterze tzw. tajemniczego klienta. – Jego zadaniem miało być badanie poziomu usług świadczonych przez różnego rodzaju firmy, takie jak np. sklepy i banki. Osoby ubiegające się o przyjęcie do pracy były zobowiązane do przekazania swoich danych osobowych wraz ze skanem dokumentów tożsamości. Podszywając się pod te osoby, podejrzani zakładali na ich dane rachunki bankowe, a następnie zawierali umowy pożyczek – wyjaśnił prok. Łubniewski. W ten sposób para wyłudziła od różnych firm pożyczkowych łącznie ponad 263 tys. zł. Oboje podejrzani przyznali się do popełnienia zarzucanych im przestępstw i złożyli wyjaśnienia, które są zbieżne z ustaleniami śledztwa. W toku postępowania prokuratorzy zabezpieczyli majątek oskarżonych na kwotę 240 tys. zł przez ustanowienie hipoteki na nieruchomości. Czyny zarzucone małżonkom zakwalifikowano jako oszustwa związane z podszywaniem się pod inne osoby i wykorzystaniem ich danych osobowych w celu wyrządzenia im szkody majątkowej. Małżonkowie odpowiedzą także za pranie brudnych pieniędzy.– Z uwagi na ustalenie, że z popełnianych przestępstw oskarżeni uczynili sobie stałe źródło dochodu, za zarzucane im czyny grozi im kara pozbawienia wolności do 12 lat – wskazał prok. Łubniewski.",,
Żakowski broni prezesa PiS. „Strasznie źle się czuję”,"– Strasznie źle się czuję, bo teraz mam być obrońcą Kaczyńskiego (…) Ten rząd to zrobi, będą te 4 tys., tak uważam – mówił Onetowi na temat planów podwyższenia płacy minimalnej publicysta „Polityki” Jacek Żakowski.","– Trzeba pokazać wieloletnią ścieżkę dochodzenia do znacznie wyższych płac minimalnych, żeby zdopingować przedsiębiorców do modernizowania gospodarki – mówił Żakowski.Znany z niechęci do rządu publicysta stwierdził, że „strasznie źle się czuje”, bo jest zmuszony do obrony prezesa PiS. Jak mówił, „ekonomiści już dawno mówili, że pokazując ścieżkę podwyższania płacy minimalnej, trzeba zdopingować przedsiębiorców do inwestycji w większą produktywność, żeby Polacy nie zasuwali łopatami, tylko koparkami”. – Gdybym był pracodawcą, to bym się raczej zastanawiał, jak się przebranżowić, żeby mieć bardziej efektywną firmę, jak zwiększyć efektywność moich pracowników, niż jak zrzędzić, płakać, że ten rząd jest zły. Bo ten rząd to zrobi, będą te 4 tys., tak uważam – dodał.Żakowski odniósł się również do działań poprzedniej władzy. – Myślę, że pierwsza tajemnica sukcesów obecnej władzy to są porażki poprzedniej władzy, która nie brała pod uwagę tego, że to są ludzie. Ja jeszcze cały czas słyszę tę narrację cyferek, a mówimy o społeczeństwie, o ludziach mających pewne elementarne potrzeby, potrzebę bezpieczeństwa – stwierdził Żakowski.",,
Niezwykłe listy Fleminga do żony. Korespondencja zostanie wystawiona na aukcji,Na internetowej aukcji zostanie wystawionych ponad 160 listów  wymienionych między Ianem Flemigniem – brytyjskim pisarzem znanym z serii powieści o Jamesie Bondzie – i jego żoną. Ich łączna wartość jest szacowana na od 200 tys. do 300 tys. funtów brytyjskich.,"Korespondencja, która zostanie wystawiona na licytacji, była wymieniana pomiędzy pisarzem i jego żoną Anną przez ponad 20 lat.  Gabriel Heaton, specjalista od książek i rękopisów w domu aukcyjnym, powiedział, że listy te są „niezwykłym zapisem życia autora”.  Mają dostarczać także wgląd w powstanie postaci Jamesa Bonda.   Zdaniem Heatona nie jest przypadkiem, że Fleming napisał swoją pierwszą powieść o brytyjskim agencie, „Casino Royale”, w tym samym roku, w którym wziął ślub. Zanim Ann i Ian Fleming stanęli na ślubnym kobiercu, byli kochankami. Para pobrała się w 1952 r., co bynajmniej nie powstrzymało pisarza od wchodzenia  w kolejne romanse.   W jednym z listów Ann napisała: „Wspominałeś o złych czasach kawalerskich.  Jedyną osobą, z którą nigdy nie przestałeś sypiać , byłam ja!”.  „(…) krzywdzimy się do tego stopnia, że życie staje się trudne do zniesienia” – pisał z kolei Fleming.  W listach pisarza można znaleźć także wiele historii z jego podróży. Cała korespondencja liczy łącznie ponad 500 stron. Część z nich została napisana ręcznie, a część na maszynie. Listy zostaną wystawione na internetowej aukcji, która będzie dostępna od 3 do 10 grudnia 2019 r.  Ich łączna wartość jest szacowana na od 200 tys. do 300 tys. funtów brytyjskich.",,
„Rosyjska Unia Europejska” ma nowego członka,"Kirgistan został w środę pełnoprawnym członkiem Eurazjatyckiej Unii Gospodarczej, która zrzesza obecnie pięć poradzieckich republik. Rosja od maja zeszłego roku pod szyldem EUG stara się zintegrować część państw dawnego ZSRR.","Do organizacji należy obecnie pięć poradzieckich republik: Rosja, Białoruś, Kazachstan, Kirgistan i Armenia.Kirgistan, przystępując do Euroazjatyckiej Unii Gospodarczej, zachował na okres przejściowy narodowe stawki podatku na ponad 160 importowanych towarów. Chodzi między innymi o materiały do produkcji maszyn, pasze dla ryb, herbicydy i kombajny do zbioru buraków. Euroazjatycka Unia Gospodarcza została powołana w maju 2014 roku na bazie istniejącej Unii Celnej Rosji, Białorusi i Kazachstanu. Przewiduje swobodny przepływ kapitału, siły roboczej, towarów i usług. Określana jest jako alternatywa dla Unii Europejskiej.",,
Ukraina i Rosja dogadały się w sprawie gazu. To przedłużenie „pakietu zimowego”,248 dolarów za tysiąc metrów sześciennych – taką cenę za rosyjski gaz będzie płacić Ukraina przez najbliższe trzy miesiące. Kijów i Moskwa poinformowały w czwartek o podpisaniu nowej umowy w sprawie dostaw.,"Oprócz ceny porozumienie to przedłuża wszystkie inne warunki tzw. pakietuzimowego między ukraińskim Naftohazem i rosyjskim Gazpromem - napisano woświadczeniu. W wysłanym do mediów oświadczeniu Rosja i Ukraina stwierdzają, że umowa przedłuża postanowienia „pakietu zimowego”. To tymczasowy dokument wynegocjowany w październiku zeszłego roku. Ultimatum podziałało?Oprócz ceny (o 100 dolarów wyższej niż w podpisanej właśnie umowie) przewiduje on przedpłaty: Ukraina płaci nie za otrzymany surowiec, lecz najpierw dokonuje opłat, a dopiero potem otrzymuje zamówioną ilość błękitnego paliwa. Poprzedni kontrakt wygasł 31 marca. Obniżenie ceny na gaz dla Ukrainy zapowiedział kilka dni temu Władimir Putin. Wcześniej Kijów zagroził, że jeśli Kreml się na to nie zdecyduje, przestanie importować gaz z Rosji. Umowa jak zwycięstwo„Umowa stanowi zwycięstwo podejścia ekonomicznego w stosunkach Naftohazu iGazpromu nad politycznym” – ocenił minister energetyki Wołodymyr Demczyszyn,cytowany na stronie ukraińskiego resortu energetyki.  „Otrzymaliśmy uzasadnioną ekonomicznie cenę rynkową, która jest niższa niżcena rewersu z krajów europejskich. To tymczasowe porozumienie obejmujejedynie drugi kwartał. Jednak nie tylko pozwoli nam rozpocząć gromadzeniegazu na okres jesienno-zimowy, ale też ustanowi format stosunków wprzyszłości” – oświadczył ukraiński minister.  Jak wyjaśnił, na kwiecień zaplanowane są rozmowy w Berlinie w sprawiedługoterminowego porozumienia do końca sezonu grzewczego 2015-2016.Gromadzenie zapasówUkraina sprowadza z krajów unijnych codziennie około 60 mln metrówsześciennych gazu, a jej własne codzienne wydobycie wynosi 55 mln metrówsześciennych. Jak zauważył Demczyszyn, „z tego powodu na pewno nie możnamówić, że zdołamy zgromadzić 19 mld metrów sześciennych gazu bez gazurosyjskiego”.",,
Rzeczniczka Lewicy mówiła o odpowiedzialności Tuska i Kopacz za wyłudzenia VAT. Teraz przeprasza,"Rzeczniczka SLD Anna Maria Żukowska przeprosiła w sobotę na Twitterze za stwierdzenie dot. raportu końcowego komisji ds. VAT. W piątkowym programie TVP Info powiedziała, że jeśli rzeczywiście Tusk i Kopacz wiedzieli o lukach w VAT i nie przeprowadzili działań, to jest to powód to postawienia ich przed Trybunałem Stanu.","Żukowska zapytana w piątek w TVP Info o komentarz dot. raportu końcowego komisji śledczej ds. VAT, w którym stwierdzono, że Donald Tusk i Ewa Kopacz powinni zostać postawieni przed Trybunałem Stanu, powiedziała, że jeśli rzeczywiście Tusk i Kopacz wiedzieli o lukach w VAT i nie przeprowadzili działań „to jest to powód to postawienia takiej tezy”.– Jeśli rzeczywiście tak jest, że rząd, premier, najpierw jeden, potem premier Kopacz wiedzieli o tych lukach, o tym, że VAT ucieka i nie przeprowadzili działań, które by nadzorowały w należyty sposób; i jeśli komisja – a wierzę, że dokonała tego w sposób rzetelny – znalazła takie dowody, to jest powód do postawienia takiej tezy – mówiła Żukowska.W sobotę opublikowała na portalach społecznościowych oświadczenie, w którym przeprosiła za wypowiedziane w piątkowym programie słowa.„Słowo przepraszam powinno padać wtedy, kiedy jest konieczne, a jest konieczne. Moją głupotą było użycie trybu warunkowego i stawianie hipotez co do możliwości rzetelnego ustalenia prawdy, które wszak pod rządami PiS nie może być realne” – napisała na Twitterze rzeczniczka SLD.„Występując wczoraj w programie Gość Wiadomości popełniłam błąd wypowiadając się na temat wniosków i trybu pracy komisji śledczej ds. wyłudzeń VAT. Nie powinnam była stawiać żadnych hipotez. Nie mam i moja partia nie ma do efektów prac tej komisji zaufania i nie popieram stawiania Donalda Tuska oraz innych osób przed Trybunałem Stanu. Przepraszam za błąd” – podkreśliła Żukowska.",,
Wiceszef MSWiA: Większość Polaków nie zgadza się z siłą narzucaną ideologią LGBT,"„Realne akty agresji, a z takim przypadkiem mieliśmy tu do czynienia, są bardzo niebezpieczne” – ocenił wiceminister SWiA Jarosław Zieliński w wywiadzie dla „Gazety Polskiej Codziennie”, zapytany o sprawę podcięcia gardła lalce z wizerunkiem abp. Marka Jędraszewskiego podczas wyborów Mr. Gay Poland w poprzednią sobotę w Poznaniu.","Tydzień temu w poznańskim klubie Punto Punto odbyły się wybory Mr. Gay Poland. Na zdjęciach z wydarzenia jedna z drag queen wystąpiła z „kukłą” z wizerunkiem abpa Marka Jędraszewskiego. Na zdjęciach widać dmuchaną lalkę, która w miejscu twarzy ma przyklejone zdjęcie abpa Jędraszewskiego. W trakcie występu – jak podają lokalne media – miało dojść do „symulowania zabójstwa” metropolity krakowskiego, który w ostatnim czasie krytykował ideologię środowisk LGBT.Zieliński w wywiadzie dla „GPC” zaznaczył, że „realne akty agresji, a z takim przypadkiem mieliśmy tu do czynienia, są bardzo niebezpieczne”. „Potrzeba ogromnej akcji edukacyjnej dla ludzi posługujących się tego typu gestami, by mieli świadomość, że jest to niedopuszczalne zachowanie oraz że patrzą na to inni” – powiedział. „Nie wiadomo, na grunt jakiej psychiki padnie dany obraz, zdanie, gest, nawołujące do przemocy. To natomiast może doprowadzić do tragicznych wydarzeń” – ocenił. Wiceszef MSWiA podkreślił, że jeśli śledczy, którzy zajęli się sprawą „uznają, że ten czyn kwalifikuje się do kary w kontekście konkretnego zapisu w Kodeksie karnym, to trzeba po tę karę sięgnąć”. „Nie mam wątpliwości, że zdecydowana większość społeczeństwa uważa to zachowanie nie tylko za wymagające moralnego potępienia, lecz także przestępcze. Myślę, że może to być odebrane jako groźba karalna, ale nie chcę wskazywać konkretnych artykułów Kodeksu karnego, bo to zadanie dla prokuratora” – zaznaczył. Dodał, że „większość Polaków nie zgadza się z siłą narzucaną ideologią LGBT i ta grupa społeczna powinna znaleźć mądre, niekonfrontacyjne metody, które ochronią tradycyjne wartości i pozwolą przeciwstawić się wymuszaniu akceptacji pewnych zachowań przez mniejszość”. „Doszliśmy do momentu, w którym jakakolwiek krytyka lub przyznanie się do niepopierania środowiska LGBT od razu stygmatyzuje. Media sprzyjające tęczowym aktywistom seksualnym przedstawiają takich ludzi jako uwstecznionych, niemodnych, nieeuropejskich. Krótko mówiąc: po tamtej stronie nie ma tolerancji, o której tak bardzo lubią mówić” – ocenił Zieliński. W piątek rzecznik prasowy Prokuratury Okręgowej w Poznaniu prok. Michał Smętkowski poinformował, że prokuratura z urzędu zajmie się sprawą występu z „kukłą” abp. Jędraszewskiego. Abp Marek Jędraszewski jest atakowany przez środowiska lewicowo-liberalne i homoseksualistów za słowa o „tęczowej zarazie”, które wypowiedział 1 sierpnia w 75. rocznicę wybuchu Powstania Warszawskiego. Podczas homilii w Bazylice Mariackiej w Krakowie metropolita podkreślił, że to z powstańczych mogił narodziła się wolna Polska. „Trzeba było długo na nią czekać (...) Czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa” – powiedział.",,
Piosenkarka i gwiazda TVN w spocie KO. Narzekają na brak pieniędzy na chorą córkę,"Koalicja Obywatelska opublikowała nowy spot. Zasugerowano w nim, że PiS dzieli Polaków, faworyzując „bogatych” z dużych miast kosztem tych biedniejszych. Jak się okazuje kobietę, która wypowiada właśnie te słowa, gra piosenkarka disco polo Edyta Nawrocka. Z kolei „mąż” kobiety jest aktorem występującym w produkcjach TVN. W jednej z nich grał mężczyznę, który „czuje się osaczony przez żonę”.","Popularna piosenkarka, autorka tekstów, aktorka, tancerka i prezenterka telewizyjna od 2016 roku jest związana z niemiecką agencją artystyczną Luxus Events. Jej piosenka disco polo pt. „Pragnij mnie” ma na YouTube niemal 600 tys. wyświetleń. W nowym spocie PO Edyta Nawrocka gra typową polską matkę z niezbyt dobrze sytuowanej rodziny, zniechęconej rządami Prawa i Sprawiedliwości. Jak mówi, nie stać jej na wizytę chorej córki u lekarza, a dziadek w aptece nie może dostać leków. – Przecież wszystko cały czas drożeje, a takie 500 Plus dostaje każdy. Ten bogaty z Warszawy, jak Pan, i tacy jak my – mówi Nawrocka. Słowa kierowane są do premiera Mateusza Morawieckiego. Z kolei „mąż” kobiety okazuje się być aktorem występującym w produkcjach TVN. W jednej z nich grał mężczyznę, który „czuje się osaczony przez żonę”.",,
Pierwsze wyroki za napaści seksualne w Kolonii. W zawieszeniu,"Są pierwsze wyroki za napaści seksualne na kobiety podczas nocy sylwestrowej w Kolonii – na kary więzienia skazanych zostało dwóch mężczyzn. Napastników było więcej, zawiadomienie o molestowaniu złożyło ponad 500 poszkodowanych, poszukiwanie winnych napotyka jednak na trudności.","Pół roku po skandalicznych wydarzeniach sąd w Kolonii skazał 21-letniego Irakijczyka za zmuszanie do czynności seksualnych na rok pozbawienia wolności w zawieszeniu. Z kolei 26-letni Algierczyk usłyszał wyrok 12 miesięcy więzienia w zawieszeniu za pomoc w napaści seksualnej i próbę molestowania. Ofiara, 27-letnia Niemka, świętowała Nowy Rok z 20-letnią koleżanką i swoim narzeczonym. Podczas procesu zeznała, że napastnicy prosili początkowo o wspólne zdjęcie z nią i jej przyjaciółką. Potem otoczyła ich grupa mężczyzn. Dotykali 27-latkę w intymne miejsca; jej młodsza koleżanka opowiadała, że jeden z napastników całował ją w usta i po twarzy. „Kobiety albo śmierć”34-letni narzeczony ofiary napaści seksualnej zeznał, że starszy oskarżony proponował mu 5 tys. euro za „odstąpienie” kobiet. Miał też usłyszeć groźbę: „kobiety albo śmierć”.Oskarżeni sami zgłosili się na policję po opublikowaniu ich zdjęć. Ponieważ nie byli wcześniej karani, sąd potraktował ich ulgowo, oceniają, że należy im dać szansę na poprawę. 21-latek musi dodatkowo przepracować społecznie 80 godzin.",,
Trzymanie homarów w lodzie to przestępstwo. Sąd Najwyższy ukarał restauratora,"Homary cierpią, gdy są trzymane w lodzie, i dlatego traktowanie ich w ten sposób jest przestępstwem – orzekł włoski Sąd Najwyższy, utrzymując w mocy karę wymierzoną restauratorowi z Florencji. Tym nie mniej stwierdzili, że można gotować żywe skorupiaki.","W orzeczeniu sąd stwierdził, że nie można przechowywać żywych homarów w lodzie i ze związanymi szczypcami. Należy – podkreślono – wybrać mniej okrutne metody trzymania ich przed wrzuceniem do wrzątku i podaniem na półmisku.Orzeczeniem tym sędziowie utrzymali w mocy karę w wysokości 5 tys. euro, wymierzoną przez sąd niższej instancji właścicielowi restauracji z Florencji za maltretowanie zwierząt. Za takie zaś uznano trzymanie, czasem przez kilka dni, homarów w wyłożonych lodem skrzynkach. Właściciel lokalu zaskarżył wyrok, trafiając aż do Sądu Najwyższego, gdzie wniósł o jego uchylenie.Sędziowie orzekli jednak, że trzymanie skorupiaków w tak niskich temperaturach nie jest „zwyczajem społecznie aprobowanym” i „na pewno powoduje ich cierpienia”. Przypomnieli, że są inne metody lepszego traktowania zwierząt, na przykład umieszczanie ich w akwariach, co praktykowane jest nie tylko w drogich restauracjach, ale także w supermarketach. Wymaga tego „społeczna wrażliwość – zaznaczono.",,
Bielecki odrzuca oskarżenia o lobbing,"Jan Krzysztof Bielecki odrzuca posądzenia o lobbing na rzecz Rosji. Według tygodnika „Sieci” Bielecki lobbował na rzecz rosyjskiej firmy, chcącej zainwestować w tarnowskie Azoty. Informacje o tym miały się znaleźć w raporcie, przygotowanym przez b.szefa ABW Krzysztofa Bondaryka. – Nie ma powodu, by powoływać komisję śledczą w tej sprawie – uważa minister SW  Bartłomiej Sienkiewicz.","Przewodniczący Rady Gospodarczej przy premierze przypomniał w radiowej Jedynce, że już w poniedziałek dementował informacje tygodnika jako nieprawdziwe i oszczercze. Dodał, że także Agencja Bezpieczeństwa Wewnętrznego oświadczyła, iż nie ma żadnego „raportu Bondaryka”.Jan Krzysztof Bielecki powiedział, że informacje „Sieci” są większą bzdurą niż „mgła smoleńska”. Dodał, że przez trzy ostatnie lata w ogóle nie kontaktował się z rosyjskimi biznesmenami. Bielecki oświadczył, że lobbowanie przez niego na rzecz kogokolwiek byłoby niestosowne, a gdyby brał za to pieniądze, byłoby to przestępstwo. Przyznał jednocześnie, że rozmawiał prywatnie z byłym prezydentem Aleksandrem Kwaśniewskim, który poinformował go o rosyjskiej firmie, chcącej inwestować w Polsce. Uchylił się od odpowiedzi na pytanie, czy Kwaśniewski lobbował za rosyjską firmą.Mówiąc o ewentualnym powołaniu komisji śledczej, mającej zbadać tę sprawę, gość Polskiego Radia podkreślił, że byłaby to gra polityczna, obliczona na skompromitowanie premiera Donalda Tuska. Dodał, że pod artykułem na ten temat, zamieszczonym na portalu „W polityce”, zamieszczono wiele antysemickich wpisów. „Nic nie wskazuje na lobbing”– Nie ma powodu, by powoływać komisję śledczą w sprawie rzekomego lobbingu szefa Rady Gospodarczej przy premierze Jana Krzysztofa Bieleckiego – powiedział minister spraw wewnętrznych Bartłomiej Sienkiewicz w RMF FM. Klub PiS złożył w poniedziałek w Sejmie wniosek o powołanie komisji śledczej w tej sprawie.  Na pytanie, czy w ogóle taki lobbing był, Sienkiewicz odparł, że „nic na to nie wskazuje”. – Na to trzeba mieć jakiekolwiek dowody, a wydaje mi się, że tych dowodów nie ma i mamy do czynienia raczej z takim rzemieślniczym działaniem opozycji, która oczywiście korzysta z każdego pretekstu do ataku na rząd – mówił.Jak podkreślił, Agencja Bezpieczeństwa Wewnętrznego przecięła wszystkiewątpliwości ws. pozostawienia rzekomej notatki w tej sprawie przez Bondaryka. – Według tego co powiedziała ABW, taka notatka nie istnieje, nigdy nie została wytworzona – dodał.Wyjaśnił, że nie ma półprywatnych i półoficjalnych notatek od szefów służb i od służb. – Albo jest notatka, albo jej nie ma. Gdyby notatka była, musiałaby być zapisana w książkach wejść i wyjść, w tajnych kancelariach. Tu sprawa jest klarowna – ocenił.",,
Kończy się współpraca PSL i PJN,"Kończy się współpraca PSL i PJN w ramach „Centrum dla
Polaków”. Jest między nami więcej różnic, niż podobieństw – mówi wiceszef
PJN, europoseł Marek Migalski. Zdaniem szefa PSL Janusza Piechocińskiego
współpracę można wznowić, jeśli europosłowie PJN przystąpią do frakcji PSL w
europarlamencie.","Pomysł stworzenia oferty politycznego „Centrum” z PJN na wybory europejskie w2014 roku Piechociński zgłosił na początku roku. W lutym politycy PJN i PSLogłosili wspólną inicjatywę programową o nazwie „Centrum dla Polaków”, wramach której zapowiedziano pięć debat.Pierwsza debata na temat Europy odbyła się w marcu, kolejna – dotyczącarolnictwa – w maju. Zapowiedzianą na kwiecień debatę o polityce prorodzinnej– odwołano.Z informacji PAP ze źródeł zbliżonych do PSL wynika, że lider ludowców JanuszPiechociński przed dwoma tygodniami otrzymał list od prezesa PJN PawłaKowala. Jak powiedział PAP polityk z władz PJN był to rodzaj „kulturalnegopożegnania się z politykami PSL”. – Chodziło o to, by wyjaśnić, dlaczego naszedrogi się rozchodzą bez wskazywania winnego – wyjaśnił.Piechociński pytany o list powiedział, że współpraca z PJN może byćwznowiona, jeśli dwaj europosłowie tej partii – Paweł Kowal i Marek Migalski– przystąpią do frakcji w europarlemencie, w której znajduje się PSL(Europejskiej Partii Ludowej). Obecnie należą do frakcji EuropejskichKonserwatystów i Reformatorów.– To był jeden z warunków brzegowych – podkreślił Piechociński. Jak dodałwiarygodność wcześniejszych deklaracji o woli współpracy ze strony politykówPJN powinna być w ten sposób zweryfikowana.Migalski wyklucza jednak taką możliwość. – Równie prawdopodobne jest to, żewszyscy euuroposłowie PSL przystąpią do naszej frakcji – stwierdził wrozmowie z PAP.Według niego „nadszedł moment, by podziękować kolegom z PSL”. – Nasząwspółpracę uważam za zakończoną. Umówiliśmy się na zorganizowanie cykludebat. Udało się zorganizować dwie. Z ich przebiegu wynikało, że jest międzynami więcej różnic, niż podobieństw – powiedział Migalski.Zaznaczył, że w trakcie współpracy z ludowcami było widać, że obie partieznacznie się różnią również w kwestiach europejskich. – Inaczej patrzymy na UEi jej przyszłość – wyjaśnił.Według niego PJN to centro-prawica, a nie centrum. – Jesteśmy o wiele bardziejliberalni gospodarczo, niż PSL i trochę bardziej konserwatywni w sferzewartości. Choć muszę podkreślić, że samą współpracę oceniam bardzo dobrze.Obie strony na niej zyskały – podkreślił europoseł. Inny wiceszef PJN Paweł Poncyljusz powiedział, że oczekiwał od PSL, jakowiększego partnera, większej aktywności. – Mam wrażenie, że PSL zrzuca zsiebie odpowiedzialność bycia animatorem w tym porozumieniu – wyjaśnił. W marcu PAP pisała o pomyśle polityków PSL, którzy chcieli poszerzyćporozumienie o inne, niż PJN środowiska – Unię Pracy, ZjednoczenieChrześcijańsko-Narodowe, a później – Stronnictwo Konserwatywno-Ludowe.Ludowcy podkreślali, że politycy PJN nie powinni oponować. Prezes PJN pytany wtedy przez PAP o nowy pomysł, powiedział, że dla PJN„kluczowym partnerem jest PSL”. Jak podkreślił Kowal, z jego doświadczeniawynika, że „sklejanie szerszych środowisk jest trudne”. Dodał, że Centrum niejest sformalizowaną koalicją, więc nie będzie ograniczał swobody działaniaPSL. Z informacji PAP wynika, że w PSL rozważano też zaproszenie do współpracybyłych polityków Samoobrony. Kilku z nich – w tym byli posłowie LechKuropatwiński i Krzysztof Filipek – pojawili się na debacie PSL i PJN natemat rolnictwa. Zdaniem Migalskiego poszerzanie porozumienia o politykówSamoobrony byłby trudne. – Nie ma co ukrywać, że nie jest to partia z naszejbajki – stwierdził.",,
Szef kampanii Trumpa: Francja i Niemcy do tej pory były zdane na wojska USA,"– Jeżeli Francja i Niemcy chcą zbudować własne siły policyjne broniące Europy, niech to robią, ale będzie to problem, ponieważ do tej pory cały czas były zdane na obecność wojskową Stanów Zjednoczonych – powiedział w programie „Minęła 20” Corey Lewandowski, były szef kampanii wyborczej Donalda Trumpa.","Gość Michała Rachonia odpowiadał na pytania dotyczące stosunków USA i państw Unii Europejskiej. – Najważniejsze jest, by przypomnieć naszym sojusznikom, że zawsze będziemy za nimi, i przypomnieć naszym przeciwnikom, że będziemy przeciwko nim – powiedział Lewandowski. Podkreślał, że stanowisko Polski, która zaproponowała Waszyngtonowi płacenie za obecność amerykańskich wojsk, jest znacząco różne od stanowiska prezentowanego przez inne kraje. – Jeżeli Francja i Niemcy chcą zbudować własne siły policyjne broniące Europy, niech to robią, ale będzie to problem, ponieważ do tej pory cały czas były one zdane na obecność wojskową Stanów Zjednoczonych – powiedział, dodając, że „są to kraje, które nie wypełniają nawet zobowiązań wobec ONZ-etu, płacąc za składki w tej organizacji”. – Jedyna rzecz, której Francja i Niemcy muszą się bać, to to, że mamy prezydenta, który chce renegocjować złe umowy handlowe, stawiając Amerykę na pierwszym miejscu. (…) Po to został wybrany, to jest jego praca – stwierdził Lewandowski.",,
"Budka: Wyczyścimy wymiar sprawiedliwości z ludzi, którzy zaprzedali się tej władzy","– Po pierwsze, wyczyścimy wymiar sprawiedliwości z wszystkich ludzi, którzy naruszyli prawo, z wszystkich ludzi, którzy dla kariery zawodowej, dla własnej korzyści sprzeniewierzyli się ślubowaniu sędziowskiemu, którzy sprzedali się tej władzy – deklaruje Borys Budka pytany o plan KO na „naprawę sądownictwa i wymiaru sprawiedliwości”.","Budka, który udzielił wywiadu sympatyzującemu z opozycją portalowi wiadomo.co, zastrzega, że „to nie będzie polityczna zemsta”, lecz „rzetelna ocena osób, które łamały prawo”, ponieważ „o tym, czy ktoś złamał prawo, czy nie, zadecydują sądy dyscyplinarne powołane w sposób niezależny i działające niezależnie od polityki”.  W wywiadzie Budka zapowiedział również zmiany w organach ścigania. Obiecał rozdzielenie funkcji ministra sprawiedliwości i prokuratora generalnego oraz „wprowadzenie niezależnej, apolitycznej prokuratury”. Obecne służby oskarżył o „ściganie politycznych przeciwników” a nie przestępców. Z rozmowy wynika, że opozycja zamierza ponowić próbę dokonania operacji, którą określono mianem „zamachu na Trybunał Konstytucyjny”. Po raz pierwszy doszło do niej latem 2015 r. po nieoczekiwanym przez ówczesną władzę zwycięstwie Andrzeja Dudy w wyborach prezydenckich, gdy PO i PSL przewidywały utratę większości sejmowej.",,
Prezydent: Baltic Pipe to strategiczna inwestycja dla Polski i całego regionu,– Gazociąg Baltic Pipe to strategiczna inwestycja dla polskiej transformacji energetycznej i bezpieczeństwa energetycznego Europy Środkowo-Wschodniej – powiedział w poniedziałek prezydent Andrzej Duda podczas spotkania z duńskim następcą tronu księciem Fryderykiem.,"W poniedziałek jednodniową wizytę w Polsce składa duńska para książęca książę Fryderyk i księżna Maria Elżbieta.Podczas śniadania wydanego na cześć pary książęcej przez polską parę prezydencką Andrzej Duda podkreślił, że współpraca naszych krajów w Europie nigdy nie była tak bliska, a wzajemne relacje tak wypełnione treścią, jak obecnie.Prezydent wskazał m.in. na współpracę energetyczną. Jak mówił, po dnie Bałtyku, który przez wieki stanowił barierę pomiędzy naszymi krajami, niedługo przebiegać będzie gazociąg Baltic Pipe. – Strategiczna inwestycja dla polskiej transformacji energetycznej i dla bezpieczeństwa energetycznego całego regionu Europy Środkowo-Wschodniej – powiedział prezydent.Dodał, że ten ważny projekt staje się katalizatorem polsko-duńskiego partnerstwa energetycznego, które swoim zasięgiem obejmuje inne obszary, w tym odnawialne źródła energii. Wskazał na polskie i duńskie inwestycje w morską energetykę wiatrową. W Polsce działa ok. 500 duńskich firm Książę Fryderyk podkreślił rozwijającą się współpracę gospodarczą między naszymi krajami. Jak mówił, Polska to dziewiąty największy rynek eksportowy Danii. W Polsce działa obecnie ok. 500 duńskich firm, które zatrudniają ok. 50 tys. osób.– Energia i klimat to obszary o szczególnym znaczeniu w relacjach polsko-duńskich. Wkrótce fizycznie połączy nas Baltic Pipe, jednak nasze partnerstwo energetyczne rozwija się szybko i wykracza poza kwestie przesyłu gazu – zaznaczył. Dodał, że duńskie i polskie siły wspólnie rozwijają morską energetykę wiatrową na Morzu Bałtyckim.",,
Na wschodzie Ukrainy trwa rozejm szkolny. Uczniowie mogą zacząć naukę,"Od północy z czwartku na piątek na wschodzie Ukrainy obowiązuje tzw. rozejm szkolny, który ma umożliwić dzieciom w strefie walk rozpoczęcie roku szkolnego 1 września. Na razie nie ma informacji o sytuacji w rejonie konfliktu po wejściu w życie rozejmu.","Wstrzymanie ognia uzgodnili w środę w Mińsku, podczas spotkania grupy kontaktowej, przedstawiciele Rosji, Ukrainy i OBWE.Ideę zawieszenia broni między ukraińskimi siłami rządowymi a prorosyjskimi separatystami poparli we wtorkowej rozmowie telefonicznej przywódcy państw należących do tzw. czwórki normandzkiej: kanclerz Niemiec Angela Merkel, prezydent Francji Emmanuel Macron, prezydent Ukrainy Petro Poroszenko i prezydent Rosji Władimir Putin. Trójstronna grupa kontaktowa ds. uregulowania sytuacji na południowym wschodzie Ukrainy, regularnie spotykająca się w białoruskiej stolicy, składa się z przedstawicieli Ukrainy, Rosji i OBWE. Dodatkowo w jej spotkaniach uczestniczą przedstawiciele separatystów kontrolujących niektóre powiaty obwodów donieckiego i ługańskiego.Kolejne spotkanie grupy kontaktowej odbędzie się w Mińsku 6 września.",,
"Wałęsa się tłumaczy ze skasowanych wpisów. „Panie Brudziński, przeczytaj Pan dokładnie”","„Ja nikogo nie straszyłem i do nikogo nie zamierzam strzelać i na nikogo napadać” – pisze na Facebooku Lech Wałęsa, który wcześniej groził użyciem broni wobec policji pod Sądem Najwyższym. Dalej były prezydent dodaje, że zezwolenia na broń załatwiano mu „dopiero po otrzymaniu” samej broni.","Ta informacja wzbudziła zainteresowanie użytkowników portalu. Jeden z nich zapytał: „Czy ukryta broń przechowywana jest w sejfie spełniającym normę S1 obecnie wymagany w ustawie o broni i amunicji?”Z najnowszego wpisu Wałęsy wynika też, że nie zamierza on użyć broni przeciw władzy. Były prezydent sądzi, że został źle zrozumiany. „Panie Brudziński przeczytaj Pan dokładnie moje teksty. To Pan mnie straszy i z tego wynika, że chce na mnie nasłać napad.” – napisał na Facebooku były prezydent. Wałęsa zadeklarował, że „nie zamierza oddać” ministrowi spraw wewnętrznych „drogocennych podarunków” w formie broni. „Dobrze zabezpieczyłem i nigdy Pan jej znajdzie” – zapewnia Wałęsa. Laureat pokojowej nagrody Nobla nie wyjaśnił konkretnie, w jaki sposób minister spraw wewnętrznych chce na niego „nasłać napad”.",,
Ambasador Antonow: Rosja odwołała rozmowy strategiczne z USA,"Rosja odwołała zaplanowane na marzec rozmowy strategiczne ze Stanami Zjednoczonymi po tym, jak delegacja amerykańska w ostatniej chwili wycofała się ze spotkania poświęconego cyberbepieczeństwu – oświadczył ambasador Rosji w Waszyngtonie Anatolij Antonow.","Cytowany przez rosyjską agencję TASS Antonow uznał wycofanie się Amerykanów pod koniec lutego z rozmów w Genewie za „nieprzyjazną decyzję”, która „sprawia wrażenie, że była wcześniej zaplanowana i prowadzi do dalszego pogorszenia relacji” między dwoma krajami.Dlatego - jak argumentował dyplomata – Rosja uważa, że „nie jest możliwe” wzięcie udziału w spotkaniu 6-7 marca w Wiedniu, podczas którego miano omówić problemy nękające rosyjsko-amerykańskie relacje oraz inne strategiczne kwestie.Departament Stanu USA oskarżył Rosję o rozwijanie destabilizujących systemów broni z pogwałceniem zobowiązań wynikających z układu o likwidacji pocisków rakietowych średniego zasięgu (INF). Była to reakcja na orędzie prezydenta Rosji Władimira Putina na forum rosyjskiego Zgromadzenia Federalnego.Rzeczniczka resortu Heather Nauert oświadczyła, że przemówienie Putina świadczy o tym, że Moskwa naruszyła swoje zobowiązania wynikające z podpisanego przez nią w 1987 r. układu INF. Putin oświadczył m.in., że Rosja rozpoczęła „aktywną fazę testów” międzykontynentalnej rakiety balistycznej Sarmat i że dla tej broni nie są groźne „żadne systemy obrony przeciwrakietowej, nawet perspektywiczne”. Sarmat ma być następcą znajdującego się obecnie na uzbrojeniu najpotężniejszego rosyjskiego międzykontynentalnego pocisku balistycznego RS-20W Wojewoda. Ma od swego poprzednika większy zasięg i może przenosić większą liczbę głowic nuklearnych. Putin poinformował też o nowym pocisku manewrującym z napędem nuklearnym, który – jak powiedział – „nie ma odpowiedników na świecie”. Według rosyjskiego prezydenta pocisk ma nieograniczony zasięg i może obejść systemy obrony przeciwrakietowej. „Chciałbym raz jeszcze podkreślić, że Rosja nie naruszyła ani jednego porozumienia o kontroli zbrojeń i nierozprzestrzenianiu broni jądrowej” – napisał na swoim koncie na Facebooku Antonow. – Wydaje się, że Departament Stanu USA nie opanował dobrze tego zagadnienia – dodał z przekąsem. Wskazał, że żaden rodzaj broni wspomniany w czwartek przez prezydenta Putina nie jest objęty istniejącymi traktatami między USA a spadkobierczynią ZSRR.Układ INF o całkowitej likwidacji pocisków rakietowych pośredniego (IRBM) i średniego zasięgu (MRBM) podpisali przywódcy USA i ówczesnego ZSRR Ronald Reagan i Michaił Gorbaczow 8 grudnia 1987 r. w Waszyngtonie. Układ przewiduje likwidację arsenałów tej broni a także zabrania jej produkowania, przechowywania i stosowania.",,
"„Krzychu na prezydenta”, „Hejterzy dziś smutni”.  #Debata w TVP1 rozgrzała Twittera","Tysiące wpisów komentujących debatę przed wyborami prezydenckimi pojawiły się na serwisie społecznościowym Twitter.  Przed spotkaniem w studio, prowadzący Krzysztof Ziemiec zachęcał internautów do oceny kandydatów i cytowania ich wypowiedzi pod tagiem #debata.  Odzew w sieci okazał się ogromny, tego wieczoru hasło stało się najgorętszym trendem na polskojęzycznym Twitterze.","ZOBACZ RELACJĘ Z DEBATY MINUTA PO MINUCIE Od wtorkowego wieczoru #debata jest najpopularniejszym trendem na polskim Twitterze. O starciu kandydatów w TVP1 zatweetowano już ponad 10 tys. razy. W czasie samej debaty sztaby niektórych kandydatów - m.in. Magdaleny Ogórek i Andrzeja Dudy - na bieżąco relacjonowały ich wypowiedzi. Wiele komentarzy pojawiło się już po zakończeniu programu.Do piłkarskich metafor uciekł się poseł  Marek Łapiński.  Według niego Paweł Kukiz „dostał piłkę” od Janusza Korwin-Mikkego, „chwilę podryblował”, ale to nie jest już Liga Mistrzów. „Za dużo stracił w I połowie” – dodał polityk PO.   Ale trener stulecia Kazimierz Górski mawiał: „dopóki piłka w grze...” Tego wieczora wypowiedzi kandydatów  na Pawle Grasiu nie wywarły pozytywnego wrażenia. „To jest jednak strasznie smutny spektakl” – skomentował były rzecznik rządu Donalda Tuska. Paweł Tanajno, który  w programie „Dziś wieczorem” mówił: „90 proc. mieszkańców naszego kraju myśli, że nie istnieję”, został dostrzeżony i doceniony przez Andrzeja Rozenka. „Tanajno – dobre chęci, brak doświadczenia, nerwy. Jeszcze kiedyś zaistnieje” – napisał poseł. Debata wielu internautom skojarzyła się ze słynnym teleturniejem telewizyjnej Dwójki  „Jeden z dziesięciu”, bo i tylu kandydatów przedstawiało swoje pomysły na Polskę.   Na żartobliwym koncie prowadzącego Tadeusza Sznuka, który w rzeczywistości nie ma nic wspólnego z tym profilem,  z przekąsem skomentowano poczynania  polityków: „Dziękuję kandydatom za udział, nie było najlepiej, ale było jako tako. Każdy otrzyma koszyk wędlin za wciskanie kiełbasy wyborczej.” Janusz Palikot po debacie postanowił oddać się lekturze ekonomicznego bestsellera  „Kapitał w XXI wieku” do poduszki. Thomas Piketty podejmuje w nim tematykę gospodarki i nierówności społecznych.",,
Warszawski ratusz chce wprowadzenia karty LGBT+. PiS: Zajmujecie się ideologią,"Na jednej z najbliższych sesji Rady Warszawy stołeczny Ratusz chce zaprezentować założenia karty LGBT+, która zakłada wsparcie między innymi dla osób homoseksualnych – oświadczył wiceprezydent Warszawy Paweł Rabiej. Radni PiS zarzucają władzom miasta, że te zajmują się kwestiami ideologicznymi.","Wiceprezydent stolicy przyznał, że obecnie trwają rozmowy między Ratuszem a organizacjami osób homo-, bi- i transseksualnych dotyczące uzgodnienia treści karty LGBT+. Ma ona zostać podpisana przez prezydenta stolicy Rafała Trzaskowskiego. Władze Warszawy chcą między innymi zbudować hostel interwencyjny i centrum społeczno-kulturalne dla osób LGBT. Obiecują, że będą „przeciwdziałać przemocy” wobec nich i organizować zajęcia z zakresu bezpieczeństwa. Wiceprezydent dopytywany, kiedy założenia karty zostaną przedstawione radnym, odpowiedział, że na jednej z kolejnych sesji rady. Zaznaczył przy tym, że najbliższa regularna sesja, która została zaplanowana na przyszły tydzień, będzie dotyczyła tylko budżetu miasta. – Tak się dzieje. Rafał Trzaskowski chce przykryć trudną, zbliżającą się dyskusję o budżecie, która czeka go za tydzień – powiedział Kaleta. – Zamiast zajmować się takimi sprawami jak wyimaginowane problemy osób LGBT w Warszawie, warto żeby wziął w opiekę lokatorów pokrzywdzonych reprywatyzacją i wypłacił im należne odszkodowania na podstawie decyzji komisji weryfikacyjnej i ze środków, które komisja przekazała na rachunki miasta – dodał polityk. W sprawie karty LGBT+ odbyło się posiedzenie miejskiej komisji samorządowej i integracji europejskiej. Jej przewodnicząca Olga Semeniuk (PiS) powiedziała, że posiedzenie komisji i temat zostały zaproponowane przez nią na podstawie doniesień medialnych. Jak dodała, chciała się przekonać, czy wymóg podpisania karty LGBT+ jest wymogiem UE. Na posiedzeniu komisji pojawiła się pełnomocniczka prezydenta m.st. Warszawy ds. współpracy z organizacjami pozarządowymi Ewa Kolankiewicz, które przedstawiła ogólne założenia karty. Kolankiewicz przyznała, że karta LGBT+ nie ma związku z wymogami UE.",,
Krzysztof Czabański zapowiada nowy system finansowania mediów publicznych,"Nowy system finansowania mediów publicznych – najpewniej wprost z budżetu – może wejść w życie najwcześniej w 2021 roku – powiedział w czwartek w Grudziądzu szef Rady Mediów Narodowych Krzysztof Czabański. Zaproponował także przekazanie radioodbiorników cyfrowych tym, którzy płacą uczciwie abonament.","Czabański zauważył, że obecnie istniejące rozwiązanie, czyli abonament RTV, wyczerpał swoje możliwości i nic nie zapowiada raptownego wzrostu liczby gospodarstw domowych, które go – zgodnie z nadal obowiązującym prawem – regulują. Przyznał, że w nowej kadencji Sejmu musi zostać wprowadzony w życie inny system finansowania mediów publicznych. – Obecnie ok. miliona gospodarstw domowych rzetelnie i od lat płaci abonament RTV. Są to ludzie, którzy zarówno przestrzegają prawa, jak i widzą potrzebę istnienia mediów publicznych. Wydaje mi się, że gdy będziemy systemowo załatwiać tę sprawę, to trzeba tych ludzi docenić. Wydaje mi się, że godnym „rozstaniem” z tymi ludźmi w momencie przejścia na inny system finansowania byłoby przekazaniem im nieodpłatnie radioodbiorników cyfrowych – powiedział Czabański. Szef Rady Mediów Narodowych powiedział, że obecnie kosztują one od 80 do 100 zł, a przy tak dużym zamówieniu – w jego ocenie – cena byłaby niższa, więc budżet państwa znacząco by nie zubożał w wyniku takiego podarunku. Radiofonia publiczna w Polsce – jak powiedział Czabański – cyfryzuje się i zaczyna nadawać w systemie DAB+ (system daje możliwość emisji dźwięku cyfrowego, ale też dodatkowo np. przesyłania opisów i obrazów). Poinformował, że obecnie ok. 1/3 powierzchni kraju jest w zasięgu DAB+, a dostęp do tego systemu ma ok. połowa ludności.",,
Były prezydent Ukrainy porównał AK do UPA. „To jak zimna wojna”,IPN ma fatalne relacje ze stroną ukraińską; to jest tak naprawdę zimna wojna; bez gestu ze strony Ukrainy nie będzie przełomu w naszych relacjach – powiedział prezes Instytutu Pamięci Narodowej dr Jarosław Szarek.,"Zapytany w Telewizji Republika o reakcję Instytutu Pamięci Narodowej na wypowiedź byłego prezydenta Ukrainy Wiktora Juszczenki, który zrównał UPA z Armią Krajową, prezes IPN dr Jarosław Szarek ocenił ją jako „fałszywą, niesprawiedliwą i skandaliczną”.– IPN wydał oświadczenie w sprawie tej wypowiedzi. Całkowicie ahistorycznej, nieodnoszącej się do faktów – powiedział Szarek. Przypomniał, że Wiktor Juszczenko „nie jest jakimś tam politycznym harcownikiem, tylko byłym prezydentem Ukrainy”.– Waga jego słów jest ogromna. (...) Myślę, że on wie, co mówi, dotykając tych relacji polsko-ukraińskich – podkreślił prezes IPN.Order Orła Białego dla Juszczenki Szarek przypomniał, że Juszczenko w 2005 r. otrzymał Order Orła Białego. Zwrócił też uwagę na moment wypowiedzenia tych słów przez byłego prezydenta Ukrainy. – Jeszcze dobrze z Ukrainy nie wyjechał pan wicepremier Gliński, który pojechał tam, żeby próbować rozwiązać ten problem, jaki mamy z Ukrainą (...) To m.in. upamiętnienia naszych rodaków, którzy zostali zamordowani na Ukrainie, na Wołyniu czy w Małopolsce Wschodniej – powiedział. – Ukraina musi jedno wziąć pod uwagę: że taka droga gloryfikacji tych formacji (UPA, OUN - red.) jest całkowicie ahistoryczna. (...) UPA była zbrojną organizacją jednej z partii, nawet jednej z frakcji partyjnych – ocenił Szarek.„AK nigdy nie mordowała cywili”Przypomniał, że Armia Krajowa „nigdy nie mordowała ludności cywilnej”. – UPA ma na swym sumieniu morze krwi. To jest co najmniej 130 tys. zamordowanych osób cywilnych: dzieci, kobiet, starców – podkreślił.– Będziemy bronić swojego dobrego imienia, bo takie są fakty historyczne. (...) Tutaj nie ma żadnej symetrii pomiędzy UPA i AK. (...) I my nie zgodzimy się na naginanie faktów historycznych tylko dlatego, że na tej tradycji Ukraina chce budować fundamenty swojej tożsamości historycznej – zapowiedział dr Szarek.Pytany o współczesne relacje polsko-ukraińskie prezes IPN zaznaczył, że parokrotnie rozmawiał ze stroną ukraińską. – Wielokrotnie wykazywaliśmy dobrą wolę. Byliśmy przez wiele miesięcy gotowi iść na kompromisy. Ten kompromis miał polegać nie na tym, że to jest kompromis z prawdą – tylko na tym, że odsuwamy pewne tematy. Nie zajmujemy się tym. Odsuwamy Wołyń, bo wiadomo, że ta opowieść strony ukraińskiej jest nie do przyjęcia dla nas – mówił. Wspólne relacje z Ukrainą Podkreślił, że istnieją inne momenty we wspólnej historii, gdzie „możemy budować wspólne relacje”. Wymienił m.in. rok 1920, działalność kościoła podziemnego w latach 70. XX w., ruch dysydencki, wspólną tragedię ofiar bolszewizmu, wielki głód, wielki terror.– Są takie kwestie, gdzie możemy się porozumieć. (...) Komuś zależy jednak, by ten plan współdziałania tutaj nie został zrealizowany. Rozmawiałem kilka razy przed wieloma miesiącami z panem Wołodymyrem Wjatrowyczem, z wiceministrem spraw zagranicznych, z wicepremierem Ukrainy i zawsze takie zdanie przedstawialiśmy. I było zrozumienie ze strony ukraińskiej – mówił Szarek. Przypomniał, że pojawiły się deklaracje wspólnych obchodów Roku 1920. – Ale to były tylko słowa. Później okazywało się, że po tych deklaracjach nasza ekipa z Biura Poszukiwań i Identyfikacji nie jest wpuszczana na Ukrainę (...) Więcej, gdy jedna z firm zajmujących się poszukiwaniem chciała skorzystać z naszych archeologów, pracowników IPN, poszukując grobów legionistów na Wołyniu pod Kostiuchnówką. Temat zupełnie, wydawałoby się, neutralny (...). I władze ukraińskie odebrały im koncesję na te poszukiwania – powiedział prezes IPN.– Więc tu nie ma minimum dobrej woli. Trudno w takich warunkach się porozumieć – ocenił. Współczesna scena polityczna na Ukrainie Szarek uchylił się od analizy współczesnej sceny politycznej na Ukrainie, gdyż „trzeba bardzo dobrze znać tamtejsze realia”.Zaznaczył, że „Polska wielokrotnie wykazywała dobrą wolę”. Dodał: ale są granice. I myślę, że osiągnęliśmy tę granicę.Prezes IPN zaznaczył, że „potrzebny jest jakiś gest ze strony ukraińskiej”. – My wyczerpaliśmy cały zasób dobrej woli. Nam zależy na relacjach dobrych z Ukrainą. Przecież to są nasi sąsiedzi – dodał.Przypomniał, że jako „osoba prywatna wiele razy bywał na Ukrainie”, gdzie poszukiwał polskich śladów, cmentarzy i grobów – i nigdy nie napotkał wrogości ze strony zwykłych Ukraińców.– Tu też trzeba powiedzieć o tym, co stało się kilka miesięcy temu w Suszówce. Ta kwestia usunięcia tego upamiętnienia ukraińskiego, które zostało zbudowane tam w 1994 r. – przypomniał dr Szarek.– Od samego początku ono miało status nielegalnego upamiętnienia. I to zostało rozebrane w ostatnim czasie i wywołało duży sprzeciw Ukrainy. (...) Natomiast nie ma żadnych wątpliwości, że to upamiętnienie powstało niezgodnie z polskim prawem od samego początku – ocenił.Zadeklarował, że IPN „jest gotowy postawić tam upamiętnienie”. – Ale najpierw trzeba dokonać ekshumacji, żeby wiedzieć, kto tam spoczywa. To był pomnik na chwałę UPA. A to trzeba zbadać, czy tam w ogóle żołnierze UPA leżą, czy ludność cywilna – wyjaśnił. „Nieprzejednane stanowisko Ukraińców”– Stanowisko strony ukraińskiej jest zupełnie nieprzejednane. Oni niemalże i to dosłownie traktują ten pomnik jak relikwię. Zażądali m.in. wydania im gruzu po tym pomniku – powiedział dr Szarek.Pytany czy w ostatnim czasie mamy do czynienia z zaostrzeniem relacji polsko-ukraińskich, Szarek przyznał, że „tak się dzieje, na wielu poziomach, zwłaszcza na medialnym”.– IPN ma fatalne relacje ze stroną ukraińską. To jest tak naprawdę zimna wojna – ocenił prezes IPN. Zastrzegł jednak: „ale w rzeczywistości to nie jest prawda. My od wielu lat mamy bardzo dobre kontakty z historykami ukraińskimi. Wielu z nich można określić jako naszych przyjaciół. Mamy bardzo dobrą współpracę archiwalną. I to się dzieje w ostatnich miesiącach” – mówił, podając przykłady podpisanych umów o współpracy z archiwami w Odessie, Witnicy i Kijowie. – I to jest zupełnie inna jakość, inna rzeczywistość – wyjaśnił.– Strona ukraińska musi zrozumieć, musi przejść tę drogę, którą przeszli Niemcy – ocenił prezes IPN. Podkreślił, że „Niemcy przez dziesięciolecia nie ukrywali swojej winy”.– Tutaj ten wyznacznik prawdy jest elementarną rzeczą – podkreślił. I dodał, że „bez gestu ze strony Ukrainy nie będzie przełomu” w relacjach polsko-ukraińskich.",,
"Sawicki nie był pierwszy. „Wszedł pan tu jak do obory”, „Spieprzaj dziadu”","Po słowach Marka Sawickiego, który nazwał rolników „frajerami” wybuchła burza. Ale to nie pierwszy raz, kiedy polityk używa słów obraźliwych lub nieparlamentarnego języka. Na swoim koncie takie wypowiedzi miał m.in. Lech Wałęsa, Aleksander Kwaśniewski, a także śp. Lech Kaczyński.",,,
Premier: Budowa Nord Stream 2 zagraża bezpieczeństwu energetycznemu Europy,"– Polska i Litwa są zgodne co do tego, iż budowa gazociągu Nord Stream 2 zagraża bezpieczeństwu energetycznemu Europy – powiedział premier Mateusz Morawiecki. Przebywający z wizytą na Litwie szef polskiego rządu zaznaczył, że inwestycja zwiększa możliwość monopolizowania dostaw surowca przez rosyjski Gazprom.","Premier Mateusz Morawiecki poinformował, że z premierem Litwy Sauliusem Skvernelisem rozmawiał m.in. o kwestiach biznesowych, gospodarczych i inwestycyjnych, a także bezpieczeństwie energetycznym.– Polska i Litwa stoją na bardzo podobnym stanowisku, że budowa Nord Stream 2 zagraża bezpieczeństwu energetycznemu tej części Europy, a w szczególności powoduje sytuację, że zwiększa się zagrożenie na Ukrainie oraz zwiększają się możliwości monopolizowania dostaw gazu, a tym samym też dyktatu cenowego ze strony Gazpromu – powiedział szef polskiego rządu.Dodał, że w tym zakresie ważne są działania Polski, czyli m.in. budowa gazociągu bałtyckiego do Norwegii czy powiększenie możliwości przerobowych terminalu LNG w Świnoujściu.Morawiecki zaznaczył też, że Polska i Litwa są państwami, które rozwiązują problemy pokojowo. – W sytuacji, kiedy ktoś się klinem wbija pomiędzy Polskę i Litwę, zawsze oznacza to coś niedobrego i zagrożenia dla naszych krajów –  mówił w Wilnie premier. – Dzisiaj Polska i Litwa są państwami, które pokojowo rozwiązują problemy wokół nas; zachęcamy wszystkich naszych sąsiadów do tego i jednocześnie pogłębiamy nasze relacje polityczne, gospodarcze, kulturowe i w zakresie bezpieczeństwa – dodał.Przypomniał ponadto, że Polska uczestniczy w misjach zapewnienia bezpieczeństwa powietrznego krajów bałtyckich, a litewscy oficerowie są również obecni w Polsce. – To pokazuje, jak głęboko została posunięta nasza współpraca w zakresie tematyki bezpieczeństwa – oświadczył.Morawiecki powiedział też, że pozytywnie odpowiada na propozycję konsultacji międzyrządowych między Polską a Litwą. – Chciałbym, żeby takie konsultacje w przyszłości się odbywały. One doprowadzą do tego, że nasza współpraca będzie na jeszcze wyższym poziomie (...), żebyśmy wspólnie mogli realizować nasze interesy, również (...) w Europie – wskazał. „Polska chce, by podatek cyfrowy był częścią dochodów własnych UE” – Polska będzie optować za tym, by podatek cyfrowy był częścią dochodów własnych Unii Europejskiej – powiedział premier Morawiecki. Wskazał „na możliwość pozyskania środków z nowych źródeł, tzw. źródeł własnych"".– W tym kontekście chciałbym zwrócić uwagę na ostatnie, korzystne głosy pojawiające się w UE dotyczące podatku cyfrowego, opracowywanego na poziomie całej UE. Polska będzie optowała, by ten podatek mógł być częścią dochodów własnych UE, co skompensowałoby ubytek dochodów związanych z wyjściem Wielkiej Brytanii z UE – powiedział premier.Wyraził też nadzieję, że negocjacje w sprawie perspektywy finansowej UE zakończą się „zdrowym kompromisem"". Poruszaliśmy także – zaznaczył premier – tematykę rolnictwa związaną z tym, że Polska otrzymała tekę komisarza ds. rolnictwa w przyszłej Komisji Europejskiej.  „Projekty infrastrukturalne są tak ważne, jak innowacje czy obronność”  Projekty infrastrukturalne są równie ważne, jak innowacje czy polityka obronna – podkreślił premier Mateusz Morawiecki. – Mieliśmy te same stanowiska (z premierem Litwy - PAP), jeśli chodzi o rolnictwo, ale także rozmawialiśmy o dużych projektach infrastrukturalnych, również o tych łączących komunikacyjnie Polskę i Litwę: Via Baltica, Via Carpatia, która dochodzi do północnej granicy Polski. To są bardzo ważne połączenia komunikacyjne dla obu naszych państw. W tym kontekście będziemy bardzo twardo bronić naszego stanowiska – powiedział Morawiecki. Dodał, że Polska uważa, że „innowacje, polityka obronna są jak najbardziej ważne, ale nie mogą, w tym kontekście, ucierpieć te podstawowe funkcje UE, które dotyczą wyrównywania poziomu, zwłaszcza infrastruktury”. Podkreślił, że zachodnie firmy korzystają kapitałowo z rynków Europy Środkowej i dlatego nowa perspektywa finansowa musi ten fakt uwzględniać. – Korzyści odnoszone przez przedsiębiorstwa zachodnie w Europie Środkowej są ogromne w postaci dywidend, odsetek różnego rodzaju, od kredytu, kapitału, depozytów. Oczywiście cieszymy się z tej współpracy kapitałowej, ale musi to być obustronna współpraca. I dlatego jestem przekonany, że ten budżet – nowe wieloletnie ramy finansowe – będzie kompromisowy i korzystny dla Polski, dla Litwy, dla krajów Europy Środkowej – powiedział Morawiecki. Premier Litwy: Możliwe wspólne posiedzenie rządów Polski i Litwy – Nigdy nie było tak dobrych stosunków między rządami Polski i Litwy jak teraz; postanowiliśmy podnieść naszą współpracę na kolejny szczebel, na początku przyszłego roku możliwe wspólne posiedzenie rządów Polski i Litwy – powiedział premier Litwy Saulius Skvernelis.Podczas wspólnej konferencji z Morawieckim Skvernelis podkreślił, że nigdy nie było takich dobrych stosunków międzyrządowych jak w chwili obecnej. – I to jest bez żadnej wątpliwości też osobisty wkład pana premiera – powiedział Skvernelis.Dodał, że omówił z Morawieckim i delegacjami wiele różnych ważnych kwestii. – Myślę, że dzisiaj postanowiliśmy podnieść naszą współpracę na jeszcze wyższy szczebel. Bardzo cieszę się, że pan premier zgodził się na możliwość odbycia wspólnego posiedzenia rządów Litwy i Polski na początku przyszłego roku. Byłby to nowy kierunek i doskonała okazja do uściślenia naszej współpracy – powiedział litewski premier.",,
Dziewulski szkolił Ukraińców do walki z separatystami? „To prowokacja w najgorszym stylu”,"Na prorosyjskich forach internetowych padają oskarżenia pod adresem Jerzego Dziewulskiego o to, że szkolił ukraińskie oddziały do walki z prorosyjskimi separatystami. Jako rzekomy dowód zamieszczono zdjęcie, na którym były szef ochrony prezydenta Aleksandra Kwaśniewskiego miał być z Ołeksandrem Turczynowem.  Jerzy Dziewulski mówi stanowczo, że to prowokacja, której celem może być wzbudzenie politycznego zamieszania.","Na fotografii, którą zamieściło kilka rosyjskich mediów, widać trzech mężczyzn w wojskowych uniformach. Jeden z nich to ówczesny p.o.  prezydent Ukrainy Ołeksandr Turczynow. Mężczyzna po jego prawej stronie przypomina byłego antyterrorystę – Jerzego Dziewulskiego. Prorosyjskie media nie mają żadnej wątpliwości. Dziewulski: to prowokacja w najgorszym stylu – Ja mówię jasno. Nie ma to nic wspólnego ze mną. Strona rosyjska, ukraińska, separatyści próbują tu zagrać politycznie – mówił Jerzy  Dziewulski na naszej antenie. – Próbują ułożyć historyjkę, która ma współgrać z tym, co dwa, trzy tygodnie temu mówili pan Putin i pan Ławrow. Przecież to oni mówili, że Polacy szkolą określonych ludzi będących na Majdanie. To jest prowokacja w najgorszym stylu i nie ma w niej ziarenka prawdy! – dodał.",,
"Marek Jurek rezygnuje, stery Prawicy RP przejął Krzysztof Kawęcki","Marek Jurek nie jest już prezesem Prawicy Rzeczypospolitej. Funkcję tą przekazał dotychczasowemu wiceprzewodniczącemu partii Krzysztofowi Kawęckiemu. – Jedenaście lat to wystarczy. Prawica jest dojrzała do tego, żeby mieć nowego prezesa – powiedział Jurek.","Polityk zapowiedział, że w najbliższym czasie będzie pracował na rzecz tego, żeby związać Prawicę z szerszym gronem środowisk chrześcijańskich i konserwatywnych. – I przede wszystkim na rzecz karty praw rodziny; żeby została przedstawiona przez Polskę na forum międzynarodowym – zaznaczył.Jurek przypomniał, że w sobotę „rada polityczna Prawicy” wydała w tej sprawie oświadczenie.– Rada Naczelna Prawicy Rzeczypospolitej obradowała nad kluczowymi zagadnieniami związanymi z wyzwaniami polskiej polityki na forum europejskim i zachowaniem suwerenności narodowej (...) na wstępie Marek Jurek naszkicował wizję konsolidacji środowisk prawicy chrześcijańskiej i konserwatywnej i potrzebę skutecznej obrony fundamentów cywilizacji chrześcijańskiej. Jednym z priorytetów na tej drodze jest przedstawiona 15 czerwca przez Prawicę Rzeczypospolitej Konwencja Praw Rodziny – czytamy w komunikacie.Główne założenia projektu Konwencji Praw Rodziny to: definicja małżeństwa jako związku kobiety i mężczyzny, gwarancja autonomii rodziny oraz ochrona prawna dziecka w każdej fazie rozwoju.Marek Jurek powiedział, że zdecydował o przekazaniu obowiązków Prezesa Prawicy Rzeczypospolitej, zgodnie ze statutem, wskazanemu przez Radę Naczelną, wiceprezesowi. – Prezesem został Krzysztof Kawęcki. Wybraliśmy go przez aklamację – powiedział. Jurek wskazał, że jest założycielem i członkiem Prawicy. – Nasza partia ma dobre miejsce na forum publicznym. Zagwarantowaliśmy jej miejsce w debacie publicznej. Mogę spokojnie po 11 latach przekazać prezesurę jednemu z kolegów, żeby jednocześnie wspierać go i korzystając z jego wsparcia pracować nad budową tego, żeby Prawica była sercem szerokiego ruchu chrześcijańsko-konserwatywnego – wyjaśnił. Podkreślił, że zaangażowanie polityczne nie powinno być związane bezpośrednio z wykonywaniem funkcji. – Ja tę funkcję traktowałem jako obowiązek i jestem wdzięczy i zadowolony, że mogę ją przekazać w dobre ręce – zaznaczył.Ponadto Rada Naczelna partii wystosowała apel do prezydenta Andrzeja Dudy o niezwłoczne wszczęcie procedury wypowiedzenia Konwencji Stambulskiej (o zapobieganiu i zwalczaniu przemocy wobec kobiet i przemocy domowej) oraz podjęła uchwałę w sprawie wyborów powszechnych na stanowiska publiczne.Polska podpisała konwencję w grudniu 2012 r. Prace Sejmu w tej sprawie trwały do sierpnia 2014 r., ustawa o ratyfikacji została uchwalona na początku 2015 r. Prezydent Bronisław Komorowski podpisał ją w marcu, a ratyfikował konwencję 13 kwietnia. Zaczęła ona w Polsce obowiązywać od 1 sierpnia ubiegłego roku.Konwencja w Polsce od samego początku wzbudziła spore kontrowersje. Przytaczano argumenty o jej niezgodności z polską konstytucją oraz o tym, że stanowi zagrożenie dla polskiej tradycji rodziny (dokument zakłada, że istnieje związek przemocy z nierównym traktowaniem oraz że przemoc nie może być usprawiedliwiana tradycją ani religią).",,
Kanada upamiętniła ofiary masakry w Montrealu,"Kanada upamiętniła w piątek 14 kobiet, w tym Polkę Barbarę Klucznik-Widajewicz, zastrzelonych 30 lat temu przez mężczyznę na politechnice w Montrealu. Była to najtragiczniejsza strzelanina w historii tego kraju. Hołd ofiarom złożyli premier Justin Trudeau i przywódcy partii opozycyjnych.","6 grudnia 1989 roku 25-letni Marc Lepine, uzbrojony w karabinek Mini-14 oraz nóż myśliwski, wszedł na teren Politechniki Montrealskiej i mówiąc, że walczy z feminizmem, zastrzelił 14 kobiet. Ranił 14 osób (10 kobiet i czterech mężczyzn), po czym popełnił samobójstwo. Na pamiątkę tej tragedii 6 grudnia obchodzony jest w Kanadzie jako Narodowy Dzień Pamięci i Działania Przeciwko Przemocy wobec Kobiet.„Trzydzieści lat temu, w École Polytechnique de Montreal, 14 młodych kobiet zostało zamordowanych w bezsensownym, antyfeministycznym ataku. Dziś, w Narodowym Dniu Pamięci i Działania Przeciwko Przemocy wobec Kobiet, gromadzimy się, by opłakiwać ich stratę i oddać cześć ich pamięci” – napisał w oświadczeniu premier Trudeau. Uważała Kanadę za najbezpieczniejsze miejsce na ziemiJedna z ofiar Barbara Klucznik-Widajewicz, która w dniu śmierci miała 31 lat, przybyła do Kanady w 1987 roku z mężem Witoldem, po ucieczce z Polski do Niemiec rok wcześniej. W Montrealu studiowała pielęgniarstwo. Mąż Klucznik-Widajewicz w dniu tragedii był z nią w uczelnianej kawiarni i był świadkiem strzelaniny. W portalu Global News wspominał ją jako osobę bardzo otwartą i inteligentną, która znała pięć języków i uwielbiała czytać. Para uważała Kanadę za najbezpieczniejsze miejsce na ziemi.Premier Trudeau upamiętnił tragedię wystąpieniem w parlamencie. Jak powiedział, po 30 latach zmiany w społeczeństwie nie są wystarczające. – Kobiety, dziewczynki i osoby o różnych tożsamościach płciowych nadal doświadczają przemocy, która jest nie do zaakceptowania i której można zapobiec – powiedział.Trudeau nawiązał do potrzeby wdrożenia wniosków z dochodzenia w sprawie zaginionych i zamordowanych kobiet i dziewczynek z narodów tubylczych. Zobowiązał się też do „wzmocnienia kontroli nad sprzedażą broni palnej i wprowadzenia zakazu na typ broni użyty w ataku w Montrealu”.Jak zauważył w piątek dziennik „The Globe and Mail”, 30 lat po masakrze, użyty przez Lepine'a karabinek Mini-14, ten sam, którym Anders Breivik w 2011 roku zastrzelił 69 osób w Norwegii, jest nadal w sprzedaży, mimo lat kampanii na rzecz zakazu jego sprzedaży przez byłych studentów politechniki i aktywistów.Liberalny rząd Trudeau obiecał wprowadzić zakaz sprzedaży broni automatycznej typu wojskowego. Jednak Mini-14 nie do końca spełnia to kryterium gdyż może być używany w celach myśliwskich - pisze gazeta.",,
„Ścieralne długopisy w lokalach wyborczych”. Zaskakująca teoria spiskowa,"– Na wybory z własnym długopisem. Te w lokalach wyborczych mogą być ścieralne. Proszę o przekazywanie dalej informacji – wiadomości o takiej treści przesyłają sobie na portalach społecznościowych zwolennicy opozycji. Koalicja Obywatelska ze zrozumieniem podchodzi do tego apelu. – Nie wierzę PiS-owi i zrobią wszystko, żeby władzy nie oddać. Zresztą to zapowiedział to kiedyś w wywiadzie Jarosław Kaczyński. Mówił, że jak raz zdobędą władzę, to jej nie oddadzą. Po nich można się spodziewać wszystkiego – powiedział portalowi tvp.info poseł Nowoczesnej Jerzy Meysztowicz.","Czy możliwe, żeby w lokalach wyborczych umieszczono ścieralne długopisy? – Strzeżonego Pan Bóg strzeże. Jeżeli mam być czegoś pewien, to kontroluję to. Jeżeli ktoś chce być pewien, że jego głos nie wyparuje albo nie zostanie oddany na inny komitet, to nic nie stoi na przeszkodzie, żeby tak się zabezpieczyć – mówił nam poseł Meysztowicz. – Słyszy pan już sygnał karetki pogotowia? To najlepsze podsumowanie tej teorii. Tu trzeba lekarza, a nie politologa. Proponuję, żeby każdy z polityków opozycji kupił 2-3 długopisy i wziął je do lokalu wyborczego. W ten sposób nakręci koniunkturę. Znane są przypadki ludzi, którzy twierdzą, że są Napoleonami. Siedzą w Tworkach czy Kobierzynie. Nie radzę opozycji iść tą drogą – powiedział portalowi tvp.info eurodeputowany PiS Ryszard Czarnecki. Opozycja z uporem przekonuje jednak, że PiS jest gotowy na wszystko. – Słyszę te nienawistne słowa, które płyną ze strony Jarosława Kaczyńskiego, lidera obozu władzy. Tak skandalicznych słów, haniebnej narracji w stosunku do konkurentów politycznych już dawno nie słyszeliśmy. Ja jestem przekonany, że jeżeli człowiek używa tak haniebnych słów jak Jarosław Kaczyński, to jest zdolny do wszystkiego – powiedział nam poseł Nowoczesnej Mirosław Suchoń. Politycy Zjednoczonej Prawicy twierdzą jednak, że teoria spiskowa opozycji jest niedorzeczna. –  Jak to miałoby wyglądać w praktyce? Państwowa Komisja Wyborcza dostarczy kilkanaście tysięcy znikających długopisów? Działacze jednego czy drugiego ugrupowania wszędzie je podmienią? Absurd. Nie sądzę, żeby w jakiejkolwiek komisji coś takiego się zdarzyło. Przecież w komisjach zasiadają ludzie z różnych komitetów wyborczych – stwierdził poseł Bartosz Kownacki z PiS.",,
Opozycja zwiera szeregi. „Potrzebne są nadzwyczajne działania”,"– Potrzebne są nadzwyczajne działania, stąd ścisła koordynacja naszych działań i próba zatrzymania wszystkimi metodami obecnych działań PiS – mówiła po poniedziałkowym spotkaniu klubów opozycyjnych: N., PO, PSL, UED w Sejmie szefowa klubu Nowoczesnej Katarzyna Lubnauer.","W spotkaniu, które miało związek z projektem PiS ustawy o Sądzie Najwyższym, nie uczestniczyli posłowie Kukiz'15.Lubnauer oceniła, że PiS łamie zasady demokracji w Polsce. Dodała, że wszyscy przedstawiciele klubów opozycyjnych w południe  będą uczestniczyć w Sejmie w wysłuchaniu publicznym zorganizowanym przez PO z udziałem sędziów i prawników.Koordynacja działań opozycji – Staramy się wspierać wszystkie działania, które mają na celu uświadomienie społeczeństwu, co się tutaj dzieje w tej chwili w Sejmie i jakie zagrożenie to jest dla każdego przeciętnego Polaka. Co oznacza dla Kowalskiego zamach na Sąd Najwyższy, co oznacza niemożność organizacji przyszłych być może wyborów, co oznacza możliwość, że ich sprawa zostanie rozwiązana przez sąd, w którym pełną władzę ma Zbigniew Ziobro – podkreśliła szefowa klubu Nowoczesnej. – To jest sytuacja dramatyczna, dlatego też zdecydowaliśmy się na takie rozwiązanie – dodała. Lubnauer poinformowała, że przedstawiciele klubów opozycyjnych podjęli także decyzje, co do koordynacji działań w związku z projektem ustawy o SN, jednak nie chciała dokładnie poinformować, jakie będą to działania. „Zaapelujemy do prezydenta, by nie podpisywał ustaw” Będziemy wspólnie apelowali do pana prezydenta Andrzeja Dudy, by zawetował przepisy o Krajowej Radzie Sądownictwa i sądach powszechnych; podpis pod tymi ustawami będzie impulsem dla PiS do tego, by zniszczyć Sąd Najwyższy - powiedział w poniedziałek Marek Sawicki (PSL). – Będziemy wspólnie apelowali do pana prezydenta Andrzeja Dudy, by zawetował ustawy o Krajowej Radzie Sądownictwa i sądach powszechnych, bo podpis pana prezydenta pod tamtymi ustawami będzie dużym impulsem dla PiS do tego, by zniszczyć Sąd Najwyższy – powiedział Sawicki po spotkaniu klubów opozycyjnych: N., PO, PSL, UED w Sejmie.– Nie możemy na to pozwolić - podkreślił poseł ludowców. Wspólny zespół do koordynacji zadań Halicki powiedział po spotkaniu, że koordynacja i ustalenie wspólnego zespołu, który będzie wspólnie wytyczał, w jaki sposób opozycja „będzie reagować na łamanie prawa jest dobrym sygnałem do tego i kolejnym krokiem do tego, żeby rzeczywiście cała opozycja w jednolity sposób zatrzymała ten walec antydemokratyczny”.– Wróg jest na zewnątrz, my jesteśmy razem, my jesteśmy wspólnie w tej chwili zdeterminowani do tego, by obronić demokratyczną Polskę i na końcu odsunąć PiS od władzy - powiedział Halicki.– Wierzę, że ten kolejny krok, to jest także krok ku temu o czym mówimy jako PO, czyli wspólny front wyborczy, wspólne listy wyborcze, po to, żeby rzeczywiście PiS rozliczyć z tego, co robi dzisiaj z polską demokracją – oświadczył poseł PO.",,
Szef KRS: Nie możemy siedzieć z założonymi rękami,"Jeśli w postępowaniu karnym zostanie dowiedzione, że medialne doniesienia ws. afery hejterskiej się potwierdzą, powinny zostać wyciągnięte surowe konsekwencje, tak by zadziałały na przyszłość – mówi w poniedziałkowym wywiadzie dla „Rzeczpospolitej” przewodniczący KRS Leszek Mazur.","Gazeta w wywiadzie pyta przewodniczącego Krajowej Rady Sądownictwa, czy sędziowie zamieszani w aferę hejterską, odwołani z delegacji w Ministerstwie Sprawiedliwości powinni szybko wrócić do orzekania.„Czy szybko? Powinni wrócić, kiedy zostaną rozstrzygnięte wątpliwości wobec nich. To wyjaśnienie może oznaczać przecież wszczęcie postępowania dyscyplinarnego, które może prowadzić do ograniczenia ich pracy sędziowskiej albo wręcz prowadzić do ich wyeliminowania z grona sędziów. Może też oznaczać oczyszczenie z zarzutów. Dopiero wówczas powinni wrócić do orzekania” – mówi przewodniczący.",,
Internauci murem za Misiłą jako szefem Nowoczesnej. Ruszyła akcja #TeamMisiło,"Poseł Piotr Misiło zapowiedział w niedzielę, że wystartuje w najbliższych wyborach władz Nowoczesnej na stanowisko przewodniczącego partii. Internauci postanowili pomóc posłowi ze Szczecina w walce o schedę po Ryszardzie Petru i ruszyli na Twitterze z akcją #TeamMisiło.","Piotr Misiło w programie „Minęła 8” w TVP Info zaprezentował swój pomysł na Nowoczesną. – Mam inną wizję dla partii i chciałbym ją zrealizować. Rzecz fundamentalna, która różni mnie od Ryszarda Petru, to chęć utworzenia jednego bloku wyborczego, aby wygrać z PiS-em. Opozycja, czyli PO, KOD, Nowoczesna, PSL i szeroko rozumiana lewica musi się zjednoczyć – skonkludował. – Między 25 a 26 listopada niektórzy członkowie Nowoczesnej zdecydują, kto będzie nowym przewodniczącym. Chcemy, żeby wybory w naszej partii były powszechne, najlepiej przez internet. Skoro PO i jej członkowie mogą głosować przez internet, to myślę, że Nowoczesna też może wybrać swojego przewodniczącego przez internet – stwierdził w TVP Info Misiło.Jednak nie wszyscy w Nowoczesnej kibicują posłowi ze Szczecina. Katarzyna Lubnauer, szefowa klubu parlamentarnego tej partii, na Twitterze stwierdziła, że „inaczej wyobrażała sobie rywala Ryszarda Petru”. #TeamMisiło w akcji!",,
Fundacja o. Rydzyka skarży się do WSA,"Fundacja Lux Veritatis złoży skargę do Wojewódzkiego Sądu Administracyjnego w Warszawie, na decyzję Krajowej Rady Radiofonii i Telewizji o nieprzyznaniu Telewizji Trwam koncesji na nadawanie na pierwszym multipleksie cyfrowym – dowiedziała się „Rzeczpospolita”.","Fundacja ojca Tadeusza Rydzyka domaga się także wstrzymania nadawania programów na MUX-1, do czasu wyjaśnienia sprawy .Lux Veritatis postanowiła w całości zaskarżyć decyzję przewodniczącego KRRiT Jana Dworaka, dotyczącą odmowy rozszerzenia koncesji na rozpowszechnianie programu telewizyjnego w ramach naziemnego nadawania cyfrowego. Gazeta pisze, że fundacja zarzuca Krajowej Radzie m.in. naruszenie przepisów postępowania, w stopniu mającym istotny wpływ na wynik sprawy, w tym na przykład niedostateczne wyjaśnienie podstaw i przesłanek wydania decyzji, dowolność w jej wydawaniu poprzez niedostateczne i niepełne jej uzasadnienie, z którego wynikałoby, dlaczego ten sam stan faktyczny i prawny jest odmiennie oceniany w analogicznych sytuacjach różnych wnioskodawców – czytamy.Zdaniem fundacji, gdy okazało się, że liczba przedsiębiorców-wnioskodawców, spełniająca w równym stopniu wymagania była większa niż liczba koncesji, Rada powinna była rozpisać na nie przetarg. Tego nie zrobiła.",,
Uchodźcy zamieszkali na terenie dawnego obozu Dachau. „Chciałem mieć dach nad głową”,"Część dawnego nazistowskiego obozu koncentracyjnego w Dachau została zamieniona w schronisko dla bezdomnych – poinformował burmistrz miasteczka. Okazuje się, że mieszkają tam także uchodźcy.","Niedawno władze Dachau zorganizowały w budynku stojącym obok ogrodu ziołowego schronienie. – Mieszka tam około 50 osób, które straciły swój dom – oświadczył burmistrz Florian Hartmann, który nie chciał sprecyzować, czy w tej grupie są również imigranci.Hartmann podkreślił, że Dachau zmaga się z problemem braku miejsca dla mieszkańców. Częściowym rozwiązaniem jest zorganizowanie schronienia na terenie byłego obozu koncentracyjnego.Piętno historii– Budynek służy jako miejsce noclegowe dla osób, których nie stać na kupno domu na rynku nieruchomości – wyjaśnił. – To są najsłabsi członkowie społeczeństwa. Wprawdzie budynek nosi piętno historii, ale obecnie może pełnić użyteczną funkcję - dodał.Reporter agencji AFP spotkał się z mieszkańcami schroniska. Przekonuje, że zamieszkują je różni ludzie, zwykli bezdomni, ale także uchodźcy. Jeden z przyznał, że jest imigrantem, choć – jak podkreślił – mieszka w Niemczech „od lat”. – Są tu rozmaici ludzie, także byli uchodźcy – wyjaśnił, odmawiając powiedzenia, skąd przyjechał. Talibowie zabili ojcaDziennikarka angielskiego dziennika „Guardian” Sophie Hardach również odwiedziła ośrodek. Potwierdza, że mieszkają tam uchodźcy. Powołuje się na rozmowę z Ashkanem, imigrantem, który znalazł schronienie w Niemczech, po tym jak uciekł z Afganistanu, gdy talibowie zabili mu ojca.Ashkan przekonuje, że historia miejsca działa na niego przygnębiająco, ale musiał zamieszkać w Dachau. – Po prostu chciałem mieć dach nad głową – wyjaśnił. Opowiedział, że pracuje jako kucharz i jeszcze nie miał okazji, by zwiedzić dawny obóz koncentracyjny. – Praca, dom, praca, dom i tak w kółko – stwierdził.Pierwszy obózW Dachau, na północ od Monachium, powstał pierwszy obóz koncentracyjny po dojściu Adolfa Hitlera do Władzy. Został założony już w marcu 1933 roku. Do momentu wyzwolenia 29 kwietnia 1945 roku przez wojska amerykańskie w nieludzkich warunkach żyło tam ponad 200 tysięcy osób, zginęły około 43 tysiące, głównie przez rozstrzelanie.Trafiali tam przeciwnicy polityczni nazistów, ale także na przykład sowieccy jeńcy wojenni. W Dachau funkcjonowała komora gazowa oraz krematorium. Nad żelazną bramą wciąż widnieje napis skopiowany później w Oświęcimiu – „Arbeit macht frei”. ",,
Zmarł Pierre Mauroy,"W klinice wojskowej pod Paryżem zmarł były premier Francji, jeden z socjalistycznych liderów, Pierre Mauroy. Przegrał walkę z rakiem płuc. Miał 84 lata.","Mauroy został w roku 1981 szefem pierwszego rządu socjalistów V Republiki. W tym czasie wprowadzono ważne dla Francji reformy – 39 godzinny tydzień pracy, dłuższe urlopy pracownicze, zniesiono karę śmierci i rozpoczęto proces decentralizacji. Hołd zmarłemu oddają zarówno działacze lewej strony francuskiej sceny politycznej jak i politycy prawicy. Prezydent Francois Hollande pokreślił, że działaniom Mauroy'a zawsze przyświecały ideały sprawiedliwości społecznej.– Został pierwszym szefem rządu, gdy lewica doszła do władzy w 1981 roku. Nie wahał się przed wprowadzaniem odważnych zmian. Jego dziełem była restrukturyzacja francuskiego przemysłu. Był prawdziwym socjalistą – powiedział francuski prezydent. Pierre Mauroy na swoim biurku w Pałacu Matignon, siedzibie francuskich premierów, ustawił lampę górniczą przypominając o swoich robotniczych korzeniach. Przez 28 lat był merem Lille na północy Francji.",,
BOR zabiera politykom ochronę,"BOR nie będzie już chronił polityków,
którzy otrzymali taką ochronę po październikowej napaści na biuro poselskie
PiS w Łodzi. Uznano, że zagrożenie minęło.","Jak wynika z nieoficjalnych informacji, chodzi okilku polityków. Ochronę BOR w związku z wydarzeniami w Łodzi mieli m.in. europosłowie PiS Jacek Kurski i Zbigniew Ziobro,wicemarszałek Sejmu Stefan Niesiołowski (PO) i b. premier Leszek Miller.Biuro chroniło też w związku z tą sprawą Martę Kaczyńską.Zbigniew Ziobro potwierdził, że nie ma już ochrony BOR. Rzecznik BOR Dariusz Aleksandrowicz pytany o sprawę nie chciał ujawnićżadnych szczegółów.  – Każdorazowo, w takich sytuacjach, decyzję o przyznaniuochrony i jej zakończeniu podejmuje szef MSWiA – powiedział jedynie.Sprawy nie chce komentować także MSWiA. Rzeczniczka resortu Małgorzata Woźniak podkreśla, że takie informacje są tajne.Jako pierwsze informację o zakończeniu ochrony podało RMF FM.BOR chroni prezydenta, premiera marszałków Sejmu i Senatu, po wydarzeniach w Łodzi grono osób objętych opieką Biura zwiększono o kilkunastu polityków.W październiku 62-letni Ryszard C. wtargnął do łódzkiego biura PiS izastrzelił Marka Rosiaka, asystenta europosła PiS Janusza Wojciechowskiego,strzelił też do 39-letniego asystenta posła Jarosława Jagiełły - PawłaKowalskiego, a potem ciężko ranił go nożem.",,
„Powrót Krymu do Rosji był całkowicie naturalny”. Korwin-Mikke dla Ria Novosti,"– Dawno temu w rozmowie z rosyjskim ambasadorem w Polsce, powiedziałem, że Krym jeszcze wróci do Rosji – mówił Janusz Korwin-Mikke w wywiadzie dla rosyjskiej agencji Ria Novosti. – Byłem pewien, że to tylko kwestia czasu. Teraz moje przewidywania się spełniły – dodał lider Nowej Prawicy.","Według Korwin-Mikkego w USA są wpływowe kręgi, które „dążą do nowej wojny światowej”. Jak twierdzi lider Nowej Prawicy, w Stanach Zjednoczonych kręgi te są wyjątkowo silne. W Europie – znacząco słabsze. Zdaniem Korwin-Mikkego sytuacja na Ukrainie jest taka niestabilna w „nadziei na to, że uda się wciągnąć Rosję do tego konfliktu”.  „Dla Ukrainy najlepsza jest federalizacja”  – Z mojego punktu widzenia jedynym rozsądnym rozwiązaniem jest federalizacja Ukrainy – mówił w rozmowie z rosyjskim dziennikarzem Leonidem Swiridowem. Separatystyczne republiki, w Doniecku i Ługańsku, lider Nowej Prawicy nazywał jednak  „raczej egzotyką” – Sądzę, że Rosja ich nie uzna, co jest rozsądne – dodał.  W interesie Polski są neutralne stosunki z Rosją  – Z Rosją powinniśmy mieć normalne stosunki. Jest to dla mnie bardzo ważne – powiedział Janusz Korwin-Mikke. – Polski interes polega na tym, żeby stosunki między Polską i Rosją były neutralne. – Związku Radzieckiego nie ma już od 23 lat, a Rosja to zupełnie inny kraj – podkreślił lider Nowej Prawicy. CZYTAJ TAKŻE  „Polska nie jest suwerennym państwem ”",,
Rosja chce rozwijać doktrynę wojny hybrydowej,Szef Sztabu Generalnego sił zbrojnych Rosji generał Walerij Gierasimow w czasie konferencji na temat przyszłości rosyjskiej strategii wojennej poparł ideę wojny hybrydowej – pisze „The New York Times”.,"Gierasimow podkreślił na konferencji, że rosyjskie siły zbrojne powinny wykorzystywać zarówno „klasyczny”, jak i „asymetryczny” potencjał. Według amerykańskiego dziennika mowa tu o wykorzystywaniu narzędzi bojowych, wywiadowczych i propagandowych – jak miało to miejsce w ramach konfliktów w Syrii i na Ukrainie. Szef sztabu generalnego dodał, że sytuacja w Syrii to przykład udanej interwencji zagranicznej Rosji. Doświadczenie wynikające z połączenia niewielkich rozmiarów sił ekspedycyjnych z działaniami „informacyjnymi” może być wykorzystywane do „ochrony i promowania narodowych interesów poza granicami Rosji” – kontynuował. „New York Times” przypomina o artykule z 2013 roku, w którym Gierasimow napisał, że w obecnym świecie nie ma wyraźnych granic między wojną a pokojem. W tekście tamtym zaznaczył, że w okresie pokoju trwa rywalizacja wojskowych oraz wykorzystywane są środki polityczne i ekonomiczne. Jak ocenia dziennik, ten tekst, opublikowany w czasopiśmie rosyjskiej armii, stanowił zapowiedź wojny hybrydowej na Ukrainie. Ta koncepcja została nazwane przez zachodnich analityków „doktryną Gierasimowa”. Niektórzy zaznaczają jednak, że podejście zakładające, że Rosjanie wynaleźli nową sztukę wojenną, jest błędne. „NYT” zauważa, że o wojnie hybrydowej mówiono już wcześniej m.in. w kontekście walki z terroryzmem. Zarówno sobotnia wypowiedź, jak i artykuł z 2013 r., stanowią również sygnał dla przeciwników na arenie krajowej – ocenia „NYT”. Dziennik cytuje znanego eksperta wojskowego Pawła Felgenhauera, który na łamach niezależnej „Nowej Gaziety” podkreślił, że wojskowi twardogłowi często lansują ideę zawieszenia między wojną a pokojem, ponieważ pomaga to im w wewnętrznych sporach i pozwala na wywieranie większego wpływu w polityce międzynarodowej.",,
Bruksela potępia amerykańskie sankcje ws. Nord Stream 2,Unia Europejska potępiła w sobotę amerykańskie sankcje wobec firm zaangażowanych w budowę gazociągu Nord Stream 2. – Zasadniczo Unia Europejska sprzeciwia się nałożeniu sankcji na europejskie firmy prowadzącą legalną działalność – oświadczył rzecznik KE Stefan de Keersmaecker.,"W piątek prezydent USA Donald Trump podpisał ustawę o budżecie Pentagonu na 2020 rok, w którą wpisano m.in. sankcje na firmy budujące gazociąg Nord Stream 2.  – Komisja analizuje obecnie potencjalny wpływ tych środków na przedsiębiorstwa europejskie – przekazał jej rzecznik. Jak zaznaczył, celem Komisji zawsze było zapewnienie, by Nord Stream 2 działał w sposób przejrzysty i niedyskryminacyjny przy zachowaniu odpowiedniego stopnia nadzoru regulacyjnego, zgodnie z kluczowymi zasadami międzynarodowego i unijnego prawa energetycznego.  – Komisja przypomina, że od czasu wejścia w życie dyrektywy gazowej w maju 2019 r. UE ma jasne zasady dotyczące wszystkich rurociągów łączących europejski rynek gazu z państwami trzecimi. Zasady tych regulacji zostały również uznane w amerykańskiej ustawie o obronie narodowej – podkreślił de Keersmaecker.  W związku z amerykańskimi restrykcjami szwajcarsko-duńska firma Allseas biorąca udział w budowie Nord Stream 2 zawiadomiła w nocy z piątku na sobotę, że wstrzymała prace przy budowie rurociągu. W oświadczeniu stwierdzono, że firma oczekuje niezbędnych wyjaśnień prawnych, technicznych i dotyczących środowiska naturalnego od odpowiednich instytucji amerykańskich.  Sankcje wobec firm budujących gazociąg Nord Stream 2, a także rurociąg Turecki Potok dotyczą operatorów statków prowadzących prace na głębokościach 30 metrów poniżej poziomu morza i większych. Obejmują zakaz wjazdu na terytorium Stanów Zjednoczonych oraz zamrożenie środków. W konsultacji z resortem finansów Departament Stanu USA ma 60 dni na przedstawienie Kongresowi listy podmiotów, które obejmą sankcje.",,
"MON zamawia wykrywacze min, okręty ratownicze i podwodne. „Francuzi są w grze”","– MON na przełomie tego roku i przyszłego podejmie strategiczne decyzje dotyczące Marynarki Wojennej – wynika z wypowiedzi Bartosza Kownackiego, wiceministra w resorcie. MON planuje podpisanie ze stoczniami Polskiej Grupy Zbrojeniowej umowy na duży okręt ratowniczy. W tym samym czasie ma zapaść decyzja co do wyboru producenta okrętów podwodnych. Wiceminister nie chciał wyjawić, czy wizyta premier Beaty Szydlo w Paryżu oznacza, że rząd skłania się do zawarcia kontraktu z Francuzami. – Francuzi, tak jak i firma z Mielca, i ze Świdnika są w grze, jeżeli chodzi o śmigłowce. Tak samo jest, jeśli chodzi o okręty podwodne – powiedział.","Marynarka Wojenna zaprezentowała w Gdyni nowy niszczyciel min – ORP „Kormoran”,  pierwszy z serii trzech nowoczesnych tego typu jednostek, które mają trafić do 8. Flotylli Obrony Wybrzeża (FOW).  Francuzi są w grze Wiceminister Kownacki był pytany o inne kontrakty. Padła też sugestia, że niedawna wizyta premier Beaty Szydło w Paryżu i spotkanie z prezydentem Emmanuelem Macronem oznacza, że rząd skłania się do podjęcia negocjacji z Paryżem w sprawie okrętów albo śmigłowców. – Francuzi, tak jak i firma z Mielca, i ze Świdnika są w grze, jeżeli chodzi o śmigłowce. Tak samo jest, jeśli chodzi o okręty podwodne – powiedział. – Na przełomie tego i przyszłego roku chcemy podpisać ze stoczniami Polskiej Grupy Zbrojeniowej umowę na duży okręt-ratownik. To kontrakt na kilkaset milionów złotych. A biorąc pod uwagę, że takie okręty będą dwa, to będzie to duża kwota. Decyzja na temat okrętów podwodnych także będzie podjęta na przełomie tego i przyszłego roku. Wtedy wskażemy producenta. Będą trzy lub cztery nawet takie okręty, bo to jest strategiczny sprzęt – podkreślił gość TVP Info. Padło też pytanie o to, czy w przypadku okrętów podwodnych wchodzi w grę zakup wyłącznie technologii.  –  To jest tak skomplikowany system, najbardziej skomplikowany, jeżeli chodzi i technikę morską, że całego systemu nigdy nie będziemy w stanie zbudować – odparł wiceminister. – Będziemy musieli to robić wespół z partnerem z Francji, Niemiec bądź  Szwecji. W tej części, w  której to będzie możliwe, będą produkowane w polskich stoczniach – zapewnił.",,
Sudan: Tysiące osób wyszły na ulice i wzywają prezydenta do dymisji,"Tysiące osób wyszły w piątek na ulice przedmieść stołecznego Chartumu w Sudanie, by wezwać do dymisji prezydenta Omara Baszira, rządzącego krajem od 29 lat – informują miejscowi aktywiści. To kolejny dzień protestów w Sudanie.","Według aktywistów kilkaset osób protestuje też w mieście Atbara na wschód od stolicy i w Senarze w południowym Sudanie. W miejscowości Omdurman na przedmieściach Chartumu tłum krzyczał: „wolność, pokój i sprawiedliwość”. W Atbarze protestujący skandowali główne hasło arabskiej wiosny z lat 2010-2011: „naród chce upadku reżimu”. Siły bezpieczeństwa użyły gazu łzawiącego i granatów hukowych wobec 300-400 protestujących, którzy zgromadzili się przed meczetem na przedmieściach Chartumu – podaje Reuters. W czwartek wieczorem zatrzymano dziewięciu aktywistów opozycyjnych. W Sudanie od ponad tygodnia trwają antyrządowe protesty. Początkowo powodem były rosnące ceny, a także braki żywności i paliw, ale szybko zaczęto żądać dymisji Baszira. Według oficjalnych danych w czasie protestów zginęło co najmniej 19 osób, w tym dwóch funkcjonariuszy służb porządkowych. We wtorek organizacja Amnesty International informowała o co najmniej 37 zabitych.",,
Miller: nie można bezkarnie zabijać Polaków!,"– Sprawa więzień CIA jest testem odpowiedzialności za państwo. Dzisiaj ten test politycy zdają. Część uważa, że decyzja o współpracy z USA była uzasadniona. Bo w potwornym zamachu 11 września 2001 r. zginęli także Polacy. A państwo polskie musi ścigać tych, którzy zabijają Polaków, nie można tego robić bezkarnie – tak Leszek Miller bronił w „Dziś wieczorem” w TVP Info decyzji o współpracy wywiadowczej polskich tajnych służb z Amerykanami w czasach, gdy na terenie naszego kraju miały działać tajne więzienia CIA.","Amerykański Senat opublikował we wtorek streszczenie swego raportu na temat programu tzw. wzmocnionych technik przesłuchań, takich jak podtapianie, pozbawianie snu czy stosowanie gróźb przemocy seksualnej. Program ten CIA prowadziła w tajnych ośrodkach utworzonych w ramach walki z terroryzmem po zamachach z 11 września 2001 r., za prezydentury George'a W. Busha.    „Metody przesłuchań brutalne i nieskuteczne”  Senatorzy stwierdzili w nim, że metody przesłuchań były nie tylko niezwykle brutalny, ale też nieskuteczne, a torturowanie wykraczało daleko poza granice prawa. Część tortur miała mieć miejsce m.in. w ośrodkach CIA w Polsce czy Rumunii.   John Sifton, ekspert Human Rights Watch twierdzi, że znajdujące się w Polsce tajne więzienie CIA zostało oznaczone w raporcie jako „miejsce niebieskie”. Ocenił, że ukrywanie nazwy nie ma sensu, bo wszyscy wiedzą, że chodzi o Polskę.   „To amerykańska gra polityczna”   Zdaniem Leszka Millera, byłego premiera, za kadencji którego miało dojść od utworzenia w naszym kraju ośrodka CIA, raport jest elementem gry politycznej amerykańskich Demokratów i Republikanów. – Do tej pory miałem  przekonanie, że amerykańska klasa polityczna może się kłócić, może ze sobą walczyć, ale nigdy nie przekroczy pewnego poziomu, poza którym naraża się interes USA i jakiś szerszy interes. Okazało się, że to jest jednak możliwe. Przygnębia mnie to, że Demokraci na kilkanaście dni przed utratą władzy w Senacie, postanowili uderzyć w swoją konkurencję. Oto Obama uderzył w Busha, szykując się do wyborów prezydenckich, które będą za 2 lata – podkreślał Miller. Państwo musi reagować Były premier bronił porozumienia z CIA ws. walki z terrorystami. – Ta sprawa jest testem odpowiedzialności za państwo. Dzisiaj ten politycy zdają. Część uważa, że decyzja o współpracy z USA byłam uzasadniona. Bo w potwornym zamachu 11 września 2001 r. zginęli także Polacy. A państwo polskie musi ścigać tych, którzy zabijają Polaków. Nie byłoby dobrze,  gdyby na świecie utrwaliła się opinia, że można bezkarnie zabić Polaka, a państwo wzruszy ramionami i powie: no trudno, stało się. Ja inaczej rozumiem obowiązki państwa polskiego – powiedział Leszek Miller. Polityk stwierdził, że jeżeli zastosuje się metody terrorystów to „nasze rodziny ocaleją, a nie ich”. Wyjaśniał, że terroryści „nie zastanawiają się i mordują każdego, kto im się nawinie pod rękę”. Jako przykład podawał sceny z terenów opanowanych przez bojowników Państwa Islamskiego, gdzie mordowani się niewinni ludzie i dochodzi do gwałtów na kobietach. Niech krytycy zajmą się zabójczymi dronami Miller mówił, że on sam wierzy w zapewnienia George'a Busha, że prezydent USA nie wiedział o torturach stosowanych przez CIA. – Obama skończył z tą techniką. Teraz się nie torturuje więźniów, tylko ich po prostu zabija. Za czasów Obamy za pomocą dronów zabito 3,5 tys. ludzi, z czego 500 to kobiety i dzieci. Dlaczego ci wszyscy krytycy milczą w tej sprawie – irytował się Miller. Głosy obrońców praw człowieka, które potępiają używanie dronów, nazwał „cienkim piskiem”.   „Pieniądze były potrzebne”   Miller przypomniał, że nie ma niczego dziwnego w tym, że polski wywiad dostał pieniądze od CIA. – Budynek wywiadu i jednostka GROM zostały wyposażone za amerykańskie pieniądze. Te środki pozwalają na wykonywanie kilku operacji w krajach, gdzie są potrzebne – dodał, mówiąc, że mało brakowało, a zdradziłby tajemnicę.  Kandydatka MilleraByły premier odniósł się także do informacji o kandydacie SLD na prezydenta. Powiedział, że Sojusz jest skłonny popierać Ryszarda Kalisza. Miller nie krył jednak, że ma swojego kandydata, a właściwie kandydatkę. Nie chciał jednak zdradzić jej nazwiska. – Kobieta, kandydatka na prezydenta, to ekscytujące. Nie można takiej kandydatury spalić. Więc kobieta, ale taka, która ma szansę nawiązać równorzędną walkę z faworytem, którym niewątpliwie jest Bronisław Komorowski; z innymi oczywiście także – stwierdził Miller.",,
Białystok: Surowsza kara dla Rosjanina za zabójstwo w Dobrym Mieście,Z 10 do 14 lat więzienia podwyższył we wtorek Sąd Apelacyjny w Białymstoku wyrok dla Rosjanina oskarżonego o zabójstwo mieszkanki Dobrego Miasta (warmińsko-mazurskie). Zbrodnia miała związek z handlem papierosami z przemytu. Wyrok jest prawomocny.,"Kobieta została uduszona we własnym mieszkaniu, do zbrodni doszło w maju 2017 roku. Według ustaleń olsztyńskiej prokuratury 31-letni Rosjanin, mieszkaniec obwodu kaliningradzkiego, przywiózł kobiecie papierosy z przemytu. Była ona jednym z jego odbiorców. Doszło do kłótni, potem do szarpaniny.Zwłoki znalazł następnego dnia syn zmarłej. Podejrzanego zatrzymano dwa miesiące później na przejściu granicznym w Gronowie. Od tego czasu był w areszcie. W śledztwie przed sądem I instancji Rosjanin nie przyznał się do zabójstwa. Twierdził, że chciał jedynie uspokoić i uciszyć krzyczącą na niego i wypychającą go z mieszkania 69-letnią kobietę, bo obawiał się, że awantura ściągnie świadków i wyjdzie na jaw jego przemytnicza działalność. Zapewniał, że gdy wychodził z mieszkania, kobieta jeszcze żyła. Sąd Okręgowy w Olsztynie skazał go w lipcu na 10 lat więzienia. Uznał, że doszło do zabójstwa, ale nie z zamiarem bezpośrednim, jak przyjęła w akcie oskarżenia prokuratura i o czym byli też przekonani oskarżyciele posiłkowi, ale z zamiarem ewentualnym. Apelacje złożyły wszystkie strony. Prokuratura i bliscy zmarłej chcieli 25 lat więzienia. Obrona – przyjęcia kwalifikacji prawnej nie zabójstwa, ale nieumyślnego spowodowania śmierci lub łagodniejszej kary za zabójstwo, jeśli sąd odwoławczy kwalifikacji nie zmieni. Sąd Apelacyjny w Białymstoku kwalifikacji prawnej nie zmienił, ale nie miał żadnych wątpliwości, że sprawca działał z zamiarem bezpośrednim zabójstwa. Biorąc to pod uwagę, orzekł nie 10, lecz 14 lat więzienia. Sędzia Halina Czaban uzasadniała, że przy ocenie zamiaru sprawcy kluczowa była opinia biegłego medycyny sądowej o obrażeniach ofiary. Wynika z niej, że kobieta była z dużą siłą, przez kilka minut przytrzymywana za twarz. Napastnik zatykał jej nos i usta, do tego naciskał też na klatkę piersiową. Po śmierci napadnięta miała obrażenia twarzy i złamanych kilka żeber. Sąd odwoławczy zwracał też uwagę, odnosząc się do wyjaśnień Rosjanina, że działał on pod wpływem impulsu i nie chciał zabić, że nie wezwał on karetki, nie sprawdził, czy kobieta żyje. Według biegłego zmarła, zanim napastnik opuścił jej mieszkanie. Sędzia Czaban mówiła, że sprawca działał właściwie bez powodu. Nawet jeśli doszło do kłótni w sprawie rozliczeń finansowych, to żadną miarą nie uzasadnia to takiego zachowania – podkreślała. Sąd zasądził też dwojgu dzieci zmarłej kobiety po 20 tys. zł zadośćuczynienia.",,
"„Kto nie ma odwagi, ten nie wygrywa”. Prezydent o zakupach Polskiej Grupy Lotniczej","Brawo! Kto nie ma odwagi, ten nie wygrywa – napisał na Twitterze prezydent Andrzej Duda, komentując zakup przez Polska Grupę Lotniczą, do której należy LOT, największej niemieckiej wakacyjnej linii lotniczej Condor.","W piątek premier Mateusz Morawiecki poinformował, że „Polska Grupa Lotnicza, do której należy LOT, przejmuje największą niemiecką wakacyjną linię lotniczą Condor”.   – Awans naszego kraju do krajów dojrzałych, do rynków rozwiniętych (...) nie jest przypadkiem. Również polskie firmy przejmują potężne firmy zagraniczne – mówił Morawiecki. Linie wakacyjne Condor to – jak podkreślił – największe tego typu linie w Niemczech.   „Brawo! Kto nie ma odwagi, ten nie wygrywa” – ocenił tę decyzję prezydent Andrzej Duda.",,
"Tusk, Kramek i Podleśna. Kulisy nowej akcji opozycji","Broniąc grafiki, gdzie na wizerunku Matki Boskiej Częstochowskiej namalowano logo LGBT, Donald Tusk porównał profanację obrazu do dzieła Memlinga „Sąd Ostateczny”. Kilkanaście godzin wcześniej plakaty z takim samym porównaniem rozklejał podejrzewany o finansowanie przez Rosjan Bartosz Kramek, a antyrządowy portal Oko.press opublikował zdjęcia i opisał całość jako „akcję solidarnościową”.","Elżbieta Podleśna to aktywistka ulicznej opozycji, zapamiętana po tym, jak zorganizowała atak na dziennikarkę TVP Magdalenę Ogórek i po wystąpieniu, w którym deklarowała, że „stanie po tej samej stronie” co ojciec, który był komunistycznym sędzią*. Teraz lewicowa działaczka rozsławiła się obrazoburczą przeróbką obrazu Matki Boskiej Częstochowskiej. Wszystko zaczęło się od akcji „odwetowej” środowiska LGBT na proboszczu parafii św. Maksymiliana Kolbego w Płocku. W tym kościele w Wielkim Tygodniu w instalacji Grobu Pańskiego nad krzyżem pojawił się napis „Zachowaj nas od ognia niewiary”, a pod nim ustawiono kartony z różnymi hasłami, w tym m. in.: „kłamstwo”, „chciwość”, „nałogi”, „egoizm”, „agresja”, „hejt” oraz „zboczenia”, „LGBT” i „gender”. Te ostatnie stały się przyczyną ataku radnego PO Jarosława Makowskiego, który zasugerował, że autorzy instalacji są „największym wrogiem Dobrej Nowiny”. Jak informowała dwa tygodnie temu Kaja Godek z Konfederacji, w zemście Elżbieta Podleśna razem z działaczem partii Roberta Biedronia  próbowali zbezcześcić Grób Pański, wtykając w niego flagi LGBT, ale zostali usunięci ze świątyni przez księdza i wiernych. „Dziś w nocy rejon kościoła św. Dominika (pod tym wezwaniem jest kościół parafialny) oklejono obrazoburczymi wizerunkami Matki Bożej Częstochowskiej z aureolami w kolorach homotęczy. Naklejki zawisły nawet na śmietnikach i toaletach typu toi-toi. Zostały zdjęte przez proboszcza ks. Tadeusza Łebkowskiego i broniących go parafian. Ks. Łebkowski dostaje pogróżki telefoniczne, że zabiją go siekierą, jest tez pod ciągłym obstrzałem nieprzyjaznych mediów” – informowała Godek. Właśnie w związku z tym policja przesłuchała Elżbietę Podleśną, a zdarzenie to zostało opisane przez część polityków i niektóre media jako policyjna opresja i zamach na wolność artystyczną. W nocy z poniedziałku na wtorek Bartosz Kramek (Fundacja Otwarty Dialog) i Martin Stan Mycielski (odpowiedzialny w KOD za „sprawy zagraniczne”) rozkleili plakaty z Matką Boską Częstochowską z logo LGBT zamiast aureoli i bananem w ustach oraz grafiki porównujące profanację ikony do obrazu Hansa Memlinga „Sąd Ostateczny”.",,
Bociany są już w drodze. Do Polski dotrą w połowie marca,"Bociany zimujące w Afryce wyruszyły już w drogę do miejsc gniazdowania, m.in. w Polsce. W naszym kraju ptaki te spodziewane są w połowie marca. W bocianiej wiosce Żywkowo na Warmii na bociany czekają nowe oczka wodne.","Polskie bociany zimują w Afryce Środkowej i Północnej. Sebastian Menderski z Polskiego Towarzystwa Ochrony Ptaków (PTOP) w Olsztynie poinformował, że ptaki te wyruszyły już z miejsc zimowania i rozpoczęły powrót do Europy.              – Do Polski bociany wlecą od strony Ukrainy. Pierwsze ptaki będą obserwowane na Lubelszczyźnie, bo bociany omijają w przelotach Karpaty – powiedział Menderski. Na Warmii pierwsze bociany powinny pojawić się około 20-21 marca.              Menderski zauważył, że z roku na rok ornitolodzy odnotowują coraz większą liczbę bocianów, które zimują w Polsce. W tym roku na zimę ostało ponad 100 tych ptaków. – Nie wiemy, dlaczego tak się dzieje – przyznał.",,
Zmarł rzecznik Jana Pawła II Joaquin Navarro-Valls,W wieku 80 lat zmarł Joaquin Navarro-Valls. Przez 22 lata był rzecznikiem Jana Pawła II i dyrektorem Watykańskiego Biura Prasowego. Jan Paweł II uczynił go swoim rzecznikiem w 1984 roku.,"Wówczas Joaquin Navarro-Valls był korespondentem dziennika ABC we Włoszech i szefem związkudziennikarzy zagranicznych w Rzymie. Otrzymał zadanie unowocześnienia watykańskich służb prasowych, z czego wywiązał się znakomicie. Należał do najbliższych współpracowników i przyjaciół polskiego papieża. Często, nieformalnie, pełnił rolę „papieskiego ambasadora”. To Joaquin Navarro-Valls przygotował politycznie delikatną pielgrzymkę Jana Pawła II na Kubę.Joaquin Navarro-Valls był poliglotą. W Granadzie ukończył medycynę. Specjalizował się w chirurgii i psychiatrii. Był członkiem Opus Dei. Rok po śmierci papieża Polaka Joaquin Navarro-Valls złożył rezygnację ze sprawowanych funkcji. Wrócił do dziennikarstwa i pisał książki.",,
Stracili pracę i stali się obiektem hejtu. Powód? Skrytykowali lobby LGBT,"LGBT i środowisko skupione wokół tych czterech liter ma na sztandarach wolność i tolerancję. Najwidoczniej jednak wolność i tolerancja nie dotyczą tych, którzy z ideologią głoszoną przez to lobby otwarcie się nie zgadzają. Sprawę zbadali reporterzy programu „Alarm!”.","Po krytycznym wobec LGBT artykule prof. Aleksandra Nalaskowskiego  „Wędrowni gwałciciele” rektor toruńskiej uczelni odsunął wykładowcę od zajęć.  – Mnie boli jeden fakt: nikt ze mną przed tą decyzją nie rozmawiał. Tak jakbym był przechodniem na tym uniwersytecie. Ja tu pracuję prawie 40 lat, byłem przez dwie kadencje dziekanem; i dostaję suchą decyzję o zawieszeniu mnie, która już zawiera ocenę tego, co napisałem, bez uwzględnienia, że był to felieton – mówi wykładowca. Prof. Nalaskowski poruszał w felietonie temat agresywnej retoryki LGBT wobec tradycyjnych wartości. – Musiałem przemówić językiem, którym do mnie przemawiała parada równości, czyli krótko mówiąc ten język opowiadał tym samym językiem, który w formie obrazu czy działań, dziania się, docierał do mnie w Białymstoku. Dlatego ten język jest taki ostry. Nie ja go sobie wymyśliłem – tłumaczy prof. Nalaskowski. –A co miałem napisać? – pyta profesor. –  Szli pląsając po ulicy, śpiewając skoczne piosenki, nie wszyscy kompletnie ubrani. Tak miałem napisać? Przecież musiałem być adekwatny, żeby wszyscy zobaczyli to, co ja widziałem – mówi. Prof. Nalaskowski został oskarżony o przekroczenie norm. Rektor UMK zawiesił go na trzy miesiące. Reakcji środowiska naukowego – jak mówi profesor – prawie nie było. Naukowca wsparli dziekan wydziału pedagogiki, teologii i historyk prof. Wojciech Polak.",,
Umowa o współpracy między Ukrainą i Patriarchatem Konstantynopola,"Prezydent Ukrainy Petro Poroszenko, który przebywa w Stambule z oficjalną wizytą, podpisał w sobotę z patriarchą Konstantynopola Bartłomiejem I umowę o współdziałaniu i współpracy między Ukrainą i Patriarchatem Konstantynopola.","Umowa dotyczy szczegółów procesu nadania ukraińskiej Cerkwi autokefalii.– Dziś mamy historyczny dzień, który tak naprawdę rozpoczął się już w pierwszych dniach odnowy ukraińskiej niepodległości. Ukraińcy pragnęli i modlili się, aby Bóg posłał im niezależną, jedyną cerkiew – powiedział Petro Poroszenko po spotkaniu z patriarchą.Prezydent Ukrainy stwierdził również, że podpisane porozumienie stwarza wszystkie niezbędne warunki dla procesu przygotowawczego do zjednoczenia, zgodnie z kanonami Kościoła prawosławnego.Ekumeniczny patriarcha Konstantynopola, Bartłomiej I, oznajmił natomiast, że decyzja o autokefalii Kościoła ukraińskiego doprowadzi do zjednoczenia wszystkich członków kościoła prawosławnego na Ukrainie.Dodał też, że ukraińska cerkiew dołączy niebawem do rodziny cerkwi prawosławnych. Patriarcha Bartłomiej przypomniał, że decyzje podejmowane przez Konstantynopol mają moc wiążącą dla wszystkich Kościołów prawosławnych. Jak podaje agencja Ukrinform, ustalono również, że w Kijowie zarejestruje się misja Ekumenicznego Patriarchatu, która będzie pełniła funkcję ambasady i przedstawicielstwa Konstantynopola na Ukrainie.Siedzibą misji będzie barokowa cerkiew św. Andrzeja w Kijowie, która – wraz z należącym do niej kompleksem – została przekazana Konstantynopolowi przez Radę Najwyższą (parlament) Ukrainy w październiku.„To historyczny krok do ostatecznej niezależności Ukrainy” – Dzisiejsze wydarzenie to historyczny krok do ostatecznej niezależności Ukrainy, nie tylko od rosyjskiej cerkwi, ale także od tak zwanego Ruskiego Mira (rosyjskiego świata) – powiedział Ihor Kozłowski, prezes ukraińskiego Centrum Badań Religioznawczych i Międzynarodowych Stosunków Duchowych. – Tomos o autokefalii zostanie przekazany po soborze, który zjednoczy wszystkie gałęzie ukraińskiego prawosławia i wybierze przedstawiciela prawosławnej cerkwi w Ukrainie. Data Soboru zjednoczeniowego nie została jeszcze ustalona, jednak rozmowy na ten temat trwają”– zapewnia religioznawca.",,
Prezydent Andrzej Duda spotkał się z burmistrzem Houston,Polska para prezydencka rozpoczęła dwudniową wizytę w Houston w Teksasie. Pierwszym punktem wizyty prezydenta Andrzeja Dudy w tym mieście było spotkanie z burmistrzem Sylvestrem Turnerem.,"Para prezydencka od Houston rozpoczęła kilkudniową gospodarczą podróż po Stanach Zjednoczonych. Po spotkaniu z burmistrzem prezydent z żoną w jednej z miejscowych parafii spotkają się z Polonią, Andrzej Duda wręczy odznaczenia osobom zasłużonym w działalności na rzecz Polonii.Na piątek zaplanowano spotkanie prezydenta Dudy z szefami amerykańskich firm energetycznych. Następnie prezydent wraz z ministrem energii USA Rickiem Perry'm odwiedzą Sabine Pass – gazoport firmy Cheniere, zlokalizowany u ujścia rzeki Sabine do Zatoki Meksykańskiej na granicy Teksasu ze stanem Luizjana, ok. 160 km. od śródmieścia Houston.„Jeśli chodzi o energetykę, przewidujemy zarówno rozmowy biznesowe podczas tej wizyty, dotyczące rozwoju współpracy w sektorze gazu, ale także toczą się rozmowy na temat rozszerzenia pakietu współpracy energetycznej między Polską a USA na inne dziedziny energetyki. Jest możliwe, że te rozmowy będą konkludować w formie dokumentów podczas tej wizyty” – mówił przed wizytą w USA szef gabinetu prezydenta Krzysztof Szczerski.Sekretarz energii USA Rick Perry i pełnomocnik rządu ds. strategicznej infrastruktury energetycznej Piotr Naimski podpisali w Waszyngtonie memorandum o współpracy w dziedzinie cywilnego wykorzystania energii jądrowej - informowała polska ambasada w USA.PGNiG podał, że kupi więcej skroplonego gazu ziemnego (LNG) w USA. Polska spółka zakontraktowała 1,5 mln ton LNG rocznie więcej przez 20 lat od firmy Venture Global z planowanego terminala eksportowego Plaquemines LNG.",,
"„Niewykluczone, że jeśli Putin zadeklaruje udział w walce z Państwem Islamskim, to Zachód ustąpi mu na Ukrainie”","– Być może temat Państwa Islamskiego będzie kartą przetargową Putina w dyskusjach z Zachodem i jeżeli Putin zadeklaruje gotowość do udziału w walce z dżihadystami to (państwa Zachodu – red.) pójdą wobec niego na ustępstwa, niestety – powiedział w programie „Po przecinku” generał Waldemar Skrzypczak. Rozmowa dotyczyła reakcji NATO i UE na ostatnie ataki prorosyjskich separatystów w Mariupolu na wschodzie Ukrainy.","W sobotnim ostrzale Mariupola na wschodzie Ukrainy zginęło co najmniej 30 osób, a ok. 100 zostało rannych. Władze tego miasta oskarżyły o atak prorosyjskich separatystów. Mariupol leży przyjedynej drodze lądowej między Rosją a Krymem. – To potencjał porównywalny do dwóch brygad zmechanizowanych, brygad piechoty z ciężkim sprzętem, który pozwala zwalczać ukraiński sprzęt pancerny. W konfrontacji z armią ukraińską, mają bardzo duże możliwości – mówił generał Skrzypczak, proszony o ocenę sił rosyjskich na Ukrainie, szacowanych na 8-9 tys. żołnierzy. – Ale ukraińska armia, przynajmniej na papierze, liczy sto kilkadziesiąt tysięcy żołnierzy – zauważył drugi z gości TVP Info – Janusz Zemke, były minister obrony narodowej. – Więc okazuje się, że Ukraina ma armię, tylko jak dochodzi do tego typu działań (jak, przegrana przez Ukraińców, walka o lotnisko w Doniecku – red.), to niestety ma niewiele sił zdolnych przeciwstawić się wojskom Rosji – ocenił.                                                teraz odtwarzaneGen Skrzypczak o sankcjach wobec Rosji: Zachód zaczyna się łamać, co przekonuje Putina, że dalej może grać „Sankcje? Zachód zaczyna się łamać, polityka Zachodu mięknie”– Zachód zaczyna się łamać, polityka Zachodu mięknie, co budzi nasz, Polaków  niepokój, a Putina przekonuje, że dalej może grać. To, że nie jesteśmy jednolici w poglądach, jako Zachód, powoduje, że buta Putina rośnie i to daje mu argumenty do walki z Ukrainą  – mówił generał, komentując politykę sankcji wobec Rosji, niedawne niemieckie propozycje dla tego kraju i kilkakrotnie ponawiane deklaracje prezydenta Baracka Obamy o tym, że nie będzie militarnego zaangażowania USA na Ukrainie. Media informowały, że niemieccy politycy na Światowym Forum Ekonomicznym w Davos w czwartek złożyli prezydentowi Rosji Władimirowi Putinowi ofertę, która ma przyczynić się do rozwiązania konfliktu na Ukrainie.  Dziennik „Sueddeutsche Zeitung”  zauważył, że w swoich przemówieniach kanclerz Angela Merkel i wicekanclerz Sigmar Gabrielwspomnieli o „obszarze handlu między Lizboną a Władywostokiem”, którego autorem jest Putin.  Warunkiem współpracy ekonomicznej miałoby być przestrzeganie przez Moskwę porozumień z Mińska, dotyczących sytuacji we wschodniej Ukrainie. – Być może temat Państwa Islamskiego będzie kartą przetargową Putina w dyskusjach z Zachodem i jeżeli Putin zadeklaruje gotowość do udziału w walce z dżihadystami, to (państwa Zachodu – red. ) pójdą na ustępstwa wobec Putina, niestety – powiedział w programie „Po przecinku” generał Skrzypczak. – Z nami, tak na dobrą sprawę, ci wielcy w Europie Zachodniej, jak i na Wschodzie za bardzo się nie liczyli. Wydaje mi się, że trzeba budować silną pozycję państwa polskiego przez to, że będzie miało silną armię – podsumował.",,
Kapsuła z manekinem wodowała na oceanie. Powrót z Międzynarodowej Stacji Kosmicznej,"Crew Dragon – kapsuła wysłana przez firmę SpaceX na Międzynarodową Stację Kosmiczną (ISS) – wodowała w piątek na Oceanie Atlantyckim, co oznacza, że jej misja zakończyła się sukcesem.","Misja Crew Dragon – załogowej wersji kapsuły, na której pokładzie tym razem nie było astronautów, a jedynie manekin – rozpoczęła się w sobotę, 2 marca. To był pierwszy lot tego pojazdu. SpaceX zapewnia, że załogowa kapsuła jest najbezpieczniejszym pojazdem kosmicznym, jaki do tej pory powstał. Oprócz systemu podtrzymywania życia i urządzeń do sterowania Crew Dragon został m.in. wyposażony w system ratunkowy, który pozwala, w razie konieczności, w dowolnym momencie odłączyć się od rakiety nośnej i powrócić na Ziemię. Firma SpaceX przeprowadziła już 16 lotów towarowej, nieco mniejszej, wersji kapsuły Dragon, dostarczając zaopatrzenie dla załogi ISS. Wysłanie Crew Dragon na ISS może stać się przełomem w transporcie kosmicznym. W przeszłości amerykańska agencja kosmiczna NASA w całości odpowiadała za każdy element misji na ISS. Od czasu wstrzymania lotów promów kosmicznych w 2011 roku transport załóg i ładunków na ISS znajduje się w gestii Rosjan. Dzięki współpracy z prywatnymi firmami NASA będzie mogła się uniezależnić od Rosji. Należąca do Elona Muska – będącego jednocześnie szefem producenta samochodów elektrycznych, Tesli – firma SpaceX nie jest jedyną, która planuje załogowe loty na ISS. Na kwiecień podobny test swojej kapsuły Starliner zapowiedział koncern Boeing. Najwcześniej w sierpniu mógłby się natomiast odbyć załogowy lot tego pojazdu.",,
Do Polski popłynęła czysta ropa. Rosja zapowiada odszkodowanie,"– Wznowione zostało tłoczenie niezanieczyszczonej ropy naftowej do systemu przesyłowego PERN – poinformowała rzecznik PERN Katarzyna Krasińska. Dodała, że spółka stale monitoruje surowiec przychodzący z Białorusi.","– W niedzielę nad ranem wznowione zostało tłoczenie niezanieczyszczonej chlorkami organicznymi ropy naftowej do systemu przesyłowego PERN. Spółka wdrożyła mechanizm bieżącej kontroli jakości, tak aby na stałe monitorować przychodzący z Białorusi surowiec – powiedziała w rozmowie z PAP rzecznik PERN Katarzyna Krasińska.              – Do końca czerwca będzie trwała pierwsza faza pracy systemu. Dostawy ropy naftowej będą realizowane w mniejszym wolumenie, akceptowalnym dla klientów PERN – dodała Krasińska.Minister energetyki Rosji Aleksandr Nowak zapowiadał 7 czerwca, że dostawy czystej ropy do Polski będą wznowione do 9-10 czerwca. Poinformował też, że odbiorcom zanieczyszczonej ropy zostanie zaoferowane odszkodowanie, które ma być uzależnione od ilości ropy na ich terytorium.              – To, co znajduje się w składach na terytorium Rosji, nie podlega odszkodowaniu, (...) a ta ilość, która została u kupującego – według niej będą proponowane handlowo korzystne warunki, by wynagrodzić część strat poniesionych przez naszych kontrahentów – powiedział Nowak w wywiadzie dla telewizji Rossija-24.",,
Poroszenko oburzony słowami Zełenskiego o „powstańcach z Donbasu”,"Kandydat na prezydenta Ukrainy, gwiazdor telewizyjny Wołodymyr Zełenski, nazwał „powstańcami” prorosyjskich separatystów, którzy od pięciu lat z pomocą dostarczanej przez Rosję broni kontrolują część dwóch obwodów w Donbasie na wschodzie jego kraju. Prezydent Petro Poroszenko nie kryje oburzenia słowami swojego rywala w wyborach prezydenckich.","Petro Poroszenko, urzędujący prezydent, który jest przeciwnikiem showmana w drugiej turze wyborów prezydenckich i ubiega się o reelekcję oświadczył, że jest oburzony słowami swego rywala.– Panie Zełenski, to nie są powstańcy. Mamy rosyjską agresję, naszym wrogiem jest (prezydent Rosji Władimir) Putin i potrzebujemy silnego głównodowodzącego, proukraińskiego prezydenta, który będzie w stanie obronić Ukrainę – powiedział Poroszenko.W niedzielę obaj kandydaci spotkają się w drugiej turze wyborów prezydenckich. Większe szanse na zwycięstwo sondaże dają Zełenskiemu.Poroszenko wystąpił w piątek wieczorem w debacie telewizyjnej, która według ordynacji wyborczej powinna odbyć się w telewizji publicznej ostatniego dnia przed dniem ciszy wyborczej. Przyszedł jednak do studia sam; jego rywal tam się nie pojawił. „Powstańcy” z ŁRL i DRLWcześniej tego dnia Poroszenko i Zełenski przeprowadzili debatę na Stadionie Olimpijskim w Kijowie. Zełenski użył tam słowa „powstańcy”, zadając Poroszence pytanie, które odczytał z kartki mówiąc, że zadali je użytkownicy internetu.– Dlaczego pańskie cukierki do dziś można swobodnie kupić w sklepach w Moskwie? Czy to prawda – a ja tak nie twierdzę – że cukierki Roshen znajdują się w suchym prowiancie powstańców z ŁRL i DRL (samozwańczych Ługańskiej i Donieckiej Republik Ludowych)? – pytał Zełenski.– Wszystko, co mówi pan Wołodymyr, to kłamstwo – odparował Poroszenko. Prezydent jest właścicielem koncernu cukierniczego Roshen, którym w czasie jego urzędowania zarządza firma Rothschild Trust.Roshen posiadał w Rosji fabrykę słodyczy w Lipiecku oraz magazyny i dom handlowy, który zajmował się sprzedażą. W czerwcu 2017 roku Roshen oświadczył, że całkowicie wstrzymał produkcję i sprzedaż swoich słodyczy w Rosji. Wcześniej mienie koncernu zostało aresztowane przez Komitet Śledczy Federacji Rosyjskiej.W trakcie jednoosobowej „debaty” w telewizji Poroszenko uznał, że nazywając separatystów powstańcami Zełenski dał do zrozumienia, że na Ukrainie nie toczy się wojna. – Termin „powstańcy DRL” oznacza, że nie ma agresji Rosji, że Ukraińcy walczą sami ze sobą, że DRL posiada legalny status i że na Ukrainie toczy się wojna domowa – oświadczył. Poroszenko: Pod tą owczą skórą przyjdą prawdziwe wilkiPoroszenko ostrzegł, że zwycięstwo Zełenskiego w drugiej turze wyborów grozi rewanżem „starych sił”, co może wywołać sprzeciw społeczny. „Państwu zagraża rewanż, bo pod tą owczą skórą przyjdą prawdziwe wilki” – powiedział do Zełenskiego. „Jestem przeciwnikiem tego, by Ukraina płaciła za to cenę, wychodząc na Majdan, bo będzie to całkowicie inny Majdan” – ostrzegł Poroszenko.W trakcie debaty na stadionie prezydent sugerował, że Zełenski jest kandydatem prorosyjskim. Mówił m.in., że kontaktował się on z Putinem. „Nigdy w życiu nie rozmawiałem z Putinem. Nie byłem w Rosji od początku wojny” – zapewnił showman.Dziennikarze programu Schemy (Schematy) oświadczyli, że to nieprawda. W okresie od maja do czerwca 2014 roku, a więc tuż po wybuchu tzw. rosyjskiej wiosny w Donbasie, Zełenski był w Moskwie cztery razy.Pierwsza tura wyborów prezydenckich na Ukrainie odbyła się 31 marca. Zełenskiego poparło w niej 30,24 proc. uprawnionych, a Poroszenko otrzymał 15,95 proc. głosów.",,
„Nie ma możliwości ograniczenia Polsce funduszy unijnych”. Gróbarczyk o rezolucji PE,"Nie ma możliwości ograniczenia Polsce funduszy unijnych – podkreślił w Polskim Radiu 24 minister gospodarki morskiej i żeglugi śródlądowej Marek Gróbarczyk. Dodał, że w świetle traktatów unijnych sądownictwo zależy wyłącznie od danego państwa.","Parlament Europejski przyjął w czwartek rezolucję w sprawie praworządności w Polsce i na Węgrzech. PE stwierdza w niej, że sytuacja w obu państwach się pogarsza, dlatego Komisja Europejska i Rada UE powinny wykorzystać dostępne narzędzia, by wyeliminować ryzyko naruszania wartości unijnych. Europosłowie wezwali państwa członkowskie do przyjęcia przepisów, by dostęp do środków unijnych był uzależniony od przestrzegania praworządności. Gróbarczyk zapytany, czy w związku z nowelizacją ustaw sądowych Unia Europejska może zablokować Polsce fundusze unijne, odpowiedział, że nie ma takiej możliwości. – W świetle traktatów sądownictwo to element subsydiarności, czyli zależy wyłącznie od danego państwa. To, co się dzieje, to ingerencja obcych sił w dane państwo – stwierdził.  Ocenił też, że system rezolucji i wniosków Parlamentu Europejskiego ma wymiar tylko medialny. – To, co się stało w PE, to jedna z rezolucji. Ja przypomnę inne rezolucje, które miały miejsce w parlamencie europejskim: że ślimak jest rybą, marchewka jest owocem, banany nie mogą być krzywe. Poza tym ustanowiono – rezolucją PE – dzień robienia lodów metodą tradycyjną. Więc do tych rezolucji nie przywiązywałbym większej wagi (...) To jest gremium pewnych oddziaływań politycznych, lobbystycznych – mówił.",,
"Kalisz „jedynką”, Palikot szefem sztabu","Ryszard Kalisz będzie lokomotywą warszawskiej listy koalicji Europa Plus – Twój Ruch w wyścigu do europarlamentu. To jedno z ustaleń szerokiego centrolewicowego porozumienia, które wspólnie powalczy o mandaty w nadchodzących wyborach. Honorowym przewodniczącym komitetu wyborczego koalicji Europa Plus – Twój Ruch będzie Aleksander Kwaśniewski, szefem sztabu zostanie zaś Janusz Palikot.","– Aleksander Kwaśniewski przyjął propozycję objęcia funkcji honorowego przewodniczącego komitetu wyborczego koalicji Europa Pulus Twój Ruch, tak się ta koalicja będzie nazywała, zawarliśmy też porozumienie z Ryszardem Kaliszem – powiedział na początku wspólnej konferencji Janusz Palikot.– Przez ostatni tydzień było wiele informacji, wiele różnego rodzaju zakrętów, ale wczoraj w Szwajcarii doszliśmy do porozumienia. Jak już Janusz Palikot powiedział, koalicja będzie się nazywała Europa Plus – Twój Ruch. Zwracam uwagę na kolejność – najpierw Europa Plus, później Twój Ruch, także już jakiekolwiek używanie słowa TREP jest niewłaściwe – powiedział Ryszard Kalisz.– Ustaliliśmy, iż każda osoba, która na liście będzie startowała z ramienia podmiotów, tworzących koalicję czy to Domu Wszystkich Polska, czy Partii Demokratycznej, czy Stronnictwa Demokratycznego, czy SDPL-u, będzie mogła pod swoimi bilbordami, plakatami wszędzie umieszczać nazwę tego podmiotu, który ją wskazał, czyli w moim przypadku będzie to nazwa komitetu, a ponadto jeszcze pod moim nazwiskiem będzie Dom Wszystkich Polska– dodał Kalisz.Ryszard Kalisz poinformował również, że na czele sztabu wyborczego koalicji Europa Plus – Twój Ruch stanie Janusz Palikot. Partnerzy porozumieli się też co do jedynek na swoich listach wyborczych, ale nie chcieli ujawnić o kogo chodzi. Potwierdzili tylko, że z pierwszego miejsca w okręgu śląskim wystartuje Kazimierz Kutz, a w Warszawie numerem jeden będzie Ryszard Kalisz.",,
Suski o nowym Sejmie: Z jednej strony strefa euro z drugiej strony „strefa rubla”,"– Z jednej strony będziemy mierzyć się z lewicą ideologiczną, antyklerykalną. A z drugiej strony będziemy mieli strefę wpływów „rublowych” – powiedział w „Kwadransie politycznym” szef Gabinetu Politycznego Prezesa Rady Ministrów. Marek Suski był pytany o  wyzwania swojej partii w nowym Sejmie.","Marek Suski z PiS, szef Gabinetu Politycznego Prezesa Rady Ministrów komentował w programie pierwsze wyniki wyborów parlamentarnych i przewidywał sytuację, jaką zwycięska partia zastanie w Sejmie.  – SLD, Wiosna, czyli będziemy mieli podnoszone sprawy związane z różnorodnością – ocenił gość TVP. Jak dodał, „PO tego rodzaju kwestie  podnosiła tak, żeby nie podnieść”. – To była taka gra wymierzona tak, aby nie utracić poparcia na lewej flance. I po ośmiu latach rządzenia PO ludzie zorientowali się, że to jest tylko taki zabieg socjotechniczny. I poszli głosować na tych, którzy dają gwarancję, że o to będą walczyć naprawdę. Biedroń i jego grupa to ludzie, którzy wierzą w to, co mówią – ocenił polityk.",,
„5G fundamentalne dla bezpieczeństwa”. Morawiecki i Pence podpisali wspólną deklarację,"Polska i Stany Zjednoczone deklarują pragnienie wzmocnienia współpracy w zakresie 5G – podano we „Wspólnej Deklaracji USA i Polski na temat 5G”, podpisanej w poniedziałek przez premiera Mateusza Morawieckiego i wiceprezydenta USA Mike'a Pence'a. Sieć 5G będzie miała fundamentalne znaczenie dla bezpieczeństwa narodowego – głosi deklaracja.","„Biorąc pod uwagę, że bezpieczna technologia mobilna piątej generacji (5G) będzie miała fundamentalne znaczenie zarówno dla dobrobytu, jak i bezpieczeństwa narodowego w niedalekiej przyszłości, Polska i Stany Zjednoczone deklarują pragnienie wzmocnienia współpracy w zakresie 5G” – czytamy we „Wspólnej Deklaracji USA i Polski na temat 5G”, którą podpisali w poniedziałek w Warszawie premier Mateusz Morawiecki i wiceprezydent USA Mike Pence. 5G ma zaoferować „ogromny wachlarz nowych zastosowań, w tym kluczowych usług publicznych, które przyniosą korzyść naszym obywatelom i gospodarkom” – podkreślono. Zwiększona ilość danych w sieciach 5G, jak czytamy, ułatwi transgraniczne usługi i handel. W deklaracji podkreślono znaczenie ochrony sieci łączności następnej generacji przed zakłóceniami czy manipulacją oraz zapewnienie prywatności i indywidualnych swobód obywatelom Polski, Stanów Zjednoczonych i innych krajów. „Polska i Stany Zjednoczone zaznaczają, że w ramach tego zdecydowanego i wszechstronnego podejścia do bezpieczeństwa sieci 5G niezbędna jest uważna i kompletna ocena komponentów i producentów oprogramowania” – napisano.",,
"Abe przesłał rytualną gałązkę, ale sam został w domu, żeby nie prowokować Chin i Korei","Premier Japonii Shinzo Abe przesłał rytualną gałązkę z wiecznie zielonego drzewa sakaki do świątyni Yasukuni poświęconej pamięci wojskowych, którzy polegli w służbie cesarza. Podobnie jak poprzednio Abe nie udał się tam osobiście, by nie prowokować Pekinu i Seulu.","Do świątyni udał się natomiast jeden z wysoko postawionych dygnitarzy w kancelarii premiera, specjalny doradca premiera Seiichi Eto – podała agencja Kyodo.Rytualny dar został przesłany przez szefa japońskiego rządu w związku z początkiem Święta Jesieni, które potrwa do niedzieli. To jedno z najważniejszych świąt japońskich.Wcześniejsze wizyty czołowych polityków japońskich w znajdującej się w obrębie granic Tokio świątyni, zazwyczaj wywoływały falę oburzenia Chin i Korei Płd., bowiem wśród 2,5 mln. żołnierzy, którym oddaje się cześć w Yasukuni, jest też 14 japońskich dowódców wojskowych z okresu II wojny światowej uznanych przez aliantów za zbrodniarzy wojennych. Odkąd Abe objął urząd premiera w 2012 r., osobiście odwiedził on tę świątynię tylko raz. Uczynił to w grudniu 2013 r., by uczcić pierwszą rocznicę swego powrotu do władzy. Teraz szef japońskiego rządu poprzestaje na przesyłaniu do świątyni rytualnej ofiary, aby nie pogarszać i tak napiętych - z powodu historii i sporów o podział stref na Morzu Południowochińskim - relacji z sąsiadami.Pekin i Seul postrzegają wizyty japońskich polityków w Yasukuni jako dowód na to, że władze w Tokio nie poczuwają się do odpowiedzialności za zbrodnie popełnione przez ich kraj w przeszłości.Premier Abe przesyła tradycyjne dary do świątyni Yasukuni trzy razy do roku – na początku Święta Wiosny i Święta Jesieni oraz 15 sierpnia – w rocznicę ogłoszenia kapitulacji Japonii w drugiej wojnie światowej. Akihito – cesarz Japonii do maja 2019 r. – postrzegany jako symbol pokoju i pojednania z azjatyckimi sąsiadami, w tym z Koreą Płd., która była okupowana przez Japonię od 1910 do 1945 r. – nigdy nie odwiedził świątyni Yasukuni – przypominają media.Także jego ojciec, cesarz Hirohito, który panował w latach 1926-89, a zatem i w okresie wojennym, zaprzestał odwiedzania świątyni w 1978 r., gdy umieszczono tam upamiętnienie dowódców wojskowych armii japońskiej.Do świątyni nie udał się też panujący cesarz Naruhito.",,
Rosja zwróci okręty Ukrainie. Znamy datę,"Trzy okręty wojenne Ukrainy, przejęte przez Rosję w zeszłym roku w rejonie Cieśniny Kerczeńskiej, zostaną zwrócone Ukrainie 18 listopada – podały w niedzielę media w Rosji powołując się na straż graniczną Federalnej Służby Bezpieczeństwa (FSB).","Informację tę podała najpierw agencja Interfax, która cytuje rosyjskie służby graniczne FSB na zaanektowanym przez Rosję Krymie. Wcześniej podawano różne terminy zwrotu okrętów: w ciągu dnia w niedzielę lub w nocy, bądź też rankiem. Media wskazywały, że jednostki ukraińskie, które mają przejąć okręty od Rosjan, poruszają się z niewielką prędkością. Jako miejsce, gdzie strona ukraińska ma przejąć okręty, media wymieniały okolice półwyspu Tarchankut, który jest wysuniętą najbardziej na zachód częścią Krymu. Okręty opuściły już na holu port w Kerczu na wschodnim skraju Krymu. W listopadzie 2018 roku na Morzu Czarnym doszło do ostrzelania przez Rosję trzech niewielkich okrętów marynarki wojennej Ukrainy. Atak nastąpił, gdy Ukraińcy próbowali przepłynąć z Morza Czarnego na Morze Azowskie przez łączącą je i kontrolowaną przez Rosję Cieśninę Kerczeńską. Trzy ukraińskie jednostki zostały przejęte, a 24 członków ich załóg - aresztowanych.",,
Coraz mniej uchodźców przybywa do Niemiec. Czerwiec rekordowy,"Fala migrantów ciągnących do Niemiec wyraźnie opada. W czerwcu policja zarejestrowała 4,9 tys. osób starających się o status azylanta bądź uchodźcy – podał dziennik „Rheinische Post”, powołując się na dane policji federalnej.","W styczniu niemiecką granicę przekroczyło 92 tys. migrantów spoza Europy, w lutym – 61 tys., w marcu – ponad 20 tys., zaś w maju już 16,3 tys. W tym kontekście 4,9 tys. uchodźców w czerwcu to naprawdę niewiele.Rekordowym pod względem liczby uchodźców miesiącem był listopad ubiegłego roku, gdy do Niemiec przyjechało 216 tys. uchodźców. Łącznie w całym ubiegłym roku u naszych zachodnich sąsiadów zatrzymało się ponad 1,1 mln migrantów, głównie z Bliskiego Wschodu i Afryki.Głównym powodem radykalnego spadku liczby uchodźców jest zamknięcie szlaku bałkańskiego po wejściu w życie umowy Unia Europejska – Turcja. Porozumienie przewiduje, że wszyscy uchodźcy, którzy w nielegalny sposób przedostali się do Grecji, są odsyłani do Turcji.",,
Po raz trzeci i ostatni. Zacięta debata między Clinton a Trumpem,"O Putnie, Państwie Islamskim oraz aborcji.  Na Uniwersytecie Nevady w Las Vegas odbyła się ostatnia w tej kampanii wyborczej debata prezydencka między Hillary Clinton a Donaldem Trumpem.","Na jej początku Hillary Clinton i Donald Trump spierali się o Sąd Najwyższy. Kandydatka Demokratów podkreślała rolę, jaką powinni jej zdaniem odegrać sędziowie między innymi w sprawie aborcji. – Sąd Najwyższy musi być po stronie zwykłych ludzi, a nie korporacji czy zamożnych. Powinien bronić praw kobiet czy środowisk LGBT. Powinien być reprezentacją całego społeczeństwa, dlatego będę chciała nominować takich sędziów, którzy będą bronili takich praw  – powiedziała Hillary Clinton.Kandydat Republikanów Donald Trump podkreślał rolę Sądu Najwyższego w obronie drugiej poprawki do konstytucji, gwarantującej obywatelom USA prawo do posiadania i noszenia broni. – Sąd Najwyższy powinien podtrzymać drugą poprawkę, która jest obecnie bardzo atakowana. Jeśli moja rywalka wygra, z drugiej poprawki zostanie niewiele. Sędziowie, których nominuję, będą konserwatystami, opowiedzą się za ochroną życia poczętego i właśnie za utrzymaniem drugiej poprawki. Będą interpretowali konstytucję tak, jak chcieliby tego nasi ojcowie-założyciele –oświadczył Donald Trump. „Putin chciałby mieć miarionetkę” W debacie powrócił wątek prezydenta Władimira Putina. Podczas rozmowy o polityce zagranicznej przywołała go Hillary Clinton, oskarżając Donalda Trumpa o to, że otrzymuje wsparcie od Rosji. Donald Trump podkreślił, że nie zna prezydenta Rosji.  – Mówił o mnie dobre rzeczy, więc mam nadzieję, że się dogadamy. Gdyby Stany Zjednoczone i Rosja porozumiały się i walczyły razem z Państwem Islamskim, też byłoby dobrze  – powiedział. Dodał, że Władimir Putin nie ma szacunku dla Hillary Clinton.  Kandydatka Demokratów ripostowała, że Putin wolałby mieć swoją marionetkę jako prezydenta USA, czyli Donalda Trumpa.  – To jasne, że on wolałby mieć za prezydenta Stanów Zjednoczonych marionetkę  – powiedziała Clinton, przypominając oskarżenia, że rosyjscy hakerzy włamali się do skrzynki mailowej Partii Demokratycznej, by wpłynąć na wynik wyborów i pomóc wygrać Trumpowi.Debata dotyczyła także m.in. polityki gospodarczej, imigracji i sytuacji na Bliskim Wschodzie. Donald Trump nie odpowiedział jednoznacznie, czy uzna wyniki wyborów. Wyraził opinię, że Hillary Clinton nie powinna w nich startować. Wybory prezydenta USA odbędą się 8 listopada.",,
11 maja spotkanie „czwórki normandzkiej” ws. Ukrainy,"Minister spraw zagranicznych Niemiec Frank-Walter Steinmeier zaprosił przedstawicieli władz Ukrainy, Rosji i Francji na poświęcone ukraińskiemu konfliktowi spotkanie 11 maja w Berlinie. Zwrócił uwagę, że rozejm w Donbasie jest coraz częściej naruszany.","– Straciliśmy czas. Zawieszenie broni znowu osłabło, szybko rośnie liczba naruszeń rozejmu i liczba ofiar – powiedział Steinmeier gazecie „Welt am Sonntag”. Najbliższe spotkanie tzw. czwórki normandzkiej ma być poświęcone przygotowaniu wyborów lokalnych na kontrolowanym przez separatystów wschodzie Ukrainy. Poruszony ma być też temat „interesujących propozycji” Organizacji Bezpieczeństwa i Współpracy w Europie (OBWE) w sprawie ustabilizowania sytuacji w regionie. Rozejm na świętaTrójstronna grupa kontaktowa ds. konfliktu na wschodzie Ukrainy (Ukraina, Rosja, OBWE) oraz przedstawiciele separatystów uzgodnili wstrzymanie ognia od 30 kwietnia na czas prawosławnych świąt wielkanocnych, co najmniej do 9 maja. Tymczasem były prezydent Ukrainy Leonid Kuczma, specjalny wysłannik Kijowa ds. uregulowania sytuacji w Donbasie, oświadczył w sobotę, że separatyści nie przestrzegają rozejmu w miejscowościach Szyrokyne, Awdijiwka i Marjinka. Według armii ukraińskiej w ciągu ostatniej doby na linii konfliktu dwaj jej żołnierze zginęli, a czterej zostali ranni. ONZ szacuje, że od wybuchu konfliktu na wschodzie Ukrainy zginęło ponad 9 tysięcy ludzi.",,
„Decyzja niemieckich i belgijskich władz ws. Kozłowskiej świadczy o braku solidarności”,"– Nie może być tak, że ktoś, kto prowadzi w Polsce działalność wymierzoną w interes narodowy naszego państwa, będzie miał osłonę i będzie autorytetem – stwierdził w programie „Minęła 8” Jarosław Zieliński. Wiceminister spraw wewnętrznych ocenił, że decyzje niemieckich i belgijskich władz o wydaniu wizy Ludmile Kozłowskiej – osobie wpisanej na listę osób niepożądanych w strefie Schengen – świadczą o braku solidarności państw europejskich.","W środę deportowana na wniosek polskich władz z terenu UE prezes Fundacji Otwarty Dialog Ludmiła  Kozłowska zorganizowała konferencję prasową PE w Brukseli. Stwierdziła, że Polska nadużyła wobec niej Systemu Informacyjnego Schengen. Kozłowska mogła przyjechać do Brukseli, bo władze Belgii wydały jej wizę. Do tej sytuacji odniósł się na antenie TVP Info Jarosław Zieliński, wiceminister spraw wewnętrznych i administracji. – Szkoda. Tu widzimy brak solidarności państw europejskich. Chodzi tu oczywiście o brak solidarności z Polską; najpierw ze strony Niemiec, a teraz Belgii; osoba wpisana do rejestru, który powinien obowiązywać wszystkie kraje w sposób solidarny, nie powinna być wpuszczona na teren żadnego z krajów strefy Schengen – powiedział Zieliński. Dwa tygodnie temu wizę wjazdową Kozłowskiej wydały również Niemcy. Podczas pobytu w Berlinie wzięła ona udział w wysłuchaniu w niemieckim parlamencie zatytułowanym „Prawa człowieka w niebezpieczeństwie – demontaż praworządności w Polsce i na Węgrzech”. Kozłowska w Brukseli krytykowała polski rząd, wyrażając opinię, że decyzja polskich władz „może nawet naruszać traktaty europejskie”. – Kozłowska sama ma problemy z polskim prawem; nie chcę mówić o szczegółach, bo toczą się różne postępowania w tej sprawie. Myślę, że naprawdę postąpiliśmy jako państwo w sposób właściwy, usuwając tę osobę z terytorium RP. Są ludzie, którzy Polsce po prostu szkodzą, więc mamy możliwość prawną reagowania na to – ocenił Jarosław Zieliński. – Dlatego pani Kozłowska została z Polski wydalona. Jeżeli zapraszają ją inne kraje i tam ma możliwość opowiadania tych swoich bzdur, to na to niestety na tym etapie naszych relacji prawa narodowego nie ma skutecznej rady; natomiast Polska reaguje tak, jak należy – zakończył wiceszef MSWiA. Kozłowska została deportowana z terytorium UE do Kijowa 14 sierpnia przez alert, jaki polskie władze zamieściły w Systemie Informacyjnym Schengen. Agencja Bezpieczeństwa Wewnętrznego przekazała w sierpniu, że ze względu na „poważne wątpliwości” co do finansowania kierowanej przez nią Fundacji Otwarty Dialog wydało negatywną opinię w jej sprawie. Skutkowało to objęciem jej zakazem wjazdu do Polski i UE.",,
Niemcy: co piąty mieszkaniec ma imigranckie pochodzenie,"Co piąty mieszkaniec Niemiec jest imigrantem lub pochodzi z rodziny imigranckiej – poinformował tamtejszy Federalny Urząd Statystyczny w Wiesbaden. Odsetek takich osób zwiększył się w minionym roku o 4,4 proc. do 21 proc. To najwyższy wynik w powojennej historii Niemiec.","W 2015 roku w liczących 81,4 mln mieszkańców Niemczech mieszkało 17 mln osób mających imigranckie pochodzenie. Krajami, z których pochodzi najwięcej migrantów, są Turcja, Polska oraz Federacja Rosyjska.Wiele osób ma korzenie włoskie i greckie. Przypomnijmy, że w latach 60. z tych krajów napływała do RFN siła robocza.Urząd opublikował dane, z których wynika między innymi, że osoby o korzeniach imigranckich są z reguły młodsze niż rodowici Niemcy. Wśród dzieci poniżej piątego roku życia, imigranci stanowią 36 proc. Z kolei w grupie osób do 18 lat – jedną trzecią.",,
"Papież: radujmy się, bo życie kryje zalążek zmartwychwstania","– Chrystus żyje i pragnie zmartwychwstać w wielu twarzach, które pogrzebały nadzieję, pogrzebały marzenia, pogrzebały godność – mówił Franciszek podczas Wigilii Paschalnej odprawianej w Wielką Sobotę w Bazylice św. Piotra w Watykanie.","Ojciec Święty podkreślił, że poprzez zmartwychwstanie Chrystus „chce rozbić wszystkie przeszkody zamykające nas w naszych jałowych pesymizmach, wyrachowanych światach koncepcji, które oddalają nas od życia, w obsesyjnych poszukiwaniach bezpieczeństwa i bezgranicznych ambicjach, zdolnych do igrania godnością innych osób”.W homilii Franciszek mówiąc o podążających do grobu Jezusa Marii Magdaleny i drugiej Marii przypomniał, że podobnie jak Józef z Arymatei, który Go pochował, obie kobiety towarzyszyły ostatniemu tchnieniu Mistrza na krzyżu i potrafią nie uciekać, potrafią wytrwać, zmierzyć się z życiem, takim, jakim jest, i znosić gorzki smak niesprawiedliwości, stoją przed grobem, między cierpieniem a niezdolnością do utraty nadziei.Papież zachęcał wiernych, aby uruchomili swoją wyobraźnię i w obliczu Marii Magdaleny i Marii odnaleźli twarze wielu matek i babć, twarze dzieci i ludzi młodych, znoszących ciężar i ból wielkiej nieludzkiej niesprawiedliwości.Umęczone twarze– Widzimy odzwierciedlone w nich twarze tych wszystkich, którzy idąc przez miasto, odczuwają cierpienie nędzy, cierpienie z powodu wyzysku i handlu ludźmi. Widzimy w nich również twarze tych, którzy doświadczają pogardy, bo są imigrantami, bez ojczyzny, domu, rodziny; twarze tych, których wzrok ujawnia samotność i opuszczenie, bo mają zbyt szorstkie dłonie – mówił papież.Franciszek podkreślił, że są to też twarze kobiet, matek, które płaczą widząc, że życie ich dzieci jest pogrzebane pod ciężarem korupcji, która odbiera prawa i podkopuje wiele aspiracji, w codziennym egoizmie krzyżującym i grzebiącym nadzieje wielu, pod paraliżującą i jałową biurokracją, nie pozwalającą na zmianę stanu rzeczy.– W ich bólu, mają one oblicze tych wszystkich, którzy idąc przez miasto, widzą godność ukrzyżowaną – zaznaczył. Zachęcał przy tym, aby oblicze tych kobiet pobudzało nas do sprzeciwu, gdyż w „naszym wnętrzu nosimy obietnicę i pewność wierności Boga”. W obliczu ludzkich cierpień przestrzegł jednocześnie przed frustracją, ucieczkami, rezygnacją, gdyż wtedy „umiera nie tylko nasz Nauczyciel: wraz z Nim umiera również nasza nadzieja”. „Nie lękajmy się”Nawiązując do słów anioła przy grobie Jezusa: „Nie lękajmy się bracia, bo zmartwychwstał, jak powiedział!” Ojciec Święty przypomniał słowa niemieckiego teologa Romano Guardiniego: „Życie rozdarte, zniszczone, unicestwione na krzyżu ponownie się zbudziło i pulsuje na nowo”.– Puls serca Zmartwychwstałego Chrystusa daje nam siebie jako dar, jako prezent, jako perspektywę. Poprzez zmartwychwstanie Chrystus nie tylko odwalił kamień z grobu, ale chce także rozbić wszystkie przeszkody zamykające nas w naszych jałowych pesymizmach, w naszych wyrachowanych światach koncepcji, które oddalają nas od życia, w naszych obsesyjnych poszukiwaniach bezpieczeństwa i bezgranicznych ambicjach, zdolnych do igrania godnością innych osób –  mówił do wiernych.Papież podkreślił, że Bóg wywrócił do góry nogami wszystkie nasze kryteria i tym samym zaoferował nową szansę, ustanowił i umocnił nowy czas – czas miłosierdzia. – Raduj się, bo twoje życie kryje zalążek zmartwychwstania, ofertę życia, które czeka na przebudzenie – zachęcił Franciszek. –Oto właśnie ta noc wzywa nas do głoszenia wieści: uderzenia serca Zmartwychwstałego, Chrystus żyje! – dodał.",,
Problem dla ubezpieczycieli. Więcej osób może domagać się pieniędzy,Bliskim poszkodowanego w wypadku komunikacyjnym będzie łatwiej o zadośćuczynienie. Sąd Najwyższy podjął decyzję o takiej możliwości – informuje „Puls Biznesu”.,"Sąd może przyznać zadośćuczynienie za krzywdę osobom najbliższym poszkodowanego, który na skutek czynu niedozwolonego doznał ciężkiego i trwałego uszczerbku na zdrowiu – tak brzmi sentencja do uchwały SN wydanej na wniosek Rzecznika Finansowego. Uzasadnienie do uchwały pojawi się w ciągu kilku najbliższych miesięcy.Do tej pory o takie świadczenia mogli wnioskować bliscy osób zmarłych. Dziennik wskazuje, że decyzja SN oznacza otwarcie nowego katalogu roszczeń – ze strony osób bliskich za zerwanie więzi.",,
Więcej policji na lotniskach. USA ostro potępiają akt terroru w Stambule,Po zamachu na lotnisku w Stambule zwiększono środki bezpieczeństwa na lotniskach w Nowym Jorku – poinformowały we wtorek wieczorem czasu lokalnego amerykańskie władze. Amerykańscy politycy zgodnie potępili zamachy w Turcji.,"Na dwóch lotniskach: La Guardia i JFK, oraz Newark w sąsiednim stanie New Jersey pojawiły się dodatkowe patrole policji.Po wtorkowym zamachu na największym tureckim lotnisku, w którym zginęło blisko 40 osób, a prawie 240 zostało rannych, amerykańska agencja lotnictwa cywilnego FAA zawiesiła wszystkie loty z USA do Stambułu.Amerykańscy politycy potępili zamachy w Turcji. – Stany Zjednoczone potępiają najostrzej jak to możliwe odrażające zamachy terrorystyczne na Międzynarodowym Lotnisku Ataturka w Stambule – głosi oświadczenie rzecznika Białego Domu Josha Earnesta, który w imieniu amerykańskich władz przekazał kondolencje rodzinom ofiar i życzył rannym szybkiego powrotu do zdrowia. – Utrzymujemy zdecydowane poparcie dla Turcji, naszego partnera i sojusznika z NATO. Razem z przyjaciółmi i sojusznikami na świecie nadal będziemy przeciwstawiać się terroryzmowi – podkreślił Josh Earnest.Kandydat republikanów na prezydenta Donald Trump oświadczył, że należy być twardszym w walce z terrorystami. – Co tu dzieje się naprawdę złego. Jeśli nie zaczniemy być inteligentni i twardzi to niewiele zostanie z naszego kraju – oświadczył biznesman podczas wiecu w Ohio.Hillary Clinton wydała oświadczenie, w którym stwierdziła, że walka z terroryzmem wymaga bliższej współpracy USA z sojusznikami w Europie i na Bliskim Wschodzie. Była sekretarz stanu dodała, że nie można się ugiąć przed dżihadystami.",,
Te ważne decyzje zapadły w Warszawie. Szczyt NATO w pigułce,"Wzmocnienie wschodniej flanki NATO, przedłużenie misji w Afganistanie po roku 2016, większe zaangażowanie w walkę z tzw. Państwem Islamskim, wzmocnienie współpracy UE-NATO – to niektóre postanowienia NATO w Warszawie. Przedstawiamy listę kluczowych decyzji.","WZMOCNIENIE FLANKI WSCHODNIEJ NATO    Sojusz rozmieści cztery batalionowe grup bojowe liczące po około 1000 żołnierzy w Polsce i krajach bałtyckich. Stany Zjednoczone będą państwem ramowym batalionu w Polsce, Kanada - na Łotwie, Niemcy - na Litwie, a Wielka Brytania - w Estonii. Oprócz tysiącosobowego batalionu, w Polsce znajdzie się dowództwo amerykańskiej brygady pancernej. Według wstępnych zapowiedzi do Polski, oprócz Amerykanów, wojska wyślą też Wielka Brytania (około 150 żołnierzy) oraz Rumunia. Na Litwie, gdzie państwem ramowym będą Niemcy, w skład wielonarodowej batalionowej grupy bojowej mają wejść też żołnierze z Francji, Portugalii, Norwegii, Belgii, Holandii i Luksemburga. Wielka Brytania ma dowodzić batalionem w Estonii, gdzie wyśle 500 żołnierzy. Po jednej kompanii mają wysłać tam też Francja i Dania. Także Włosi zapowiedzieli wysłanie 150 żołnierzy na wschodnią flankę. Zaangażowanie zadeklarowała również Chorwacja. Polska, która gościć będzie batalion dowodzony przez Amerykanów, sama wyśle żołnierzy na Łotwę. PRZEDŁUŻENIE MISJI W AFGANISTANIE   NATO zdecydowało o przedłużeniu misji „Resolute Support” w Afganistanie po 2016 roku. Kraje i partnerzy NATO, bez USA, potwierdziły swe zobowiązanie dotyczące wsparcia finansowego sił tego kraju w wys. 1 mld USD rocznie do 2020 roku. Siły NATO w Afganistanie w roku 2017 będą utrzymywały się mniej więcej na tym samym poziomie, co w roku 2016, czyli będą liczyły około 12 tys. żołnierzy. Na jesieni członkowie NATO podejmą decyzje co do dokładnych liczb. Misja ma charakter niebojowy. Jej celem jest wsparcie, szkolenie i doradztwo armii afgańskiej.  CYBERPRZESTRZEŃ NOWĄ SFERĄ DZIAŁAŃ OPERACYJNYCH   Sojusz uznał, że cyberprzestrzeń jest nową sferą działań operacyjnych, taką jak przestrzeń powietrzna, morze i ląd. Decyzja ta oznaczać ma też lepszą ochronę łączności, misji i operacji prowadzonych przez NATO, które chce prowadzić więcej ćwiczeń w tym zakresie. Sojusznicy NATO zostali także zobowiązani do wzmocnienia swej własnej obrony cybernetycznej oraz wymiany informacji. WSTĘPNA GOTOWOŚĆ OPERACYJNA SYSTEMU OBRONY BALISTYCZNEJ   Ogłoszono wstępną gotowość operacyjną systemu obrony balistycznej przeciwrakietowej Aegis Ashore. To oznacza, że okręty USA stacjonujące w Hiszpanii, radary w Turcji i instalacje przechwytujące w Rumunii są teraz w stanie pracować razem pod dowództwem i kontrolą NATO. W praktyce jest to oficjalne przejęcie przez NATO od USA kontroli nad komponentem systemu obrony przeciwrakietowej, znajdującym się w Rumunii, gdzie zainstalowano baterię pocisków SM-3. Kolejna baza z tymi pociskami powstaje w Polsce, w Redzikowie.  WIĘKSZE ZAANGAŻOWANIE W WALKĘ Z  TZW. PAŃSTWEM ISLAMSKIM    NATO udostępni samoloty wczesnego ostrzegania i rozpoznania AWACS koalicji zwalczającej tzw. Państwo Islamskie. Będą one latały nad międzynarodową i turecką przestrzenią powietrzną, obserwując także przestrzeń nad Syrią i Irakiem. NATO chce rozpocząć szkolenia wojsk w Iraku. Do Bagdadu ma się udać zespół przygotowujący tę misję. Mają być kontynuowane szkolenia irackich oficerów w Jordanii. Trwają przygotowania do wsparcia Libii, np. w walce z  tzw. Państwem Islamskim. DEKLARACJA UE-NATO   NATO i Unia Europejska podpisały deklarację o wzmocnieniu współpracy pomiędzy tymi organizacjami. To pierwszy tego typu dokument. Wśród wspólnych zadań na pierwszym miejscu jest pilne „wzmocnienie zdolności do przeciwstawienia się zagrożeniom hybrydowym”, np. atakom cybernetycznym czy propagandzie. Siłę takich zagrożeń unaocznił przede wszystkim konflikt na wschodzie Ukrainy i metody, stosowane w tym konflikcie przez Rosję. Według wspólnej deklaracji NATO i UE zamierzają wymieniać się informacjami o zagrożeniach czy incydentach hybrydowych i opracować procedury koordynowania reakcji na te zagrożenia.  Obie organizacje zamierzają też rozszerzyć współpracę operacyjną na Morzu Śródziemnym, by lepiej odpowiedzieć na kryzys migracyjny. Deklaracja mówi też o koordynacji działań w dziedzinie cyberbezpieczeństwa, misji i operacji, ćwiczeń i szkoleń, wzmacnianiu przemysłów obronnych oraz wspieraniu bezpieczeństwa i stabilności partnerów UE i NATO na wschodzie oraz południu. Na 2017 i 2018 rok zapowiedziano równoczesne i skoordynowane ćwiczenia, w tym w sferze zagrożeń hybrydowych. Do grudnia br. wypracowane mają zostać mechanizmy koordynacji, aby wdrożyć cele, założone we wspólnej deklaracji UE-NATO.  NOWA MISJA NA MORZU ŚRÓDZIEMNYM   Sojusz uruchomi nową misję na Morzu Śródziemnym pod nazwą „Sea Guardian”. Jej podstawą będzie prowadzona w rejonie Cieśniny Gibraltarskiej misja pod kryptonimem „Active Endeavour”, której zadaniem jest ochrona statków cywilnych przez atakami terrorystycznymi. Nowa operacja będzie mieć szeroki zakres działania, a szczegóły zostaną wypracowane wspólnie z UE. Będzie to misja przeciw terrorystom, ale jej celem będzie też wsparcie unijnej operacji „Sophia” na Morzu Śródziemnym, wymierzonej w przemytników ludzi.  POPARCIE DLA GRUZJI I UKRAINY   NATO wyraziło poparcie dla aspiracji Gruzji do członkostwa w Pakcie Północnoatlantyckim. Ministrowie państw NATO potwierdzili deklaracje dotyczące perspektywy członkostwa Gruzji w Sojuszu, złożone na szczycie w Bukareszcie w 2008 r. i później. Sojusz potwierdził wsparcie dla Ukrainy, „jej suwerenności i integralności terytorialnej” oraz dla programu reform. Potępiono również ""umyślne destabilizowanie sytuacji na wschodzie Ukrainy przez Rosję"".  Następny szczyt NATO odbędzie się w 2017 r., w nowej kwaterze głównej w Brukseli.",,
"„Palikot? Może dostać 1-2 proc. My postawimy na konia, który powalczy w II turze”","– Jak patrzę na Janusza Palikota, to – szczerze powiedziawszy – nie dostaję politycznego orgazmu w związku z tym, że został kandydatem na prezydenta.  Jego kandydowanie to misja samobójcza, bo może dostać jeden lub dwa procent. My chcemy postawić na takiego konia, który rzeczywiście powalczy o drugą turę – powiedział w programie „Gość poranka” w TVP Info Krzysztof Gawkowski, sekretarz generalny SLD. W niedzielę lider Twojego Ruchu ogłosił, że będzie kandydował w przyszłorocznych wyborach prezydenckich.  Sojusz swojego kandydata zamierza przedstawić w styczniu.","Kandydata SLD ma zatwierdzić konwencja partii na początku przyszłego roku. Lider ugrupowania, Leszek Miller zgłosił na początku grudnia kandydaturę Ryszarda Kalisza, ale Rada Krajowa partii postanowiła odłożyć decyzję w tej sprawie.   „Na lewicy jest mnóstwo kandydatów”   Zapytany, czy zazdrości Twojemu Ruchowi, że jego lider stanął w niedzielę przed kamerami i ogłosił, że wystartuje w wyborach, Krzysztof Gawkowski powiedział: – Nie chodzi o to, żebyśmy wskazali kandydata, który będzie ot tak, wyjęty z kapelusza. Jak patrzę na Janusza Palikota, to – szczerze powiedziawszy – politycznego orgazmu nie dostaję w związku z tym, że został kandydatem. Jego kandydowanie to misja samobójcza, bo może dostać jeden lub dwa procent. My chcemy postawić na takiego konia, który nie będzie suflerem Bronisława Komorowskiego w wyścigu o prezydenturę, a rzeczywiście powalczy o drugą turę.  – Na lewicy jest mnóstwo kandydatów, od profesorów i profesorek, aż po ludzi kultury, nauki i wielu polityków. (…) Ale jeżeli ja mam dzisiaj grać w trzeciej lidze politycznej po to tylko, żeby wystawić kandydata, to lepiej go nie wystawiać. Wolę, żeby to się stało na przełomie stycznia i lutego i by ten proces  zakończył się wielką fetą oraz zbudowaniem na lewicy emocji, które mają szansę przerodzić się w coś więcej – mówił Krzysztof Gawkowski.   Kandydatką powinna być kobieta   Sekretarz generalny SLD zdradził, że on również jest brany pod uwagę jako ewentualny kandydat w wyborach. – Nie jest tak, że ktoś może powiedzieć, że nie interesuje go urząd prezydenta. Gdyby takie propozycje padły, nie mogę odpowiedzieć „nie”. Bo do mnie też przychodzą koleżanki i koledzy i mówią: „powinieneś , zastanów się, to jest dobra myśl”. Ale ja uważam, że dzisiaj na lewicy jest czas na kobietę, i będę wśród kolegów taką myśl zasiewał – powiedział gość TVP Info. „Nigdy nie miałem pretensji do Kwaśniewskiego i Millera”  Sekretarz generalny SLD odniósł się również do opublikowanego niedawno streszczenia raportu śledczych Senatu USA nt. brutalnych przesłuchań CIA w tajnych ośrodkach poza granicami kraju. Wiadomo, że chodzi m.in. o udostępniony Amerykanom przez ówczesne władze RP ośrodek w Starych Kiejkutach. Po ogłoszeniu raportu były prezydent Aleksander Kwaśniewski zapewnił, że nie wiedział, co dzieje się na terenie tej placówki.   – Ja nigdy nie miałem pretensji do Kwaśniewskiego i Millera, bo wierzę im, że nie wiedzieli , co się dzieje w tych ośrodkach, które były wynajmowane – podkreślił Gawkowski .  Dodał, że nawet „prezydent USA George Bush nie wiedział, co CIA robi i tak naprawdę został poinformowany o wszystkim do końca w 2006 roku”, a wtedy w Polsce nie rządziła już lewica.     „Współpraca wywiadowcza zaczęła się  już w 1990 roku” – Mówimy tak wiele o współpracy  wywiadowczej miedzy Polską i USA za czasów lewicy.  Chciałbym powiedzieć jedną rzecz, która niestety nie jest w świadomości Polaków –  kooperacja zaczęła się  już w 1990 roku. Wynajmowano eksterytorialne pomieszczenia, wynajmowano całe wille, jak w Klarysewie –  mówił Krzysztof Gawkowski.– Ta współpraca trwała przez 2001 rok i z tego, co słyszę od pani premier Ewy Kopacz, w 2014 trwa dalej. Więc nie wstydźmy się, miejmy tylko pretensje do CIA – powiedział.",,
Ast o nowelizacji ustawy o SN: To szansa na szybszy wybór I prezesa,"Proponowana nowelizacja ustawy o Sądzie Najwyższym da szansę na w miarę szybki wybór I prezesa Sądu Najwyższego – wyjaśnia poseł Marek Ast. Reprezentant wnioskodawców wskazuje, że zmiany zostały wymuszone bieżącą sytuacją wokół SN.","– Działania I prezes Sądu Najwyższego i oświadczenia osoby pełniącej obowiązki I prezesa SN sędziego Józefa Iwulskiego wprowadzają zamieszanie, które dobrze byłoby, żeby się jak najszybciej zakończyło – mówi poseł sprawozdawca projektu, Marek Ast. Polityk przypomina, że „mamy zapowiedzi obstrukcji całego procesu uzupełniania składu Sądu Najwyższego”. Choć zmiana ustawy ma spowodować przyspieszenie, to i tak zdaniem Asta obsada stanowisk sędziowskich w SN zajmie kilka tygodni.– Już w momencie obsadzenia 2/3 stanowisk sędziowskich w Sądzie Najwyższym Zgromadzenie Ogólne SN będzie mogło podjąć uchwałę wskazującą pięciu kandydatów do stanowiska I prezesa SN, a także tę uchwałę przedstawić panu prezydentowi – tłumaczy Ast istotę zmiany. Obecnie kandydatów na I prezesa Zgromadzenie ma prawo wskazać dopiero, gdy obsadzone są niemal wszystkie stanowiska.",,
Trump: Bez pośpiechu w negocjacjach handlowych z Chinami,„Nie ma żadnej presji czasowej w negocjacjach handlowych z Chinami” - napisał w niedzielę prezydent USA Donald Trump na Twitterze. „Jakość transakcji jest dla mnie o wiele ważniejsza niż jej szybkość” - podkreślił Trump.,"Amerykański prezydent poinformował również, że utrzymane zostaną obecne cła na chińskie towary. „Nie będzie żadnej redukcji taryf, której domaga się obecnie strona chińska” – stwierdził Trump. Podkreślił, że jego spotkanie w Osace z chińskim przywódcą Xi Jinpingiem było „znacznie lepsze, niż się spodziewano”.W sobotę Donald Trump spotkał się z prezydentem Chin w kuluarach szczytu G20 w Osace.Po rozmowie przywódców obie strony poinformowały, że uzgodniono wznowienie negocjacji w sprawie toczonego przez USA i Chiny sporu handlowego. Rokowania załamały się w maju, gdy Trump zarzucił Pekinowi próby wycofania się z uzgodnionych zapisów umowy handlowej. Sprawa Huawei pozostawiona „na koniec”Trump powiedział również, że poruszył z Xi sprawę chińskiego koncernu Huawei i uzgodnił z nim, że temat ten zostanie pozostawiony „na koniec”. Oświadczył przy tym, że zgodził się, aby amerykańskie firmy w dalszym ciągu sprzedawały Huawei sprzęt, który nie wiązałby się z „żadnym wielkim zagrożeniem dla kraju”.Ministerstwo handlu USA wpisało niedawno Huawei na listę podmiotów, które muszą uzyskać zezwolenie Waszyngtonu na zakup amerykańskich części i oprogramowania. Argumentowano to obawą, że chińska firma może prowadzić działalność zagrażającą bezpieczeństwu narodowemu USA.Trump powiedział, że Huawei wciąż znajduje się na wspomnianej liście i nie ujawnił, czy zostanie z niej zdjęty. Dodał natomiast, że amerykańskie firmy „nie były do końca zadowolone, że nie mogłyby sprzedawać, ponieważ nie miały nic wspólnego z tym, co potencjalnie działo się w związku z Huawei”.",,
"Najnowszy sondaż. PiS na czele, Nowoczesna nie wchodzi do Sejmu",Prawo i Sprawiedliwość ma 12 pkt proc. przewagi nad Platformą Obywatelską – wynika z najnowszego sondażu Instytutu Badań Pollster dla „Wiadomości” TVP1. Do Sejmu nie dostałaby się Nowoczesna.,"Gdyby wybory do Sejmu odbyły się na początku czerwca, 40 procent osób, które zadeklarowały gotowość wzięcia w nich udziału, zagłosowałoby na Prawo i Sprawiedliwość, a 28 procent na Platformę Obywatelską - wynika z sondażu Instytutu Badań Pollster na zlecenie „Wiadomości” TVP.  Próg wyborczy przekroczyłyby też Kukiz'15 (8 procent), SLD (7 procent) i PSL (5 procent). Z badania wynika, że do Sejmu nie dostałyby się Nowoczesna, Partia Wolność i Partia Razem, które uzyskały po 4 procent poparcia.    Sondaż został przeprowadzony w dniach 6-7 czerwca na reprezentatywnej próbie 1073 dorosłych Polaków.",,
Morawiecki dla Politico: Armia Czerwona bezczynnie patrzyła na agonię Warszawy,"Europa nie może pozwolić Rosji na przepisywanie swojej historii; musi się stanowczo przeciwstawić zakłamaniu, jakiego dokonuje obecnie rosyjska propaganda – napisał premier Mateusz Morawiecki. Obszerny artykuł szefa polskiego rządu opublikowano w przededniu 75. rocznicy wyzwolenia niemieckiego obozu koncentracyjnego Auschwitz. Jak podkreślił Morawiecki, głoszona teraz „stalinowska wersja historii jest błędna nie tylko co do faktów, ale także obraża pamięć milionów ofiar komunizmu”.","„W rzeczywistości to właśnie sojusz między nazistowskimi Niemcami a ZSRR w 1939 r. utorował drogę do wybuchy II wojny światowej” – zaznaczył Morawiecki. Podkreślił, że Trzecia Rzesza nie byłaby w stanie odbudować niemieckiego potencjału woskowego bez zaopatrzenia w surowce naturalne i współpracy wojskowej ze Związkiem Radzieckim. W efekcie nie byłaby w stanie tak łatwo pokonać Polski i Francji i nie miałaby tak wielkiej swobody w przygotowaniu „niszczycielskiej machiny Holokaustu”.  Mateusz Morawiecki w swoim tekście podkreśla, że wbrew twierdzeniom władz Rosji Związek Radziecki nie „wyzwolił” Warszawy.   „Armia Czerwona patrzyła bezczynnie na agonię Warszawy. Dwa powstania w mieście – pierwsze w getcie żydowskim w 1943 r., a drugie w całym mieście w 1944 r. – były dowodami okrutnych zbrodni niemieckich. Podczas gdy mieszkańcy Warszawy czekali z nadzieją na pomoc, Józef Stalin nigdy nie wydał rozkazu interwencji Armii Czerwonej” – pisze polski premier.  Odnosząc się do 75. rocznicy wyzwolenia Auschwitz przypomina, że choć Armia Czerwona ostatecznie wyzwoliła obóz, to mogło się to stać już pół roku wcześniej. „Latem 1944 r. armia radziecka zatrzymała się jednak 200 km od Auschwitz, a ofensywa została wstrzymana, co dało Niemcom czas na wycofanie swych sił i zorganizowanie marszów śmierci, które kontynuowano aż do stycznia 1945 r.” – wskazuje Morawiecki.  Jak ocenia premier, propaganda sowiecka w powojennej Polsce dyktowała narrację z okresu II wojny światowej. Prawdziwa historia „podwójnej okupacji została pochowana”, by móc zostać opowiedzianą dopiero po 1989 r. – czytamy dalej. Morawiecki przypomniał, że sowiecka okupacja ciągnęła się przez 45 lat, kosztowała życie milionów ludzi, pozbawiła Polskę i Europę Środkową niepodległości oraz szansy na normalny rozwój ekonomiczny.  Przedstawiając dziś znowu Związek Radziecki jako wyzwoliciela, „rosyjski prezydent Władimir Putin pomija milczeniem wojskową agresję Moskwy nie tylko wobec Polski, ale także wobec krajów bałtyckich: Litwy, Łotwy i Estonii w czerwcu 1940 r.” – czytamy dalej na łamach Politico. Szef polskiego rządu wymienia w tym miejscu również decyzję o sprowokowaniu »wojny zimowej« z Finlandią, trwającej od listopada 1939 do marca 1940 roku”. Ta stalinowska wersja historii nie ma nic wspólnego z faktami, co więcej, „obraża pamięć milionów ofiar komunizmu” – dodał Morawiecki.  Wskazał przy tym, że o ile „w Europie Zachodniej ten tragiczny okres historii zakończył się w 1945 r. wraz z porażką niemieckiego reżimu nazistowskiego, to dla wielu narodów europejskich deklaracja pokoju nie oznaczała końca tragedii, a jedynie początek nowej”. Ożywianie i instrumentalne wykorzystywanie kłamliwej narracji, co się dzieje teraz, gdy „Rosja usiłuje obarczyć Polskę i inne kraje europejskie odpowiedzialnością za współpracę z niemieckim dyktatorem Adolfem Hitlerem, przypomina dawne czasy” – ocenił Morawiecki.  Przypomniał w tym kontekście, że to Polacy utworzyli Żegotę, podziemną organizację pomocy Żydom pod okupacją niemiecką. „Rząd polski na uchodźstwie w Londynie starał się zaś wszelkimi sposobami przekazać światu prawdę o niewyobrażalnym złu Holokaustu, którego symbolem pozostaje obóz zagłady Auschwitz-Birkenau” – czytamy. Morawiecki dodaje, że „kolaboracja z Niemcami lub denuncjowanie ukrywających się Żydów były karane wyrokiem śmierci przez Armię Krajową – armię podziemnego państwa polskiego”.  „Kiedy świat obchodzi 75. rocznicę wyzwolenia Auschwitz, Rosja próbuje na nowo pisać historię. (...) Wziąwszy pod uwagę, że Unia Europejska narodziła się z popiołów II wojny światowej, musimy strzec się dziś przed fałszywymi narracjami, które usiłuje się nam sprzedać” – napisał polski premier. W opublikowanym przez Politico artykule Morawiecki zaapelował także o wspólne, europejskie stanowisko wobec rosyjskich prób przeinaczania historii.",,
Ukraina prosi Iran o czarne skrzynki zestrzelonego boeinga,"Prokuratura generalna i Służba Bezpieczeństwa Ukrainy (SBU) zwróciły się do władz Iranu o przekazanie czarnych skrzynek ukraińskiego samolotu, który w ubiegłym tygodniu został zestrzelony w Teheranie. W katastrofie zginęło 176 osób.","„Biuro prokuratora generalnego i Służba Bezpieczeństwa Ukrainy zwróciły się do odpowiednich organów Islamskiej Republiki Iranu z pytaniem o pomoc prawną związaną z przekazaniem ukraińskim organom rejestratorów lotów samolotu Booeing 737 linii lotniczych Ukraine International Airlines, który wykonywał rejs PS752 Teheran-Kijów i został zestrzelony przez irańskich wojskowych” – poinformowała prokuratura w serwisie Telegram.   Boeing 737-800 linii UIA, odbywający regularny rejs z Teheranu do Kijowa, rozbił się w stolicy Iranu 8 stycznia. W katastrofie zginęło 176 osób, w tym 82 Irańczyków, 57 Kanadyjczyków, 11 Ukraińców (dwóch pasażerów i dziewięcioro członków załogi), a także obywatele Szwecji, Afganistanu i Wielkiej Brytanii.   W sobotę Iran przyznał, że jego siły zbrojne „nieintencjonalnie"" zestrzeliły ukraiński samolot w rezultacie „błędu ludzkiego”. Wcześniej Teheran zaprzeczał, jakoby ponosił odpowiedzialność za tragedię.",,
Iran grozi powrotem do sytuacji sprzed umowy nuklearnej,"Iran może powrócić do sytuacji, która panowała przed zawarciem w 2015 r. międzynarodowego porozumienia w sprawie jego programu nuklearnego – oświadczył Behrus Kamalwandi, rzecznik irańskiej organizacji ds. energetyki jądrowej (AEOI).","– Jeśli Europejczycy i Amerykanie nie będą chcieli działać zgodnie ze swoimi zobowiązaniami, zrównoważymy to, zmniejszając nasze zobowiązania i powrócimy do sytuacji sprzed czterech lat – powiedział Kamalwandi, cytowany przez oficjalną agencję IRNA. W odpowiedzi na decyzję USA o jednostronnym wycofaniu się w maju 2018 r. z porozumienia osiągniętego 14 lipca 2015 r., Iran zaczął stopniowo łamać niektóre ze swoich zobowiązań, aby – jak argumentował – skłonić swoich partnerów do ratowania umowy. – Ma to dać drugiej stronie możliwość opamiętania się i wypełnienia swoich zobowiązań, ale uporczywie się tego nie czyni – wyjaśnił Kamalwandi, podczas gdy ministrowie spraw zagranicznych UE próbowali w Brukseli uratować umowę dotyczącą irańskiego programu jądrowego.Porozumienie zawarte w 2015 r. po latach starań między Teheranem a grupą sześciu państw (Chiny, Stany Zjednoczone, Francja, Wielka Brytania, Rosja i Niemcy) przewiduje ograniczenie irańskiego programu nuklearnego w zamian za stopniowe znoszenie sankcji międzynarodowych przeciwko Iranowi.Przywrócenie międzynarodowych sankcji wobec Teheranu po wycofaniu się Waszyngtonu z porozumienia zagraża umowie, pozbawiając Iran spodziewanych korzyści ekonomicznych – podkreśla strona irańska.",,
Łotwa cofa pozwolenie na emisję rosyjskojęzycznej telewizji,"Władze łotewskie ogłosiły, że zawieszają pozwolenie na nadawanie programów dziewięciu rosyjskojęzycznych kanałów telewizyjnych. Są one kontrolowane przez multimilionera Jurija Kowalczuka. Uchodzi on za „bankiera” Władimira Putina.","Wobec Kowalczuka Unia Europejska zastosowała sankcje w związku z konfliktem zbrojnym we wschodniej Ukrainie. Wiceprezes Łotewskiej Krajowej Rady Mediów (NEPLP) Ivars Abolins potwierdził ich zastosowanie w Telewizji Łotewskiej.Zawieszone rosyjskojęzyczne kanały, emitujące za pośrednictwem telewizji kablowej i internetu, mają na Łotwie niewielu odbiorców z wyjątkiem Dom Kino i Kanału Piątego; programy tego ostatniego są emitowane z Petersburga.W odróżnieniu do kanałów, których emisję zawieszono przed kilkoma miesiącami, bo nadawały programy wrogie wobec Łotwy, dziewięć kanałów właśnie zawieszonych nie odzyska na Łotwie prawa do emisji, jeśli Kowalczuk pozostanie na liście osób, wobec których UE nadal utrzymuje sankcje w związku z rolą Moskwy w kryzysie ukraińskim.Sankcje te zostały przedłużone we wrześniu na dalsze sześć miesięcy i pozostaną w mocy co najmniej do 15 marca 2020 r. Wszystkie wspomniane kanały są kontrolowane przez Jurija Kowalczuka i amerykańską telewizję Discovery.",,
Horała o poparciu Jaśkowiaka dla małżeństw homoseksualnych: To program całej PO,"– Nie mam złudzeń, że to jest program całej PO – powiedział w programie „Gość Wiadomości” Marcin Horała z Prawa i Sprawiedliwości. W ten sposób skomentował deklarację prezydenta Poznania Jacka Jaśkowiaka o poparciu legalizacji małżeństw homoseksualnych. – Na pewno zwrócił na siebie uwagę, rozpoczął debatę – ocenił Dariusz Joński z Koalicji Obywtelskiej.","Prezydent Poznania Jacek Jaśkowiak, kandydat Platformy Obywatelskiej w prawyborach prezydenckich, zadeklarował, że gdyby od niego zależała legalizacja małżeństw homoseksualnych w Polsce, to byłyby legalne.  Marcin Horała z PiS stwierdził, że takie wypowiedzi go nie dziwą. Dodał, że Jacek Jaśkowiak jest nie do końca doświadczony na arenie ogólnopolskiej. – Jeszcze mu nie przetłumaczono, że nie można tak otwarcie się do tego programu przyznawać, więc się przyznał. Nie mam złudzeń, że to jest program całej PO – powiedział polityk PiS.  – Na pewno zwrócił na siebie uwagę, rozpoczął debatę i dyskusję – powiedział Dariusz Joński z KO. Jego zdaniem to ciekawa teza. – Jestem ciekaw tej debaty z marszałek Kidawą-Błońską – mówił w TVP Info podkreślając, że każda formacja wchodząca w skład KO podejmie własne decyzje. Joński liczy, że się porozumieją. – Inicjatywa Polska, którą reprezentuję do połowy stycznia podejmie decyzję czy wystawia kandydata bądź kandydatkę – powiedział Joński i przyznał, że namawiana jest Barbara Nowacka.",,
PO wprowadzi związki partnerskie? Polityk PSL: Grupiński nie przeczytał konstytucji,"– Może Rafał Grupiński i Platforma Obywatelska będą wprowadzać związki partnerskie, ale na pewno nie będzie Koalicji Europejskiej, która będzie się zgadzała w sprawach światopoglądowych. PSL się nie zgodzi i to pan Władysław Kosiniak-Kamysz jasno stwierdził – mówił w Polsat News Władysław Teofil Bartoszewski, kandydat PSL do Parlamentu Europejskiego z listy KE.","Bartoszewski odnosił się do wypowiedzi polityka PO Rafała Grupińskiego, który zapytany w czasie marszu Koalicji Europejskiej o związki partnerskie przyznał, że będą w tej sprawie „działać progresywnie”. – Po prostu musimy prowincję przyciągnąć do głosowania. Stąd też dzisiaj nie eksponujemy tego za bardzo – powiedział rozmówcy w czasie sobotniego marszu KE Grupiński.Zdaniem Bartoszewskiego wybory europejskie nie mają związku ze sprawami światopoglądowymi, a w tym przypadku PSL różni się znacząco od pozostałych partii należących do Koalicji Europejskiej. – Jeśli chodzi o (homoseksualne – przyp. red.) związki małżeńskie, to pan Kosiniak-Kamysz powiedział jasno: Nie ma takiej możliwości – stwierdził Bartoszewski.Polityk – na uwagę, że Platforma także oficjalnie zaprzecza, by planowała wprowadzenie związków partnerskich, a Grupiński w rozmowie z wyborcą przyznaje, że po wyborach się to zmieni – odpowiedział: „To pan Rafał Grupiński nie przeczytał konstytucji, w której jest jasno napisane, że małżeństwo to związek kobiety i mężczyzny. Jeśli Grupiński zakłada, że po wyborach PO będzie miała większość konstytucyjną, to świetnie, gratuluję, ale do tego momentu, to nawet mowy nie ma”.",,
Jaki: Ratusz obcina budżet Schronisku Na Paluchu. Premier interweniuje,"„Trzaskowski, który w kampanii fotografował się z psami, obcina 1,5 mln zł na schronisko dla zwierząt! Było na palety i tramwaje różnorodności a i tak już mocno niedofinansowanemu schronisku grozi teraz zamknięcie” - napisał na Twitterze były kandydat na prezydenta Warszawy Patryk Jaki. Na tę informację zareagował Mateusz Morawiecki. „Zapraszam przedstawicieli schroniska dla zwierząt »Na Paluchu« na spotkanie” – napisał premier.","W poniedziałek na portalach społecznościowych wybuchła dyskusja na temat rzekomych planów ograniczenia przez warszawski samorząd nakładów na ochronę zwierząt. Na Twitterze Patryk Jaki poinformował, że stołeczny ratusz planuje w 2020 r. ograniczyć o blisko 1,5 mln zł dofinansowanie warszawskiego schroniska dla bezdomnych zwierząt „Na Paluchu”.Zapowiedział wydanie oświadczenia w tej sprawie do Rady Miasta. Do wpisu dołączył tabelę, na której widnieje napis: „Wydatki bieżące. Zadania z zakresu bezdomności zwierząt w mieście”.Jaki zaapelował do Rady Miasta Warszawy i prezydenta Warszawy Rafała Trzaskowskiego: „Przypominam, że Schronisko dla bezdomnych zwierząt »Na Paluchu« jako jednostka budżetowa m.st. Warszawy jest głównym wykonawcą Warszawskiego Programu Przeciwdziałania Bezdomności Zwierząt. Budżet w 2019 roku wynosił prawie 10 mln zł i już wtedy był niewystarczający z uwagi na zakres prowadzonych działań (...) apeluję do państwa radnych o pilną zmianę budżetu i decyzji prezydenta Trzaskowskiego i ratowanie zwierząt. To bez barw politycznych, nasze wspólne zobowiązanie”.Do sprawy odniósł się również premier Mateusz Morawiecki.",,
Raptory nad Europą. Amerykanie wspomagają wschodnią flankę,Stany Zjednoczone rozpoczęły rozmieszczanie w Europie nowoczesnych myśliwców F-22 Raptor. Dwie maszyny tego typu przyleciały na manewry nad Morzem Czarnym – podała w poniedziałek agencja Reutera. 12 samolotów F-22 stacjonuje na wschodzie Wielkiej Brytanii.,"Reuters podkreśla, że dwa myśliwce F-22 i samolot cysterna KC-135 przeleciały z Wielkiej Brytanii na lotnisko im. Mihaila Kogalniceanu niedaleko Konstancy w południowo-wschodniej Rumunii. Zaznacza, że m.in. w ten sposób Waszyngton wspomaga wschodnie państwa członkowskie NATO, które czują się zagrożone ze strony Rosji. Bazą myśliwców Raptor jest Lakenheath w Wielkiej Brytanii. Incydenty z udziałem rosyjskich maszyn W ostatnim czasie doszło nad Morzem Bałtyckim do incydentów z udziałem rosyjskich samolotów bojowych. Rosyjskie maszyny około 20 razy przeleciały nad amerykańskim niszczycielem USS Donald Cook na wodach międzynarodowych na Bałtyku. Następnie poinformowano, że w pobliżu amerykańskiego samolotu rozpoznania niebezpieczne manewry wykonał rosyjski myśliwiec. Amerykańskie myśliwce taktyczne piątej generacji są praktycznie niemożliwe do wykrycia przez radary. W związku z tym Kongres podjął decyzję, aby maszyny nie były sprzedawane poza granice USA. W 2014 roku prezydent USA Barack Obama zapowiadał, że podjęte zostaną działania na rzecz zwiększenia obronności wschodnich państw NATO. Myśliwiec Lockheed F-22 Raptor został zaprojektowany  głównie do walki z lotnictwem ZSRR w razie naruszenia przestrzeni USA, posiada jednak uzbrojenie pozwalające na atakowanie celów naziemnych, prowadzenie wojny elektronicznej i nasłuchu elektronicznego.",,
Małgorzata Gersdorf nagrodzona przez Niemcy. „Sprzeciwiła się rozwojowi sytuacji w Polsce”,"Pierwsza prezes Sądu Najwyższego Małgorzata Gersdorf została wyróżniona niemiecką nagrodą im. Theodora Heussa. W uzasadnieniu przyznania nagrody napisano, że cechuje się ona „wzorową niezłomnością, jednoznaczną postawą i odwagą cywilną, z którą broni nieodzownych warunków demokracji”. „Z godną podziwu oczywistością sprzeciwiła się rozwojowi sytuacji w Polsce” – podkreśliła Gesine Schwan, przewodnicząca kuratorium fundacji Heussa.","Fundację Theodora Heussa, byłego prezydenta Niemiec i polityka, która cyklicznie przyznaje wyróżnienia w zakresie walki o praworządność, trójpodział władzy, ochronę mniejszości, uczciwe prowadzenie publicznych sporów i wolność mediów zdecydowała, że jedna z nagród trafi do prezes polskiego Sądu Najwyższego.Nagroda Theodora Heussa jest przyznawana od 1965 r. Jej celem jest „wyróżnianie i umacnianie obywatelskiego zaangażowania” oraz „prezentowanie demokracji jako formy życia”. Poinformowano też, że wręczenie nagrody będzie miało miejsce 11 maja w Stuttgarcie.",,
„Człowiek bez barier”. Gala Konkursu na Zamku Królewskim w Warszawie,"– Laureaci konkursu „Człowiek bez barier” pokonują zarówno własne słabości, jak i bariery zewnętrzne oraz nigdy nie poddają się przeciwnościom losu – powiedziała we wtorek pierwsza dama Agata Kornhauser-Duda podczas gali konkursowej na Zamku Królewskim w Warszawie.","Małżonka prezydenta Agata Kornhauser–Duda objęła honorowy patronat nad konkursem „Człowiek bez barier”. Konkurs ten zorganizowany został po raz 17. Jego celem jest promocja osób z niepełnosprawnością, których społeczna aktywność, zaangażowanie i postawa są dla innych przykładem i źródłem motywacji do przełamywania barier w życiu codziennym.W tegorocznej edycji konkursu człowiekiem „bez barier” został pełnomocnik ds. Osób Niepełnosprawnych w Urzędzie Miasta Legionowo Wojciech Kowalczyk, który choruje na rdzeniowy zanik mięśni. Jest czynnie zaangażowany w sprawy mieszkańców Legionowa, walczy o lepsze warunki dla starszych oraz niepełnosprawnych mieszkańców. Otrzymał on również nagrodę publiczności.W kategorii „osobowość internetowa” nagrodę otrzymał Kamil Kowalewicz, który wraz z żoną prowadzi bloga podróżniczego „RobiMy Podróże”. Małżeństwo relacjonuje tam swoje wyjazdy, pokazując w ten sposób osobom z niepełnosprawnościami, że podróżować może każdy. „Możemy uczyć się od państwa wrażliwości społecznej i determinacji”Podczas gali odtworzono wystąpienie pierwszej damy do uczestników konkursu. Agata Kornhauser-Duda podkreśliła w nim, że laureaci „dołączyli do grona tych, którzy zostali wyłonieni za swoją nieprzeciętną aktywność”. – Pragnę wyrazić słowa podziwu dla waszej niestrudzonej działalności i angażowania się w sprawy o różnym zasięgu – zarówno tym światowym, jak i ogólnokrajowym oraz w najbliższym, własnym środowisku lokalnym, którego potrzeby są wam najlepiej znane – mówiła.",,
„Bez polsko-niemieckiej przyjaźni nie ma zjednoczonej Europy”,"Sekretarz generalny CDU Paul Ziemiak oznajmił, że bez przyjaźni między Polską a Niemcami nie ma zjednoczonej Europy. Partnerstwo naszych krajów w Europie to dla pochodzącego ze Szczecina polityka „jeden z największych darów historii”.","„Wiele osób podkreśla znaczenie osi Berlin-Paryż dla stabilności Europy. Ale dla mnie jasne jest to, czego uczy historia: Europa nigdy nie może być zjednoczona bez silnej więzi przyjaźni między Niemcami i Polakami. Jedność Unii Europejskiej nie istnieje bez ścisłych relacji między Niemcami a Polską” – napisał Ziemiak w artykule opublikowanym w dzienniku „Die Welt”. „Dzisiaj Niemcy i Polska są częścią wolnej, demokratycznej i praworządnej Europy. Niemcy i Polska są nie tylko partnerami, lecz przyjaciółmi. Dla mnie osobiście jest to jeden z najpiękniejszych prezentów historii. Więź między naszymi krajami jest tak silna, że możemy otwarcie mówić o kwestiach spornych. Między naszymi krajami nigdy nie może zapanować milczenie. Nigdy nie wolno nam się dać podzielić przez działania wewnątrz lub na zewnątrz UE” – wezwał sekretarz generalny chadeków.Jego zdaniem Polaków i Niemców łączy odwaga w dążeniu do wolności. Nie może ona jednak, jak pisze, ograniczać się do historycznych wspomnień – powinna być elementem kształtującym teraźniejszość i przyszłość. Konkretnie oznacza to dla Ziemiaka stawianie czoła zagrożeniom, które mogą prowadzić do utraty wolności: lewicowym i prawicowym populistom oraz niebezpieczeństwu zewnętrznemu, dla którego odparcia niezbędne jest NATO i skuteczna armia. „Zbyt często słyszymy, że jesteśmy przecież otoczeni przez przyjaciół. Ale prawda jest też taka, że nasi przyjaciele nie mogą tego samego powiedzieć o sobie. W szczególności Polacy są bardzo wyczuleni na to, gdy inni unikają odpowiedzialności kosztem bezpieczeństwa. Wystarczy zajrzeć do podręczników historii, by tę wrażliwość zrozumieć. Dlatego tak ważne jest, abyśmy my, Niemcy, podkreślali odwagę do wolności jednoznacznymi zobowiązaniami dla bezpieczeństwa naszych sojuszników” – podkreślił Ziemiak.",,
"Papież apeluje o braterstwo religii, by położyć kres zniewoleniu i handlowi ludźmi","Papież Franciszek zaapelował w stolicy Tajlandii, Bangkoku, do przywódców wyznań chrześcijańskich i innych religii o „braterskie zaangażowanie, które pomogłoby położyć kres wielu zniewoleniom” obecnych czasów. Wyjaśnił, że chodzi mu zwłaszcza o handel ludźmi.","W spotkaniu uczestniczyli między innymi przedstawiciele islamu, hinduizmu, buddyzmu oraz chrześcijanie innych wyznań. Ze wszystkimi papież wymienił ukłony i uścisk dłoni. W swym wystąpieniu na najstarszym w kraju i najbardziej prestiżowym Uniwersytecie Chulalongkorna papież nawiązał do historycznego wydarzenia z 1897 r., gdy król ówczesnego Syjamu, którego imię nosi uczelnia, odwiedził papieża Leona XIII. Przypomniał, że po raz pierwszy przyjęto wtedy w Watykanie przywódcę państwa niechrześcijańskiego. – Potrzeba wzajemnego uznania i szacunku, a także współpracy między religiami jest dla współczesnej ludzkości jeszcze bardziej nagląca. Dzisiejszy świat stoi w obliczu złożonych problemów, takich jak globalizacja gospodarczo-finansowa i jej poważne następstwa dla rozwoju społeczności lokalnych – oświadczył Franciszek. – Są to wszystko sytuacje, które wymagają od nas, byśmy zaczęli interesować się nowymi sposobami budowania współczesnej historii, bez konieczności oczerniania lub znieważania innych. Skończyły się czasy, kiedy mogła dominować logika odrębności jako koncepcja czasu i przestrzeni, narzucając się jako ważny mechanizm rozwiązywania konfliktów – dodał. Franciszek apelował o wybór logiki spotkania oraz wzajemnego dialogu, jak dodał – „bez lęku”. – Wszystko, co czynimy w tym względzie, jest znaczącym krokiem w celu zapewnienia młodszym pokoleniom ich prawa do przyszłości. Będzie to także przysługą na rzecz sprawiedliwości i pokoju – zapewnił. Papież wzywał, aby zwracać uwagę na głos ubogich, zepchniętych na margines, uciskanych, ludów tubylczych i mniejszości religijnych. – Jednocześnie konieczne jest, abyśmy podjęli obowiązek obrony ludzkiej godności oraz poszanowania praw sumienia i wolności religijnej – dodał. Papież odnotował, że obserwuje się obecnie „tendencję do homogenizacji młodzieży, do niwelowania różnic właściwych dla miejsca ich pochodzenia i do zamieniania ich w istoty z seryjnej produkcji, którymi można manipulować”.Jak ostrzegł, „powoduje to zniszczenie kulturowe, które jest tak samo groźne, jak zanikanie gatunków zwierząt i roślin”. Franciszek zaapelował o budowę kultury opartej na wspólnych wartościach, które prowadzą do jedności, wzajemnego szacunku i zgodnego współistnienia.",,
Nie tylko Artur W. Krewni aresztowanego burmistrza Włoch w warszawskim samorządzie,"Członkowie najbliższej rodziny aresztowanego burmistrza Włoch pracują w stołecznym samorządzie – ujawnia poniedziałkowa „Gazeta Polska Codziennie”. Przyrodni brat, który nie chwali się pokrewieństwem z Arturem W., obecnie włochowski radny, wcześniej był inspektorem w wydziale nieruchomości w sąsiedniej dzielnicy, miał także własną firmę zajmującą się handlem nieruchomościami.","Jak wynika z artykułu, to jednak nie brat lecz matka przetarła Arturowi W. szlak do struktur Platformy Obywatelskiej i stołecznego samorządu.  W czasach PRL pracowała w Sądzie Wojewódzkim, Prokuraturze Wojewódzkiej i Urzędzie Dzielnicy Praga Północ. „Następnie trafiła do Urzędu Dzielnicy Ochota, w którym pracuje do dziś. Wiedza o jej szerokich znajomościach w kierownictwie Platformy Obywatelskiej (nie tylko stołecznej) jest powszechna wśród obecnych i byłych polityków PO. Z ramienia dzielnicy Ochota zasiada w Radzie Seniorów, jest także członkiem komisji rewizyjnej Stowarzyszenia Wspierania Inicjatyw Społecznych i Ekonomicznych WISE” – czytamy w „Gazecie Polskiej Codziennie”.  „To właśnie dzięki jej znajomościom do Platformy Obywatelskiej i stołecznego samorządu trafił najpierw Artur W., który był prezesem państwowej firmy Naftor w czasach rządów PO-PSL, a następnie kolejno skarbnikiem PO na Ochocie, wiceburmistrzem Bielan, a ostatnio burmistrzem Włoch” – pisze dziennik.",,
„Komorowski boi się dłuższej debaty”. „Prezydent nie wzywał do skrócenia kampanii”,"– Skoro prezydent poczuł strach przed kandydatem PiS, to chce skrócenia debaty, bo gdyby ona potrwała dłużej, Bronisław Komorowski znalazłby się w tej windzie, która będzie zjeżdżała w dół, a Andrzej Duda w windzie jadącej do góry – powiedział w programie „Dziś wieczorem” Ryszard Czarnecki (PiS). – W Białymstoku prezydent nie nawoływał do skrócenia kampanii – odpowiadał europoseł Adam Szejnfeld (PO).","– Propozycja prezydenta, żeby skrócić kampanię do 12 dni, jest śmieszna, bądź też świadczy o trwodze. Skoro prezydent poczuł strach przed kandydatem PiS, to chce skrócenia debaty, bo gdyby ona potrwała dłużej, Bronisław Komorowski znalazłby się w tej windzie, która będzie zjeżdżała w dół, a Andrzej Duda w windzie jadącej do góry – mówił Czarnecki.   – W Białymstoku prezydent nie nawoływał do skrócenia kampanii. Nawiązując do 12-dniowej kampanii w Japonii, odniósł się do nieeleganckiego zachowania ludzi popierających Janusza Korwin-Mikkego, którzy przyszli tylko po to, aby przeszkadzać w jego wystąpieniu. Powiedział, że „dla takich osób im krótsza kampania, tym lepiej” – podkreślał polityk PO.    „Komorowski i Duda stanowią ekstraklasę”    – Pan europoseł Szejnfeld może się ze mną spierać, ma do tego prawo, gdy twierdzę, że Andrzej Duda staje się coraz poważniejszym konkurentem dla prezydenta Komorowskiego. Jednak faktem jest, iż stanowią ekstraklasę. Dwóch zawodników bije się, mówiąc w cudzysłowie, o pierwsze miejsce. Cała reszta o miejsce trzecie – przekonywał Czarnecki.  Polityk PiS dodał, że nie oznacza to, iż należy lekceważyć pozostałych kandydatów, czy też odmawiać im prawa do udziału w kampanii.",,
Kwaśniewski kazał zamknąć więzienie CIA?,"Prezydent Aleksander Kwaśniewski nie wiedział, że Polsce działa tajne więzienie CIA. Gdy informacja dotarła do niego, kazał je zlikwidować – poinformowała „Gazeta Wyborcza”. Dziennik swoje informacje opiera na wypowiedziach trzech polityków SLD, którzy w 2003 r. pełnili wysokie funkcje w państwie.","Rozmówcy „Gazety Wyborczej” zastrzegli sobie anonimowość, gdyż nie wolno im ujawniać ściśle strzeżonych informacji. Dziennik przytacza fragmenty relacji polityków zastrzegając, że to tylko jedna z wersji. - Amerykanie poprosili nas o możliwość międzylądowań i utworzenia w Polsce ośrodka, ale nie nazwali tego więzieniem, tylko ośrodkiem śledczym. Mówili, że będą tam przebywać ich współpracownicy - powiedział „Gazecie Wyborczej” jeden z polityków. Prezydent Kwaśniewski miał o niczym nie wiedzieć, bo kontakty odbywały się poziomie rządu i służb.Dwaj pozostali cytowani politycy SLD twierdzą, że Aleksander Kwaśniewski zaczął sprawdzać, co się dzieje, po tym jak George Bush bardzo wylewnie mu dziękował w czasie swojej wizyty w Polsce w 2003 r. - No i dokopał się do tego. Wściekł się, kazał ośrodek zamykać - twierdzi jeden z nich.Aleksander Kwaśniewski odmówił komentarzy w tej sprawie. Były prezydent od lat powtarza, że wywiad polski współpracował ze swoim amerykańskim odpowiednikiem, ale więzień w Polsce nie było.",,
„Razem jesteśmy siłą”. Orban z Morawieckim i Kaczyńskim,"„Razem jesteśmy siłą, w rozproszeniu słabością” – napisał premier Węgier Viktor Orban, zamieszczając na Facebooku swojee zdjęcie w towarzystwie premiera Polski Mateusza Morawieckiego oraz lidera Prawa i Sprawiedliwości Jarosława Kaczyńskiego.",We wtorek Morawiecki i Kaczyński spotkali się w Warszawie z Orbanem. Wśród tematów rozmów były wspólne działania PiS i Fidesz w polityce europejskiej.„Dziś odbyło się spotkanie szefa Fidesz Viktora Orbana z prezesem PiS Jarosławem Kaczyńskim oraz premierem Mateuszem Morawieckim. Omawiano wspólne działania naszych partii w polityce europejskiej oraz kwestię współpracy w kontekście konferencji o przyszłości Europy” – podało PiS na Twitterze.,,
„PiS nie występuje przeciwko komukolwiek. Stoi na straży rodziny i tradycyjnych wartości”,"PiS nie występuje przeciwko komukolwiek; stoimy na straży i w obronie rodziny, tradycyjnych wartości i tego, co leży u podstaw naszej cywilizacji – powiedział w poniedziałek wiceszef MSWiA Paweł Szefernaker. Według niego w sporach ideologicznych należy się opowiedzieć po jednej ze stron.","Podczas sobotniej konwencji PiS w Jasionce pod Rzeszowem prezes partii Jarosław Kaczyński podkreślał, jak ważna jest rodzina. – Ale jeśli stawiamy na rodzinę, to musimy zwrócić uwagę na to, że mamy tutaj także wielki kłopot, wielką trudność, wielkie zagrożenie, tym zagrożeniem jest atak na rodzinę, i to atak przeprowadzony w sposób najgorszy z możliwych, bo jest to w istocie atak na dzieci – mówił.Szefernaker został spytany w tym kontekście w Polskim Radiu 24, „czy sprawa LGTB będzie głównym tematem” kampanii wyborczej przed majowymi wyborami do Parlamentu Europejskiego.– Nie oznacza to, że to będzie główny temat; tematów będzie pewnie wiele. Uważam, że spory ideologiczne, które są narzucane ze strony PO i innych partii, nie są dobrymi sporami w kampanii wyborczej, ale w takich sporach trzeba jasno się postawić po pewnej ze stron, więc my to zrobiliśmy w sobotę – powiedział wiceminister.Jak podkreślił, PiS „nie występuje przeciw komukolwiek”. – My stoimy na straży i w obronie rodziny, tradycyjnych wartości, tego, co jest u podstaw naszej cywilizacji – oświadczył. Zapewnił, że PiS będzie „działać w Europie” w ich obronie.",,
Zniszczył firmę i „ograbił przedsiębiorcę z majątku”. Sąd nakazał wypuścić komornika z więzienia,"Na 2,5 roku więzienia za przekroczenie uprawnień przy licytacji majątku skazał sąd rejonowy, a później okręgowy, komornika z Działdowa. W ocenie sądu II instancji komornik „wręcz ograbił go z majątku” przedsiębiorcę z Nidzicy. Sąd Najwyższy uchylił jednak wyrok i nakazał rozpoznać sprawę ponownie. I zwolnić komornika z więzienia.","Komornik z Działdowa Sebastian Sz. w krótkim czasie w 2011 i 2012 r. zajął całe wyposażenie warsztatu przedsiębiorcy z Nidzicy. Było to m.in. kilka tysięcy opon i samochody stojące na posesji. Gdy je wywoził, auta i części samochodowe zostały zniszczone podczas załadunku dźwigiem na ciężarówki. Nowe komplety opon zrzucano ze stojaków i mieszano z używanymi. Potem opony, które składowano na wynajętym placu, były rozkradane. Inne przedmioty trafiły na złomowisko i do magazynów, a Sebastian Sz. sprzedał je „z wolnej ręki”, mimo że kodeks postępowania cywilnego wymagał przeprowadzenia publicznej licytacji. Za opla o wartości 14 tys. wziął 142 zł, opony wyceniał np. po 3 zł lub 40 groszy. „Chciałam, żeby zajął, co ma zająć, sprzedał i żebym mogła zaczynać wszystko od nowa. Ale on nie chciał w ten sposób tego załatwić. Zaczął zajmować przedmioty służące do codziennej pracy ojca. Podnośniki, regały, opony, samochody. Jakby miał napisane na twarzy »jeszcze kilka dni, koleś, powiesisz się albo skoczysz z mostu, a ja dokończę to, co zacząłem«” – wspominała później cytowana przez portal „Naszej Gazety Nidzickiej” córka poszkodowanego przedsiębiorcy. Ona sama została pozbawiona pieniędzy na utrzymanie, ponieważ gdziekolwiek podjęła pracę, zaraz do pracodawcy trafiało pismo nakazujące zajęcie wypłaty. Zdaniem obrońcy „SN uchylił wyrok, bo był inny niż ustalenia faktyczne”. – Chodzi choćby o zamiar działania i wyliczenie szkody. Istota problemu sprowadzała się do oceny i rozmiaru szkody. Sąd bazował w mojej ocenie na gołosłownej ocenie pokrzywdzonego, który podawał szkodę od 10 tys. zł do paru milionów. Należałoby zatem ustalić, czy szkoda powstała, w jakich rozmiarach, a to ma znaczenie przy ustaleniu ewentualnej odpowiedzialności karnej lub dyscyplinarnej – wyjaśnił obrońca. Zdaniem przedsiębiorcy jego straty wyniosły co najmniej milion złotych. Według wycen zleconych przez kancelarię Sebastiana Sz. wartość zajętych ruchomości wynosiła najpierw 400 tys. zł, zaś po kolejnej wycenie – już tylko 109 tys. zł. Współpracującego z komornikiem rzeczoznawcę Michała B. za rażące zaniżenie wycenianego majątku prawomocnie skazano w 2016 r. na osiem miesięcy pozbawienia wolności w zawieszeniu na trzy lata i trzyletni zakaz pełnienia funkcji biegłego sądowego. Z komunikatu Sądu Najwyższego nie wynika, by kasacja obejmowała wyrok w sprawie rzeczoznawcy.Ten sam komornik, Sebastian Sz., był już raz prawomocnie skazany w podobnej sprawie w 2014 r. Za zaniżanie wartości sprzętu rolniczego i sprzedanie go umówionemu nabywcy sąd wymierzył mu wtedy karę roku i czterech miesięcy pozbawienia wolności w zawieszeniu na trzy lata i zakazał wykonywania zawodu przez pięć lat. Ukarał go również 30 tys. zł grzywny i nakazał zwrócić pokrzywdzonym rolnikom prawie 60 tys. zł.",,
Chuck Norris do Viktora Orbana: Jest Pan jak Trump,Premier Węgier Viktor Orban spotkał się w Budapeszcie ze słynnym amerykańskim aktorem Chuckiem Norrisem. Odtwórca roli „Strażnika Teksasu” przyjechał do węgierskiej stolicy na zaproszenie organizacji dobroczynnej.,"Norris powitał Orbana słowami: „Mam wrażenie, jakbym już pana wcześniej poznał. Tyle o panu czytałem”. – 90 proc. komentarzy na mój temat jest negatywnych. Liberałowie mnie nienawidzą – rzucił do Norrisa węgierski premier.– Jest pan jak Trump – odpowiedział mu aktor. Orban zabrał Norrisa na przejażdżkę po Budapeszcie. Opowiadał m.in. o swojej młodości, kiedy – jak stwierdził – był „ulicznym wojownikiem”. Jak dodawał, „nie pochodzi z elity, a z niewielkiej miejscowości 40 kilometrów stąd”. Obaj pojechali na pokaz walki węgierskiej jednostki antyterrorystycznej. – Antyterroryści to najtwardsi goście. Prezentują najwyższy poziom obrony naszych obywateli – mówił Orban. Norris określił ćwiczenia jako najlepsze, jakie widział.",,
"Uczelnia ojca Rydzyka otrzyma pomoc z budżetu. „Będzie wskazany mechanizm, który pozwoli zrobić to zgodnie z prawem”","Wyższa Szkoła Kultury Społecznej i Medialnej w Toruniu otrzyma wsparcie finansowe z budżetu państwa. W niedzielę w Radiu Zet poseł PiS Jacek Sasin zapowiedział, że „zostanie wskazany mechanizm”, by przyznać taką pomoc zgodnie z prawem. – Ta uczelnia służy dobrze interesowi publicznemu, szkoli bardzo dobrych dziennikarzy – deklarował polityk. Opozycja krytykuje ten pomysł.","Sejm w nocy z piątku na sobotę uchwalił budżet na 2016 r. Wcześniej PiS zgłosił poprawkę przeznaczającą 20 mln zł z wydatków na kulturę, w tym teatry, na Wyższą Szkołę Kultury Społecznej i Medialnej w Toruniu. Ostatecznie poprawka została wycofana. Będzie poprawkaW piątek premier Beata Szydło zapowiedziała, że poprawka do budżetu przeznaczająca 20 mln zł na toruńską uczelnię pojawi się Senacie. – Klub będzie zgłaszał poprawki w Senacie. Taka poprawka ma się pojawić. Jeśli będzie poprawką, która jest przygotowana zgodnie z zasadami finansów i prawem, nie widzę powodów, dlaczego nie miałaby być przyjęta – podkreśliła. Potwierdził to w niedzielę w Radiu Zet Jacek Sasin (PiS). –Myślę, że będzie (...) mechanizm wskazany, który zgodnie z prawem pozwoli na to wsparcie – zaznaczył. „Dobrze interesowi publicznemu służy”Ocenił, że toruńska uczelnia prezentuje bardzo wysoki poziom nauczania. – Polska Komisja Akredytacyjna wyróżniła szczególnie kierunek dziennikarski na tej uczelni – wskazał. Jego zdaniem nie ma nic złego w tym, że państwo wspiera instytucje i działania, które dobrze służą interesowi publicznemu. – Ta uczelnia dobrze interesowi publicznemu służy, szkoli bardzo dobrych dziennikarzy. Uważam, że rzeczywiście zasługuje na wsparcie z budżetu państwa, tak jak zasługują różne inne przedsięwzięcia, które z budżetu są współfinansowane – powiedział. Pieniądze z partii, nie z budżetuPaweł Kukiz (Kukiz’15), który również był gościem Radia Zet, powiedział że PiS zawdzięcza w ogromnej mierze poparcie słuchaczy Radia Maryja i Telewizji. Ocenił, że PiS mogłoby sięgnąć po 20 mln zł ze swoich subwencji partyjnych. – 20 mln zł za to, co ojciec Tadeusz (Rydzyk) dla was zrobił (...). Zapłaćcie, tylko nie z mojej kasy – ironizował, zwracając się do Sasina. Marek Sawicki (PSL) zauważył, że zgodnie z prawem „na wydatki niematerialne szkół niepublicznych nie można przekazać pieniędzy budżetowych”. Wtórowała mu Katarzyna Lubnauer (Nowoczesna) podkreśliła, że 20 mln zł to podziękowanie „mediom ojca dyrektora Radia Maryja” za działalność w kampanii wyborczej.„Poprawka pojawia się i znika”Sprawy tej nie chciał komentować rzecznik prezydenta Marek Magierowski. – Kancelaria Prezydenta nie będzie komentować poszczególnych poprawek do ustawy budżetowej. Tym bardziej, że ta poprawka - zdaje się - pojawia się i znika, więc trudno komentować coś, co de facto się jeszcze nie zdarzyło – zaznaczył.",,
"„Byliśmy świadkami tego, że ktoś bierze cudze pieniądze i wkłada je do kieszeni”","– Nie wszyscy polscy sędziowie są złodziejami i nie wszyscy są roztargnieni. Byliśmy świadkami tego, że ktoś bierze cudze pieniądze, wkłada je do kieszeni, trzymając w ręku portfel z własnymi pieniędzmi, i tłumaczy się roztargnieniem – powiedział w „Minęła 8” Jacek Żalek (Porozumienie).","Sąd Najwyższy uniewinnił we wtorek w sprawie dyscyplinarnej sędziego Mirosława Topyłę od zarzutu kradzieży 50 zł. Tym samym zmienił wyrok sądu dyscyplinarnego I instancji, który usunął Topyłę ze stanu sędziowskiego w związku z tym zarzutem. Obrońcy sędziego wskazywali, że nie da się wykluczyć tezy o „automatyzmie działania” i „roztargnieniu” obwinionego sędziego.Komentując decyzję sądu Jacek Żalek zauwazył, że większość wypadków samochodowych jest wynikiem roztargnienia, a jednak nikomu nie przychodzi do głowy, żeby z tego powodu uniewinniać sprawców. Również Paweł Szramka z klubu Kukiz’15 uznał wyrok uniewinniający sędziego za niedopuszczalny. – Ewidentnie widać na nagraniu, że sędzia ukradł 50 złotych starszej pani. Nieważne, czy było to 50, 5 czy 50000 zł. Kradzież jest kradzieżą i powinna być piętnowana – stwierdził.  Poseł Grzegorz Furgo z Platformy Obywatelskiej stwierdził natomiast, że nie należy komentować wyroków Sądu Najwyższego.",,
Raport DIMR: Niemcy wyzyskują pracowników z zagranicy,"Niemiecki Instytut Praw Człowieka (DIMR) w swoim trzecim z kolei raporcie rocznym nt. praw człowieka w Niemczech alarmuje, że niemieckie państwo w dalszym ciągu nie zapewnia obcokrajowcom odpowiedniej ochrony przed wyzyskiem. Problem dotyczy także obywateli UE.","Niemiecki rynek pracy nie zapewnia obcokrajowcom żadnej ochrony przed wyzyskiem. Ich przeciętnie wynagrodzenie jest poniżej wynagrodzenia minimalnego, które wynosi obecnie 8,84 euro za godzinę. Obcokrajowcom nie płaci się za nadgodziny i zapewnia zakwaterowanie w fatalnych warunkach. Często pracodawcy groźbami, a nawet przemocą uniemożliwiają poszukiwanie innej pracy.  Jak wynika z raportu, pracodawcy nie opłacają składek na ubezpieczenia społeczne. Najczęstszymi ofiarami nieuczciwych pracodawców są imigranci z Pakistanu, Syrii, Peru i krajów Unii Europejskiej. Do nadużyć najczęściej dochodzi w branży budowlanej, transportowej, a także w sektorze opieki nad osobami starszymi i firmach sprzątających. Wyzysk pojawia się także w przypadku prostytucji  – podaje DIMR. Wyzysk w pracy jest biznesem, który niesie za sobą niewielkie ryzyko. – Osoby te nie mają praktycznie żadnej możliwości dochodzenia w sądzie praw płacowych – powiedziała dyrektor DIMR Beate Rudolf.",,
Separatyści przekazali Ukrainie więźniów z zakładów karnych w Donbasie,"Ukraińska rzeczniczka praw człowieka Ludmyła Denisowa poinformowała na Facebooku, że w miejscowości Szczastia w obwodzie ługańskim stronie ukraińskiej przekazano 33 więźniów z zakładów karnych położonych na terenach zajętych przez prorosyjskich separatystów.","Konflikt zbrojny na wschodzie Ukrainy trwa od 2014 roku, kiedy to po ucieczce z kraju prorosyjskiego prezydenta Wiktora Janukowycza i aneksji Krymu przez Rosję, wspierani przez Moskwę separatyści utworzyli dwie samozwańcze republiki ludowe – doniecką i ługańską. Gdy Ukraina straciła część terytoriów obwodów donieckiego i ługańskiego, jej obywatele odbywający kary pozbawienia wolności, na które zostali skazani przed wybuchem walk w Donbasie, znaleźli się na terenach, nad którymi rząd ukraiński nie ma obecnie kontroli. – Mija piąty rok wojny i dotychczas udało się przeprowadzić repatriację mniej niż 2 proc. więźniów. A przecież rząd ukraiński jest zobowiązany do ich ochrony. Odbywali oni kary w państwowych zakładach karnych, a więc to państwo powinno czym prędzej zapewnić im opiekę i powrót na tereny rządowe – powiedziała PAP Natalia Melnyk, analityk organizacji Donbas SOS zajmującej się obroną praw człowieka. Melnyk podkreśla, że pod kontrolą separatystów znalazło się większość więzień Donbasu – 14 z 16 zakładów karnych w obwodzie ługańskim i 14 z 20 w obwodzie donieckim.",,
Ziobro o działaniach KE: to polityczna walka z Polską,"– To jawna walka polityczna z Polską. Stoją za nią wpływowe grupy i politycy, w których interesie jest, by Polska była słabym, podatnym na ingerencje z zewnątrz krajem – tak w wywiadzie dla „Naszego Dziennika” Zbigniew Ziobro ocenił działania Komisji Europejskiej wobec Polski. Minister sprawiedliwości skomentował również zawetowanie przez prezydenta Andrzeja Dudę  ustaw o KRS i SN.","Według Ziobry zarzuty Komisji Europejskiej wobec Polski są kłamliwe i „pachną hipokryzją”, ponieważ atakowane są nawet rozwiązania dotyczące elitarnej Krajowej Szkoły Sądownictwa i Prokuratury, które były stworzone na wzorze francuskim i hiszpańskim. Takie podejście pokazuje - według ministra - jak groźna jest dla nas polityka prowadzona przez unijne instytucje, którym zależy na osłabieniu naszego kraju.  – Jesteśmy za Unią Europejską, która będzie nas szanować. Dlatego nie wahamy się protestować przeciwko działaniom UE niezgodnym z naszymi interesami – powiedział Ziobro. „Decyzja prezydenta nie była dobra”   Odnosząc się do słów prezydenta o dwóch zawetowanych ustawach, których nowe wersje mają być gotowe w ciągu dwóch miesięcy, minister Ziobro powiedział: – Mam nadzieję, że prezydent dotrzyma słowa. Reformę wymiaru sprawiedliwości da się jeszcze uratować, ale czas ma znaczenie. Dlatego podtrzymuję opinię, że decyzja prezydenta nie była dobra, zwłaszcza że mógł skierować ustawy do Trybunału Konstytucyjnego, a równolegle zażądać nowelizacji w sprawach, które są dla niego ważne. Ziobro dodał, że PiS na pewno nie zrezygnuje z reform. – Wierzę w prezydenta Dudę, który jest politykiem zdolnym i ma szansę zrobić dla kraju wiele. Wierzę, że będzie sobie dobierał mądrych doradców, a nie pochlebców – powiedział. Ocenił, że mainstreamowe środowiska, które nie pogodziły się z porażką Bronisława Komorowskiego, chwalą Dudę za weta, ale i traktują jako „przejściowego prezydenta”.  – My natomiast chcemy, żeby Andrzej Duda odniósł sukces i był prezydentem na drugą kadencję. Ufam, że o tym kryzysie wszyscy szybko zapomnimy - przy okazji poprawimy też nasze kontakty i konsultacje tak, by stały się regularne - i że razem będziemy dalej zmieniać na lepsze Polskę – powiedział minister sprawiedliwości. „Smutny dzień dla Polaków”   Zbigniew Ziobro decyzję prezydenta skomentował również w wywiadzie dla tygodnika „wSieci”. – Decyzją o wecie prezydent sprawił radość ludziom, którzy siebie określili „nadzwyczajną kastą” – ocenił minister. Dodał, że „jeżeli prezydent rozejdzie się z wartościami naszego środowiska, to nie może zakładać, że zyska kolejny kredyt zaufania”. Ziobro zaznaczył, że podwójne weto prezydenta Andrzeja Dudy „było smutnym dniem dla tych wszystkich Polaków, którzy liczyli na rzeczywistą zmianę w wymiarze sprawiedliwości”.  – Decyzja prezydenta, podjęta w pośpiechu, utrudnia realizację tych zobowiązań, które wszyscy, łącznie z prezydentem, złożyliśmy w czasie kampanii wyborczej. Musimy powiedzieć sobie jasno: albo dokonujemy zmiany głębokiej, która musi wywołać protesty establishmentu, a nawet szerszej grupy ludzi, albo zadowolimy się zmianami pozornymi, czyli faktycznie brakiem zmian. I nie możemy stwarzać wrażenia, że ulegamy akcjom protestacyjnym, które rzeczywiście są dość nieliczne – podkreślił minister sprawiedliwości. „Uśmiechy prof. Gersdorf i pana Żurka”  – Po ciężkich bojach w komisjach i na sali plenarnej trudno nam było spokojnie przyjąć ten ruch prezydenta, zwłaszcza że nie byliśmy uprzedzeni. Nie było wcześniej żadnego sygnału, że głowa państwa ma zastrzeżenia, uwagi. A przecież przyjęlibyśmy każdą sugestię i poprawkę, która nie wywracałaby istoty reformy (...). Ostateczną decyzją o wecie prezydent sprawił wielką radość ludziom, którzy sami siebie określili, że są „nadzwyczajną kastą”. Wystarczyło popatrzeć na szerokie uśmiechy pani prof. Gersdorf czy pana Żurka. Nie sądzę, by równie wspaniały nastrój udzielił się tym wszystkim, którzy doznali krzywd w polskich sądach i którzy z nadzieją czekali na zmiany – podkreślił minister. Według Ziobry przed prezydentem są dwie drogi. – Jedna to przedłożenie projektów zgodnych ze swoim zobowiązaniem wyborczym, które przyniosą realną zmianę w sądownictwie. Jeśli to uczyni, pozostanę przy swojej ocenie, że weta były błędem, że można było skierować ustawy do Trybunału, jednak zakaszę rękawy, by pracować na sukces prezydenta. Jeśli to uczyni, będzie to oznaczało, że pozostaje wierny wartościom, które połączyły nasz obóz w ramach projektu dobrej zmiany. Mówimy przecież o reformie, która jest rodowodowo pierwsza. To ona leżała u podstaw powołania partii Prawo i Sprawiedliwość. Ta nazwa nie jest przypadkowa – powiedział Ziobro. „Wybór między wielkością a groteską”  – To jest w finale wybór między wielkością a groteską. Ja wierzę, że mądrość, odwaga i męstwo zwyciężą. Andrzej Duda mimo wielkiej presji da radę. W polityce warto mieć charakter. Pokazał to choćby Viktor Orbán, który nie przejmował się demonstracjami, krytyką czy próbami ośmieszania, ale zmieniał kraj wbrew europejskiemu establishmentowi i jego liderom – stwierdził minister.   – Ufam, że pan prezydent, choć nie ma wielkiego doświadczenia politycznego, poszuka mądrej rady, a przede wszystkim, powtarzam, że będzie wierny wartościom. Bo w polityce są cztery poziomy: system wartości, strategiczne cele, taktyczne wybory, ale też zawsze obecne ambicje. Gdy rozrost własnego ja przerasta wartości i strategiczne cele, to błędne wybory taktyczne prowadzą na mieliznę – dodał Ziobro. „Nie zostają nawet ćmami”  W ocenie Ziobry w otoczeniu głowy państwa „mogą się znajdować ludzie, którzy roztaczają piękne wizje prezydentury, uzasadniają je racją stanu i dobrem państwa”. – To jednak ludzie, którzy niczym larwy chcą się rozwijać w politycznym ciele prezydenckiego zaplecza, by później - o czym marzą - przeistoczyć się w motyle, stając się ważnymi postaciami na scenie politycznej. Najczęściej jednak tacy ludzie nie zostają nawet ćmami – podkreślił Ziobro. Minister sprawiedliwości skomentował też propozycję spotkania z prezydentem, by wyjaśnić wątpliwości.    – Z panem prezydentem spotkałem się na przełomie marca i kwietnia. Rozmawialiśmy wówczas o szczegółowych rozwiązaniach projektu ustawy o KRS. Prezydent był dobrze przygotowany, miał orientację. Powiedziałem także ogólnie o założeniach ustawy o Sądzie Najwyższym dotyczących Izby Dyscyplinarnej. Ta rozmowa, nie ukrywam, przygnębiła mnie (...). Wystąpiłem o spotkanie po tym, gdy pojawiło się ultimatum dotyczące większości 3/5. Pan prezydent najpierw się zgodził na spotkanie w warunkach prywatnych, ale później, z nieznanych mi powodów, odmówił. O tyle ubolewam, że w swoim wystąpieniu prezydent mówił o licznych konsultacjach z politykami, profesorami, filozofami, więc konsultacja z ministrem sprawiedliwości byłaby także pożądana – zaznaczył.",,
Sobolewski o Kidawie-Błońskiej: To były pseudodemokratyczne prawybory,"Tu nie ma niespodzianek, od samego początku było wiadomo, kogo wystawi Platforma, jedyne zaskoczenie, to relatywnie niskie poparcie wewnątrz własnej partii – ocenił szef Komitetu Wykonawczego PiS Krzysztof Sobolewski, komentując wybór Małgorzaty Kidawy-Błońskiej na kandydata PO na prezydenta.","W sobotę konwencja krajowa Platformy Obywatelskiej zdecydowała, że Kidawa-Błońska będzie kandydatem PO na prezydenta. Na Kidawę-Błońską głosowało 345 delegatów, na jej kontrkandydata prezydenta Poznania Jacka Jaśkowiaka – 125.– Nie ma niespodzianki. To były pseudodemokratyczne prawybory, bo od samego początku było wiadomo, że Platforma wystawi kandydaturę Kidawy-Błońskiej – oświadczył polityk PiS w rozmowie z PAP.Jedynym zaskoczeniem – dodał – jest jednak to, że przeciwko Kidawie-Błońskiej zagłosowało 125 delegatów, czyli około 30 proc. – Pani Kidawa-Błońska powtarza, że chce być prezydentem wszystkich Polaków, tymczasem nawet we własnej partii nie ma pełnego poparcia – powiedział Sobolewski.",,
Prezydent otworzył biuro handlowe PAIH w Nowym Jorku. „Relacje z USA na wyższy poziom”,"– USA są jednym z najlepszych, najbardziej wypróbowanych przyjaciół Polski, również w sprawach gospodarczych; chcemy przenieść relacje z USA na wyższy poziom - powiedział prezydent Andrzej Duda, otwierając w poniedziałek Zagraniczne Biuro Handlowe PAIH w Nowym Jorku.","Prezydent rozpoczął w poniedziałek trzydniową wizytę w Nowym Jorku, w czasie której będzie m.in. uczestniczył w debacie generalnej 73. Sesji Zgromadzenia Ogólnego ONZ oraz w posiedzeniu Rady Bezpieczeństwa ONZ.Duda nawiązał do swego spotkania w ubiegłym tygodniu w Waszyngtonie z prezydentem Stanów Zjednoczonych Donaldem Trumpem. Polski prezydent złożył wizytę w Białym Domu w ubiegły wtorek.Duda zaznaczył, że na spotkanie z Trumpem przyjechał bezpośrednio ze szczytu państw Inicjatywy Trójmorza w Bukareszcie. – Z panem prezydentem bardzo dużo rozmawialiśmy na temat wzajemnej współpracy gospodarczej, także w kontekście Trójmorza, ale przede wszystkim również w zakresie współpracy energetycznej - powiedział. Duda podkreślił, że współpraca gospodarcza między naszymi krajami i przedsiębiorcami nie jest niczym nowym. – Stany Zjednoczone są jednym z najlepszych i najbardziej wypróbowanych przyjaciół Polski, także w sprawach gospodarczych. Przedsiębiorcy ze Stanów Zjednoczonych tworzą w Polsce 200 tys. miejsc pracy - powiedział Duda.– Chcemy przenieść nasze relacje ze Stanami Zjednoczonymi - także gospodarcze - w ramach strategicznego partnerstwa na wyższy poziom. Patrzymy na nie nie tylko w aspekcie Polska-Stany Zjednoczone, ale także w aspekcie Stany Zjednoczone-Polska-kraje Trójmorza - dodał.Prezydent wskazał, że Polska jest jedną z najprężniej rozwijających się gospodarek UE, ze wzrostem sięgającym 4-5 proc. PKB, inflacją poniżej 2,5 proc. PKB oraz niskim bezrobociem. Duda namawiał przedsiębiorców ze Stanów Zjednoczonych, szczególnie firmy z branży IT i nowoczesnych technologii, do inwestowania w naszym kraju. – Jestem przekonany, że spotkacie państwo w Polsce młodych ludzi, doskonale wykształconych, ambitnych, przygotowanych, a przede wszystkim inteligentnych i gotowych do pracy - powiedział. Wyraził satysfakcję, że to właśnie w Nowym Jorku - światowej stolicy handlu - powstaje kolejne już w USA Zagraniczne Biuro Handlowe PAIH. Dodał, że docelowo ma ich być sześć.",,
Spotkanie Trump –  Putin w Hamburgu? Biały Dom nie wyklucza,"Rzecznik Białego Domu Sean Spicer nie wykluczył w piątek, że na marginesie szczytu G20 w Hamburgu w dniach 7-8 lipca dojdzie do pierwszego bilateralnego spotkania prezydentów USA i Rosji, Donalda Trumpa i Władimira Putina.","Pytany o taką możliwość Spicer wskazał, że są problemy do rozwiązania wspólnie przez USA i Rosję i pola możliwej współpracy. – Jeśli dostrzeżemy taką wolę, to chcielibyśmy to zrobić – powiedział Spicer na codziennej konferencji prasowej.W wyemitowanym w połowie czerwca wywiadzie prezydent Rosji Władimir Putin wyraził przekonanie, że amerykańsko-rosyjskie spotkanie na szczycie odbędzie się, kiedy administracja Donalda Trumpa będzie do niego gotowa. Putin podkreślił, że liczy na znalezienie „punktów, w których będziemy mogli się porozumieć”.Rosyjski prezydent wypowiadał się w wywiadzie dla amerykańskiego reżysera Olivera Stone'a w dokumentalnym filmie „Wywiad z Putinem”. – Sądzę, że kiedyś na pewno się spotkamy. Ale na nikogo nie naciskamy...Prezydent Trump będzie wypracowywać swoje stanowisko w kluczowych kwestiach z partnerami. Dlatego kiedy administracja (USA) będzie gotowa do konkretnej pracy, niezwłocznie odpowiemy – powiedział Putin.",,
USA: Donald Trump wyznaczył nowego szefa Pentagonu,Prezydent USA Donald Trump desygnował w piątek Marka Espera na ministra obrony – poinformował Biały Dom. Kandydaturę tę musi zaakceptować jeszcze Senat Stanów Zjednoczonych.,"55-letni Esper we wtorek na stanowisku p.o. szefa Pentagonu zastąpił Patricka Shanahana, który zrezygnował z ubiegania się o posadę ministra obrony ze względów rodzinnych. „Znam Marka i nie mam wątpliwości, że zrobi fantastyczną robotę!” – pisał Trump we wtorek na Twitterze. Później mówił dziennikarzom: „Jest bardzo doświadczony. Był przy wszystkich wydarzeniach, o których rozmawiamy od długiego czasu”. W listopadzie 2017 roku Esper został zaprzysiężony jako sekretarz ds. sił lądowych; wcześniej przez siedem lat pracował jako wiceprezydent ds. relacji z rządem w koncernie zbrojeniowym Raytheon.  Wcześniej pracował jako doradca ds. bezpieczeństwa narodowego dla byłego przywódcy republikańskiej większości w Senacie Billa Frista. Należał do personelu komisji sił zbrojnych Izby Reprezentantów oraz senackiej komisji spraw zagranicznych, a także był doradcą senatora Chucka Hagela, późniejszego ministra obrony w administracji Baracka Obamy (2013-2015). Sprawował też wysokie stanowisko w Pentagonie oraz był planistą wojskowym w armii USA. W 1986 roku ukończył prestiżową akademię wojskową West Point. W wojsku spędził ponad 10 lat, m.in. służąc podczas pierwszej wojny w Zatoce Perskiej w 1990 i 1991 roku jako oficer piechoty 101. Dywizji Powietrznodesantowej, a później dowodził powietrznodesantową kompanią strzelców w Europie.",,
Ukraina pracuje nad zwiększeniem bezpieczeństwa polskich konsulatów,"Ukraiński minister spraw zagranicznych Pawło Klimkin liczy, że Polska niebawem wznowi pracę swoich konsulatów na Ukrainie, zamkniętych po ostrzelaniu w nocy z wtorku na środę konsulatu generalnego RP w Łucku. – Polskie konsulaty na Ukrainie zostaną otwarte wtedy, kiedy zagwarantowane będzie ich bezpieczeństwo – podkreślił z kolei szef MSZ Witold Waszczykowski.","Klimkin oświadczył w czwartek, że strona ukraińska podjęła działania na rzecz zwiększenia bezpieczeństwa zagranicznych przedstawicielstw.– Pracujemy teraz nad tym, stosowne polecenia wydał prezydent – oświadczył Klimkin, cytowany przez agencję Interfax-Ukraina. Szef ukraińskiego MSZ udzielił tej wypowiedzi na Malcie, gdzie wraz z Poroszenką uczestniczy w kongresie Europejskiej Partii Ludowej (EPL).Minister spraw zagranicznych zapowiedział w czwartek, że polskie konsulaty na Ukrainie zostaną otwarte, kiedy Polska upewni się, że są bezpieczne. Poinformował też, że MSZ jest zdeterminowany, by wzmocnić bezpieczeństwo placówek poprzez wysłanie tam polskich pracowników ochrony.Polskie konsulaty na Ukrainie nie działają od środy, kiedy to doszło do ataku na konsulat w Łucku na północnym zachodzie kraju. MSZ w Warszawie zdecydowało, że placówki zostaną zamknięte do czasu zapewnienia im przez stronę ukraińską efektywnej, całodobowej ochrony. Konsulaty nie przyjmują wniosków wizowychDecyzja ta oznacza, że konsulaty nie przyjmują wniosków wizowych od obywateli Ukrainy i innych państw oraz nie rozpatrują wniosków o przyznanie Karty Polaka. – Cały czas zapewniamy jednak opiekę konsularną obywatelom Polski, którzy znajdują się na Ukrainie i udzielamy im pomocy konsularnej w nagłych sytuacjach – powiedział wcześniej PAP rzecznik ambasady RP w Kijowie Karol Jazowski.Konsulat w Łucku został ostrzelany w środę po północy czasu lokalnego. Według ustaleń śledczych do ataku użyto granatnika, którego pocisk uderzył tuż nad częścią mieszkalną konsulatu. W tym czasie w placówce znajdowało się kilku jej pracowników. Nikt nie ucierpiał.Służba Bezpieczeństwa Ukrainy prowadzi w tej sprawie śledztwo z paragrafu mówiącego o terroryzmie.",,
Rzecznik TSUE ogłosi opinię w sprawie pytań prejudycjalnych trzy dni przed wyborami do PE,"Rzecznik generalny Trybunału Sprawiedliwości UE ogłosi opinię w sprawie pytań prejudycjalnych Sądu Najwyższego trzy dni przed wyborami do Parlamentu Europejskiego. Pytania dotyczą m. in. niezależności Krajowego Rejestru Sądownictwa. To sytuacja podobna do tej sprzed wyborów samorządowych – uzasadnione mogą być wątpliwości co do tego, czy ta zbieżność jest przypadkowa. Sprawę relacjonowała w TVP Info korespondentka TVP w Brukseli Dominika Ćosić.","TSUE prowadziło wysłuchanie w sprawie pytań prejudycjalnych złożonych przez sędziów polskiego Sądu Najwyższego. Zdaniem przedstawicieli polskiego rządu Trybunał nie jest właściwym miejscem, by rozstrzygać kwestie organizacyjne pracy sądów w Polsce. Jak relacjonowała Dominika Ćosić, dyskusja była zacięta. Pod jej koniec pełnomocnik prokuratora generalnego Tomasz Szafrański poprosił, by wykluczyć przewodniczącego TSUE, belgijskiego sędziego Koena Lenaertsa ze składu orzekającego w sprawie Polski. Są przesłanki wskazujące, że sędzia nie jest obiektywny, identyfikuje się z jedną ze stron sporu. Innym istotnym czynnikiem, który został poruszony, było to, że z formalnego punktu widzenia strona polska powinna zostać poinformowana o składzie sędziowskim rozpatrującym sprawę na 15 dni przed wysłuchaniem. Tymczasem stało się to dopiero w poniedziałek. Polska strona nie mogła np. prosić o wykluczenie pewnych sędziów z postępowania. Zdaniem polskich prawników stanowi to jawne pogwałcenie litery prawa przed TSUE. Jak relacjonowała, w dyskusji polska strona podkreślała, że TSUE kieruje się podwójnymi standardami. Jeśli okazałoby się, że Trybunał mówi Polsce, jak powinna reformować sądownictwo, to samo powinna zrobić wobec krajów, które wcześniej wdrożyły takie rozwiązania, jakie teraz wprowadza Polska. Są to m.in. Niemcy, Dania, Hiszpania. – Komisja Europejska, która wcześniej złożyła do TSUE podobną skargę w związku z ustawą o sądownictwie, tłumaczyła, że mimo iż w Niemczech obowiązują podobne standardy jak te przyjęte w Polsce, to z odpowiedzi KE wynikało, że Niemcy to Niemcy, a Polska to Polska. Kwestia upolitycznienia sędziów, co ma miejsce w Niemczech, gdzie sędziami Trybunału zostają aktywni politycy (jak ostatnio było to w przypadku polityka CDU), sprawa nie budzi kontrowersji, bo nie chodzi o wizerunek sądownictwa – takie mniej więcej uzasadnienie wysłała KE i to zdaniem strony polskiej dowodzi, że stosowane są podwójne standardy. Jedne wobec Polski i Węgier, inne wobec Niemiec, Francji czy Hiszpanii – mówiła Ćosić. Sprawa jest o tyle istotna, że TSUE może poszerzyć swoje kompetencje o takie, których wcześniej nie przewidywały traktaty unijne. Dlatego też sprawie przyglądają się kraje takie jak Rumunia czy Litwa, również reformujące swoje sądownictwo.",,
"Protest przed ambasadą Rosji. „Dzisiaj już wiemy, że doszło do zamachu”",Około 80 osób wzięło udział w manifestacji regionalnych klubów „Gazety Polskiej” przed ambasadą Rosji w Warszawie. Demonstracja tradycyjnie odbyła się w przeddzień rocznicy katastrofy smoleńskiej. Zebrani domagali się od Rosji zwrotu wraku i czarnych skrzynek Tu-154M.,"Manifestujący przed ambasadą Federacji Rosyjskiej trzymali biało-czerwone flagi i transparenty z logo klubów m.in. z Warszawy, Inowrocławia i Strzegomia, a także z Essen, Amsterdamu, Paryża i Hamburga. Na jednym z nich widniał napis: „Smoleńsk 2010. Pamiętamy”. Zebrani skandowali m.in. hasło „Putin won”. Nie doszło do żadnych incydentów. – Dzisiaj już wiemy, że doszło do zamachu, że samolot nie został zniszczony w wyniku katastrofy. Potwierdzi to zapewne w najbliższych kilkudziesięciu godzinach komisja państwowa – powiedział przed ambasadą redaktor naczelny „Gazety Polskiej” Tomasz Sakiewicz. Jak dodał, „w tej chwili” odbywa się spotkanie z rodzinami smoleńskimi, które są informowane m.in. o przebiegu katastrofy. – Dzisiaj możemy z satysfakcją powiedzieć: pierwszy etap został zamknięty, wiemy co się stało i nie zatarliśmy pamięci, a drugi etap prawdy to, żeby przedstawiciele państwa, którzy tutaj są, pomogli nam dostarczyć największego międzynarodowego przestępcę, jakim jest Putin, bo wcześniej czy później – zobaczycie – Putin będzie ścigany i będzie skazany za to, co zrobił – mówił Sakiewicz. W jego ocenie „wolny świat rozumie te protesty” i wie, że odbywają się one „przeciw państwu, które zagraża wolności i zagraża pokojowi”. Przewodniczący warszawskiego klubu „Gazety Polskiej” Adam Borowski powiedział, że do tej pory za katastrofę smoleńską nikt nie został rozliczony. Przekonywał, że poprzednia ekipa rządząca „musi ponieść odpowiedzialność, choćby przed Trybunałem Stanu”. Borowski wyraził również pogląd, że władze rosyjskie nie prowadziły śledztwa w sprawie katastrofy, zaś „komitet Tatjany Anodiny” (chodzi o rosyjski Międzypaństwowy Komitet Lotniczy – MAK, który wyjaśniał przyczyny wypadku Tu-154M – red.) przypominał komitet, który badał zbrodnię katyńską.",,
Morawiecki: niskie bezrobocie to efekt dobrego działania rządu,"– Rekordowo niski poziom bezrobocia w Polsce jest efektem bardzo dobrego działania po stronie gospodarczej naszego rządu – ocenił w środę wicepremier, minister rozwoju i finansów Mateusz Morawiecki. Stopa bezrobocia na koniec kwietnia wyniosła 7,7 proc.","– Plan odpowiedzialnego rozwoju zaczyna działać w praktyce – zaznaczył Morawiecki podczas konferencji prasowej w Krakowie.Według niego przedstawiciele rządu są szczególnie dumni z niskiego bezrobocia, bo model gospodarczy gabinetu Beaty Szydło „to nie jest model neoliberalny - rozczepienie społeczeństwa od gospodarki, tylko to jest poszukiwanie równowagi pomiędzy celami społecznymi, celami solidarnościowymi i celami gospodarczymi”.– To się udaje realizować w praktyce i z tego jestem szczególnie szczęśliwy – podkreślił wicepremier.Jak dodał, nowe miejsca pracy powstają zarówno w przemyśle, jak i sektorze finansowym. Podkreślił, że obecnie odnotowuje się najmniej wyjazdów Polaków za pracą z kraju w ciągu ostatnich 15 lat. – Właściwie po raz pierwszy pojawiają się też istotne powroty – ocenił.Wicepremier, minister rozwoju i finansów przypomniał, że jego wizyty w Londynie po ogłoszeniu Brexitu przyniosły deklaracje przeniesienia do Polski około 35-40 tysięcy miejsc pracy w sektorze bankowym i finansowym.",,
Dwa wyroki śmierci wykonane na Białorusi,"Na Białorusi poprzez rozstrzelanie wykonano dwa kolejne wyroki śmierci. Informacja wypłynęła z siedziby Sądu Najwyższego Białorusi, gdzie rozpatrywana jest apelacja dwóch innych więźniów skazanych na najwyższy wymiar kary.","Dwaj skazańcy zostali ukarani przez rozstrzelanie za zabójstwo. Jeden z nich zabił dwoje sąsiadów, drugi zamordował trzy osoby. Władze nie ujawniły, gdzie i kiedy dokonano egzekucji. Miejsce ich pochówku również nie zostało podane do wiadomości publicznej.Białoruś jest jedynym krajem w Europie, gdzie kara śmierci jest orzekana i wykonywana. W ostatnich latach wykonuje się po kilka wyroków śmierci przez rozstrzelanie. Portal internetowy Centrum Obrony Praw Człowieka „Wiasna” informuje, że od czasu uzyskania przez Białoruś niepodległości w 1991 r. na karę śmierci skazano ponad 300 osób.Organizacje zajmujące się obroną praw człowieka i Rada Europy apelują do białoruskich władz o zaprzestanie orzekania kar śmierci i wprowadzenie moratorium na jej wykonywanie.",,
"„Więcej zarabiać”, „nie uciekać z Europy”","– Polacy w Europie muszą przede wszystkim więcej zarabiać –  powiedział Janusz Palikot podczas prezentacji liderów
list koalicji Europa Plus Twój Ruch w wyborach do PE. – Europa Plus Twój Ruch jest odpowiedzią na groźbę
ucieczki z Europy, którą mogą zafundować środowiska prawicowe – przekonywał z kolei inny lider formacji, były prezydent Aleksander Kwaśniewski.","– Dzisiaj już wiem, że Platforma Obywatelska nie jest jedyną receptą nazatrzymanie środowisk prawicowych, które dążą do władzy – powiedział Kwaśniewski, przewodniczący komitetu honorowego koalicji Europa Plus TwójRuch.Jak przekonywał były prezydent, na EPTR i na wyborcachciąży ogromna odpowiedzialność podczas najbliższych wyborów do ParlamentuEuropejskiego. – W tym najczarniejszym śnie (...) w kraju, który ma tak wiele szans, który jest jednym z tych narodów, który ma pozytywne, energiczne myślenie o przyszłości Europy, możemy stać się krajem rządzonym przez eurosceptyków, ludzi, którzy Europy nie rozumieją, nie znają, boją się jej i będą nas prowadzić na marginesy europejskie – mówił Kwaśniewski.Wcześniej przewodniczący Twojego Ruchu Janusz Palikot przekonywał, że po 25latach od rozpoczęcia przemian demokratycznych w Polsce jest jeszcze wiele do zrobienia. Według niego, Polska potrzebuje więcej Europy.– Więcej Europy to oczywiście więcej Europy bezpiecznej, Europy socjalnej. To także więcej możliwości działania dla małego i średniego biznesu, ale (...) najgłębszym, najbardziej podstawowym sensem tego słowa, trywialnym, banalnym, które łatwo oskarżyć o populizm, a jednak naprawdę prawdziwym, na serio, to więcej zarabiać – powiedział lider Twojego Ruchu.Jak zaznaczył, Polacy mają dzisiaj 20. gospodarkę na świecie i 6-7. wEuropie, a mimo to są prawie najgorzej zarabiającymi obywatelamiUnii Europejskiej. Według Palikota na podniesienie zarobków Polaków wpłynieprzede wszystkim unowocześnienie polskiej gospodarki i wprowadzenie donaszego przemysłu wysokiej technologii.Palikot zaprezentował liderów list Europy Plus Twój Ruch w najbliższycheurowyborach. Liderem koalicji na liście w Warszawie został Ryszard Kalisz,na Śląsku – reżyser Kazimierz Kutz, w Wielkopolsce – europoseł i wiceszef TR Marek Siwiec, w Małopolsce – bioetyk, publicysta Jan Hartman. „Jedynką” na Mazowszu został szef Partii Demokratycznej Andrzej Celiński. DziałaczkaKongresu Kobiet, feministka Kazimiera Szczuka otwiera listę koalicji wBydgoszczy, a Barbara Nowacka – córka posłanki Izabeli Jarugi-Nowackiej,która zginęła w katastrofie pod Smoleńskiem – w Lublinie.Liderem listy na Dolnym Śląsku został Robert Kwiatkowski, b. prezes TVP; wZachodniopomorskiem – szef Stronnictwa Demokratycznego Paweł Piskorski.„Jedynką” koalicji w woj. pomorskim jest b. przewodnicząca OgólnopolskiegoZwiązku Zawodowego Pielęgniarek i Położnych Dorota Gardias; łódzką listęotwiera dyrektor poznańskiego Teatru Ósmego Dnia Ewa Wójciak; liderką naPodkarpaciu jest szefowa tamtejszych struktur Twojego Ruchu, sześciokrotnamistrzyni świata w karate Marta Niewczas. Prof. Uniwersytetu w BiałymstokuMałgorzata Kowalska została liderką listy w okręgu województw: podlaskiego i warmińsko-mazurskiego.Według nieoficjalnych informacji, Wanda Nowicka wystartuje jako „dwójka” z Warszawy.Palikot podkreślił, że pierwszy raz na listach wyborczych „jest parytet,suwak” (suwak – naprzemienne umieszczanie kobiet i mężczyzn na listachwyborczych).Koalicję Europa Plus Twój Ruch tworzą Twój Ruch, Partia Demokratyczna,Stronnictwo Demokratyczne, Dom Wszystkich Polska, Stowarzyszenie WolneKonopie i Polska Partia Pracy. Do koalicji dołączyło także StowarzyszenieWandy Nowickiej Równość i Nowoczesność.",,
250 tys. Syryjczyków rocznie. „Die Welt” o ustnej umowie UE-Turcja,Zawarte w marcu przez UE porozumienie z Turcją zawiera nieoficjalną zgodę Europy na przyjęcie z Turcji co roku około 250 tys. Syryjczyków – powiedział „Die Welt” w niedzielę ekspert think tanku European Stability Initiative (ESI) Gerald Knaus.,"„Strona turecka oczekuje, że w najbliższych tygodniach Europejczycy rozpoczną przyjmowanie około 250 tys. Syryjczyków z Turcji” – powiedział Knaus w rozmowie, która ukazała się w niedzielnym wydaniu „Die Welt”. Według niego Europejczycy „zasadniczo” na to się zgodzili.  „Die Welt” pisze, że zgoda na kontyngent w takiej wysokości był prawdopodobnie warunkiem Ankary na zawarcie porozumienia.   „Nie zostało to ujęte w formie oficjalnej umowy, lecz w formie ustnej” – tłumaczy ekspert. Jego zdaniem UE chce najpierw przekonać się, czy strumień imigrantów z Bliskiego Wschodu i Afryki rzeczywiście ulegnie zahamowaniu.   Plan UE przewiduje „rozwiązanie europejskie” problemu uchodźców zakładające, że wszystkie kraje Wspólnoty ponoszą koszty podziału imigrantów. W rzeczywistości „koalicja chętnych” jest niewielka – zastrzega Knaus.   Inicjatywa KE „biciem piany”  Ekspert ESI skrytykował niedawną propozycję Komisji Europejskiej przewidującą automatyczny podział imigrantów pomiędzy kraje UE. Ten plan jest „politycznie nie do zrealizowania i jest stosunkowo pozbawiony sensu, ponieważ imigranci nie zostaną w krajach, w których nie chcą się osiedlić”. Inicjatywę KE ekspert nazwał „biciem piany”.   Zgodnie z porozumieniem UE z Turcją, od 4 kwietnia uchodźcy, którzy po 20 marca wjechali nielegalnie do Grecji, cofani są z tego kraju do Turcji. Za każdego Syryjczyka wydalanego z UE ma przybywać legalnie do UE inny Syryjczyk. Władze unijne szacują, że będzie to łącznie 72 tys. osób. Niemcy przyjęły dotychczas w ramach tej umowy 32 osoby.",,
Mec. Dubois: Złożyliśmy zawiadomienie o podejrzeniu popełnienia przestępstwa przez Kaczyńskiego,W Prokuraturze Okręgowej w Warszawie złożone zostało zawiadomienie o podejrzeniu popełnienia przestępstwa przez prezesa PiS Jarosława Kaczyńskiego - poinformował mecenas Jacek Dubois. Jego zdaniem doszło do popełnienia oszustwa na kwotę kilku milionów zł.,"„Gazeta Wyborcza” opublikowała stenogram nagrania rozmowy z lipca zeszłego roku m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna. Pełnomocnik Austriaka mecenas Jacek Dubois przekazał dziennikarzom, że w zeszły piątek zostało w Prokuraturze Okręgowej w Warszawie złożone zawiadomienie o podejrzeniu popełnienia przestępstwa przez Jarosława Kaczyńskiego. – Zawiadomienie dotyczy faktu, że nasz klient – obywatel Austrii – w 2017 r. został poproszony o przyjęcie zlecenia. Zlecenie było wykonywane ponad rok. Zlecenie było złożone osobiście przez osobę, której dotyczy zawiadomienie o popełnieniu przestępstwa (J. Kaczyński - red.). Nasz klient uważa, że został wprowadzony w błąd. Do dzisiejszego dnia nie dostał zapłaty w kwocie kilku milionów złotych – podkreślił Dubois. Jak mówił, austriacki biznesmen domagał się zapłaty za wykonaną pracę. – W związku z tym został poproszony o wystawienie faktury na podmiot, który mu wskazano. Jak wystawił fakturę, okazało się, że ten podmiot nie może zapłacić, bo nie ma środków. Natomiast podmiot, dla którego faktycznie pracował, nie ma dokumentów, bo zostały wystawione na inny podmiot – wyjaśnił Dubois. Na pytanie, jakie działania wykonywał Austriak w ramach zlecenia, odparł, że „nadzorował wszelkie działania związane z wykonywaniem budowy wieżowca”. – To było dużo działań dotyczących założenia spółek celowych i koncepcji architektonicznej, wyceny, całej struktury prowadzenia inwestycji, uzyskania kredytowania – dodał Dubois. Jak podała „GW”, Birgfellner był od 2017 r. zaangażowany w projekt budowy dwóch 190-metrowych wieżowców (łącznie w sprawie projektu spotykał się od maja 2017 roku 16 razy). Całkowite wynagrodzenie Austriaka, po wybudowaniu „dwóch wież”, miało wynosić 3 proc. wartości inwestycji, czyli ok. 9 mln euro (ok. 39 mln zł). Srebrna nie dostała jednak od władz Warszawy ani pozwolenia na budowę, ani tzw. wuzetki, czyli warunków zabudowy. Nie przeniosła również praw użytkowania działki pod budowę na firmę Nuneaton (spółka powołana do realizacji projektu, jej prezesem został Birgfellner). Po wstrzymaniu inwestycji przez Kaczyńskiego zarząd spółki odmówił Birgfellnerowi zapłaty za jego pracę, choć – jak podała „GW” – Austriak wykonał już część prac przygotowawczych: projekt architektoniczny, strategię realizacji, wycenę nieruchomości, prowadził negocjacje z wykonawcami poszczególnych etapów, zatrudnił pracowników, architektów. W nagranej rozmowie Birgfellner przekonuje Jarosława Kaczyńskiego, że „nie jest oszustem” i przedstawia dokumenty potwierdzające wykonane przez niego prace. Prezes PiS potwierdza, że plan inwestycji został wstrzymany. „Muszą być podstawy w papierach”– Wszystko wiem, przecież ja nie chcę nikogo oszukiwać. Ja wiem, że to wszystko było robione dla nas. Ja bym chciał zapłacić, tylko muszą być do tego podstawy w papierach. Gdyby do tych wszystkich opracowań, które tu są, były dołączone rachunki. Ile to kosztowało, znaczy, jaka firma za to bierze – mówił Kaczyński cytowany przez „Wyborczą”. Według „GW”, prezes PiS proponuje też Austriakowi, aby wystąpił o zapłatę do sądu. – Według mnie to najprostsza droga, żeby tę sprawę załatwić. Ja wtedy będę mógł być może jakoś w tej sytuacji przekonać zarząd do tego, żeby poszli na ugodę (...). Jeżeli chodzi o mnie, to spokojnie mogę zeznać przed sądem, że tak, to było robione dla spółki Srebrna – mówi prezes PiS. Kaczyński odnosi się też w rozmowie do działań władz stolicy, które nie chcą wydać odpowiednich dokumentów umożliwiających budowę wieżowców. – Tamci nielegalnie nam to uniemożliwiają. I w związku z tym nie mamy innego wyjścia, jak to załatwić, ponieważ jesteśmy uczciwi i chcemy załatwić sprawy finansowe – podkreśla prezes PiS, nakłaniając Austriaka do złożenia pozwu przeciw Srebrnej. Kaczyński informuje też, że sam rozważa wystąpienie z pozwem przeciw stołecznemu ratuszowi i politykom PO, którzy „odgrażali się, że nigdy nie pozwolą” na budowę. Odnosząc się do ujawnionych przez „GW” informacji rzeczniczka PiS Beata Mazurek mówiła, że tekst, „który miał uderzyć w PiS, okazał się niewypałem”. Brutalna prawda o Warszawie– Nie ma w nim cienia dowodu na jakiekolwiek bezprawne działania polityków PiS. Jarosław Kaczyński w opisanej rozmowie ujawnia brutalną prawdę o Warszawie zarządzanej przez polityków PO. Warszawską rzeczywistość, w której - czy to osoba, czy firma – jeśli nie ma związków z ratuszem, nie może liczyć na wydanie decyzji w sprawie zgody na inwestycje – oświadczyła. Również premier Mateusz Morawiecki ocenił, że w ujawnionej rozmowie prezesa PiS nie ma cienia dowodów na niewłaściwe zachowania polityków PiS, jest potwierdzenie uczciwości, wiarygodności i rzetelności działania.",,
Bielan o zatrzymaniu ws. profanacji: Za rządów PO policja zachowywała się analogicznie,"W połowie lipca 2015 r., jeszcze za rządów PO, policja weszła do domu 29-letniej mieszkanki Warszawy, wyciągnęła ją i postawiła zarzuty z dokładnie tego samego artykułu 196 kk. o profanowaniu uczuć religijnych – przypomniał Adam Bielan. Senator PiS wyjaśnił: w tamtym przypadku „chodziło o to, że ta pani wrzuciła kilka dni wcześniej mięso wieprzowe na teren meczetu”. Bielan odniósł się w ten sposób do zarzutu niektórych środowisk, jakoby wejście funkcjonariuszy do domu kobiety, która przerobiła obraz Matki Bożej, było przesadą.","W nocy z 26 na 27 kwietnia wokół płockiego kościoła św. Dominika, m.in. na koszach na śmieci i na przenośnych toaletach, rozlepiono plakaty i nalepki obrazu Matki Bożej Częstochowskiej, gdzie postacie Maryi i Dzieciątka otoczone zostały aureolami w barwach tęczy. W poniedziałek policja zatrzymała kobietę podejrzaną o dokonanie profanacji wizerunku Matki Boskiej. „Osoba ta była wytypowana już od kilku dni, ale przebywała za granicą. Jeszcze dziś zostaną postawione jej zarzuty z art. 196 KK. (obraza uczuć religijnych – red.)” – napisał na Twitterze szef MSWiA Joachim Brudziński.  Niektóre środowiska uznały, że wejście policji do domu kobiety jest przesadą. – W połowie lipca 2015 r., jeszcze za rządów PO, policja zachowała się analogicznie. Weszła do domu 29-letniej mieszkanki Warszawy, wyciągnęła ją, zawiozła na policję i postawiła zarzuty z dokładnie tego samego artykułu – przypomniał Bielan i dodał, że „chodziło o to, że ta pani wrzuciła kilka dni wcześniej mięso wieprzowe na teren meczetu”.Jak zauważył senator, wtedy policja również dokonała zatrzymania, doprowadziła siłą do prokuratury, żeby postawić zarzuty. – Wówczas „Gazeta Wyborcza” nie rozpętywała histerii w tej sprawie. Wówczas przyklaskiwano, że policja i aparat państwa działa sprawnie i stawia zarzuty osobie, która obraziła uczucia religijne polskich muzułmanów – stwierdził Bielan.– To co różni te dwa wydarzenia, to fakt, że tym razem obrażono uczucia polskich katolików  – zaznaczył.Zdaniem polityka PiS mamy teraz atmosferę, w której następuje ściganie się między KE a ugrupowaniem Roberta Biedronia na najbardziej antyklerykalne postulaty.  – Niestety uczestniczy w tym duża część mediów – stwierdził.",,
Buława przeniesie głowicę atomową. Rosja szykuje się do testu rakiety,"Podczas ćwiczeń zaplanowanych na jesień 2019 r. z podwodnego krążownika rakietowego „Kniaź Władimir” będzie wystrzelona międzykontynentalna rakieta balistyczna Buława do przenoszenia głowic nuklearnych – ujawnił w rozmowie z TASS przedstawiciel rosyjskiego sektora obronnego. Nie sprecyzował, czy zostanie wystrzelony tylko jeden pocisk, czy też kilka rakiet.","„Kniaź Władimir” to okręt podwodny klasy „Borej” zbudowany przez zakłady stoczniowe Siewmasz w ramach projektu 955. Krążownik ma napęd atomowy i jest wyposażony w rakietowe pociski balistyczne. Na jego stanie znajdują się m.in. 24 torpedy, miny lub pociski.Agencja TASS twierdzi, że Buława zostanie wystrzelona z „Kniazia Władimira” operującego na Morzu Barentsa w kierunku wschodnim. Cel ma być zlokalizowany na poligonie Kura w północnej części Kamczatki, w azjatyckiej części Federacji Rosyjskiej, gdzie prowadzone są testy z międzykontynentalnymi rakietami balistycznymi.Dodali wyrzutnieBudowa okrętu „Kniaź Władimir” rozpoczęła się w 2012 roku. Modernizacja bazowego projektu 955, według którego zbudowano uprzednio trzy okręty, polegała na dodaniu czterech wyrzutni pocisków balistycznych (łącznie 20 sztuk), a także wprowadzeniu nieokreślonych zmian strukturalnych i wyposażeniowych.W 2014 r. rosyjskie siły zbrojne przeprowadziły pierwszą udaną próbę międzykontynentalnej rakiety balistycznej Buława do przenoszenia ładunków nuklearnych. 12-metrowy pocisk wystrzelono na Morzu Białym z okrętu podwodnego o napędzie atomowym „Władimir Monomach”. Zgodnie z planem pocisk trafił w cel na poligonie Kura na Kamczatce.",,
„Protestujący powoli zaczynają się radykalizować”,– Takie radykalizacje nigdy nie służą dobrze. Protest powoli się wypala – ocenił w „Gościu Wiadomości” Agaton Koziński z „Polska The Times”. Według Jacka Karnowskiego z „Sieci” protest opiekunów osób niepełnosprawnych zmierza wyraźnie do końca. – Robi się tragikomiczny – powiedział.,"Agaton Koziński z „Polska The Times” zauważył, że rząd po raz kolejny apeluje o współpracę, ale odbija się to od ściany. Jego zdaniem protest stał się przewidywalny, a dzisiejsza sytuacja nie różni się od tej sprzed tygodnia czy dwóch. – Doszło do jakiegoś incydentu, szarpaniny przy okazji okna, ale tak naprawdę to jest nieistotne i mam wrażenie, że tak będzie to trwało. Panie, które protestują, powoli zaczynają się chyba radykalizować w swoich postawach. Takie radykalizacje nigdy nie służą dobrze. To sugeruje, że ten protest powoli się wypala – ocenił i dodał, że choć kosztuje to trochę rząd, jednak nie tak dużo, jak by mógł kosztować. ",,
"Nagrał film na A2 i wysłał policji. Udowodnił, że... łamał prawo [WIDEO]","„Brawo, ekipa TVP pędzi autostradą A2 180km/h i więcej” – napisał jeden z użytkowników Twittera i opublikował film. Wbrew opisowi, widać na nim, jak łamie prawo nie ekipa TVP, tylko autor nagrania. Gdy internauci zwrócili mu uwagę na łamanie przepisów, mężczyzna zaprzeczył, by to on nagrywał, przekonując, że zrobił to „pasażer”.","Na nagranym materiale widać, że licznik pojazdu jadącego za samochodem należącym do ekipy telewizyjnej pokazuje ok. 180 km/h. Nagrywający powoli zbliża się na filmie do białego auta TVP, co – jak zauważa jeden z internautów – przeczy tezie, że samochód z przodu również jechał z prędkością 180 km/h. Wielu komentujących zauważyło, że kierowca jadący za ekipą TVP stanowił poważne zagrożenie na drodze, ponieważ prowadząc pojazd z dużą prędkością nagrywał jednocześnie film telefonem.",,
"Kilka lat sprzedawali zakażoną koninę. Twierdzili, że to wołowina",Hiszpańska żandarmeria we współpracy ze służbami innych czterech państw UE rozbiła międzynarodową siatkę wprowadzającą do sprzedaży mięso pochodzące od chorych koni. Znaczna część surowca sprowadzana była z Portugalii - informują media.,"Śledztwo, którego szczegóły zdradzają w piątek media w Hiszpanii i Portugalii, prowadzone jest również na terenie trzech innych państw UE - Francji, Holandii oraz Belgii, gdzie grupa przestępcza wprowadzała do obrotu zakażoną koninę pochodzącą od chorych koni. Część partii mięsa zakażona była listeriozą.Z dochodzenia wynika, że do piątkowego popołudnia postawiono zarzuty łącznie 65 osób, w tym hodowcom koni, producentom, dystrybutorom i sprzedawcom mięsa, a także weterynarzom.Wydawany w Madrycie dziennik „El Pais"" twierdzi, że współpracujące ze sobą wymiary ścigania Portugalii, Hiszpanii, Francji, Holandii oraz Belgii potwierdziły, że siatka kierowała na rynek złej jakości mięso koni od kilku lat.Prowadzony przez międzynarodową siatkę proceder polegał na fałszowaniu faktur oraz dokumentów dotyczących kontroli mięsa. Złej jakości konina zamiast trafiać do ogrodów zoologicznych jako pokarm dla zwierząt lub być utylizowana, wprowadzana była do obrotu, często jako wołowina. Wśród postawionych członkom grupy zarzutów jest przynależność do organizacji przestępczej, pranie pieniędzy, fałszowanie dokumentów, a także działanie na szkodę zdrowia publicznego.Z zabezpieczonych przez hiszpańskie służby nagrań rozmów przywódców siatki wynika, że złej jakości konina pochodziła głównie z Portugalii oraz północnej Hiszpanii. Największe dostawy takiego mięsa docierały na belgijski rynek.W trakcie śledztwa potwierdzono, że grupa przestępcza wprowadziła nielegalnie do sprzedaży złej jakości mięso pochodzące od 18 tys. koni. W ciągu roku siatka inkasowała w związku z procederem ponad 20 mln euro.",,
Sondaż: Andrzej Duda wygrałby II turę wyborów z każdym kontrkandydatem,Andrzej Duda wygrałby ewentualną II turę wyborów prezydenckich z każdym kontrkandydatem – wynika z sondażu telefonicznego Kantar. Na najwyższe poparcie obecny prezydent mógłby liczyć w przypadku starcia z Robertem Biedroniem. Najtrudniejszym rywalem dla Dudy byłaby Małgorzata Kidawa-Błońska.,"W przypadku starcia w II turze wyborów prezydenckich z byłym premierem Donaldem Tuskiem obecny prezydent mógłby liczyć na poparcie 51 proc.; na byłego premiera, byłego lidera PO chce głosować w takim wypadku 40 proc. respondentów. Odpowiedzi „nie wiem/trudno powiedzieć/jeszcze nie zdecydowałem” udzieliło 9 proc. badanych.W starciu z liderem Wiosny Andrzej Duda mógłby liczyć na głosy 56 proc. wyborców, a Robert Biedroń – 35 proc. Odpowiedzi „nie wiem/trudno powiedzieć/jeszcze nie zdecydowałem” udzieliło 9 proc. ankietowanych. W wypadku pojedynku z przewodniczącym PSL Duda mógłby otrzymać 53 proc. głosów. Za Władysławem Kosiniakiem-Kamyszem opowiedziałoby się 38 proc. wyborców. Odpowiedzi „nie wiem/trudno powiedzieć/jeszcze nie zdecydowałem” udzieliło 9 proc. badanych. W przypadku starcia z Rafałem Trzaskowskim Duda może liczyć na poparcie na poziomie 52 proc. Chęć głosowania na prezydenta Warszawy wyraziło 37 proc. ankietowanych. Odpowiedzi „nie wiem/trudno powiedzieć/jeszcze nie zdecydowałem” udzieliło 11 procent pytanych.",,
"„Nie jadąc do Jerozolimy, prezydent znakomicie wybrnął z pułapki”","– Chodziło o to, żeby polski prezydent milcząco legitymizował swoją obecnością taką wersję historii, nie mogąc na nią odpowiedzieć – na tym polegała pułapka tej uroczystości – powiedział prezydencki minister Krzysztof Szczerski, komentując konferencję w Jad Waszem.","Krzysztof Szczerski, szef Gabinetu Prezydenta RP, powiedział w Programie 1 Polskiego Radia, że wczoraj w Instytucie Jad Waszem opowiadano historię II wojny światowej, w której nie było miejsca dla Polski.  W Jerozolimie odbyło się Światowe Forum Holocaustu. Wśród zaproszonych gości był prezydent Rosji Władimir Putin. Prezydent Andrzej Duda, mimo zaproszenia, nie pojechał do Jad Waszem, bo nie umożliwiono mu zabrania głosu.  Minister Szczerski podkreślił, że obecność prezydenta Dudy na uroczystości w Jerozolimie przyczyniałaby się do upowszechnienia nieprawdziwej wersji historii.– Chodziło o to, żeby polski prezydent milcząco legitymizował swoją obecnością taką wersję historii, nie mogąc na nią odpowiedzieć - na tym polegała pułapka tej uroczystości – mówił prezydencki minister.",,
„Pomagacie nam dostroić się do długości fal Boga”,"– Nawet najpotężniejsze królestwa, najświętsze budynki i najbardziej stabilne rzeczywistości świata nie trwają wiecznie, prędzej czy później upadają – powiedział papież Franciszek podczas specjalnej mszy w Watykanie dla bezdomnych i ubogich. Zaznaczył, także, że choć prawie wszystko przemija, pozostają Bóg i bliźni, których należy kochać.","Papież Franciszek odprawił przed południem w Watykanie mszę dla ubogich i bezdomnych. Na tydzień przez zakończeniem Roku Miłosierdzia zaapelował o otwarcie oczu na bliźniego, szczególnie na zapomnianych i wykluczonych. W dzisiejszej mszy wzięli udział bezdomni z ponad 22 krajów, w tym z Polski. Papież przypomniał, że w związku z kończącym się 20 listopada Rokiem Świętym dedykowanym miłosierdziu w niedzielę zamykane są drzwi święte w katedrach i sanktuariach na świecie. – Otwórzmy nasze oczy na bliźniego, zwłaszcza brata zapomnianego i wykluczonego. Tam kieruje się szkło powiększające Kościoła – wezwał Franciszek – Niech Pan chroni nas od kierowania go na siebie samych. Niech odciąga nas od blichtru, który odwraca uwagę, od interesów i przywilejów, od przywiązania do władzy i chwały, od powabu ducha świata. Nawet najpotężniejsze królestwa upadnąPapież zwrócił też uwagę na „znieczulone sumienia”, powodujące, że ludzie nie przejmują się osobami cierpiącymi ani poważnymi problemami świata, które „stają się tylko słyszanym już wcześniej refrenem w schemacie telewizyjnych wiadomości”. – Dzisiaj, drodzy bracia i siostry, jest wasz jubileusz, a poprzez waszą obecność pomagacie nam dostroić się do długości fal Boga –powiedział zawracając się do ubogich.W homilii w czasie niedzielnej mszy odprawionej w bazylice Świętego Piotra dla kilku tysięcy osób społecznie wykluczonych Franciszek podkreślił: „Chciałbym, żeby dzisiaj był Dzień Ubogich”. Skrytykował także postawę tych, którzy pokładają swoje bezpieczeństwo w dobrach materialnych.",,
Unia liczy możliwe straty z powodu rosyjskiego embarga,"Na początku przyszłego tygodnia zapadną decyzje ws. unijnych działań dotyczących warzyw, które się szybko psują. To wynik czwartkowych rozmów ekspertów państw członkowskich na temat rosyjskiego embarga i rekompensat dla poszkodowanych rolników. 
Tymczasem Unia Europejska planuje rozmowy z krajami trzecimi na temat rosyjskiego embarga. Niektóre państwa Ameryki Łacińskiej i Bliskiego Wschodu rozważają zwiększenie własnego eksportu do Rosji, po tym jak Moskwa zamknęła swój rynek na produkty ze Wspólnoty. Bruksela chce przekonać je, że to złe rozwiązanie.","Spotkanie zwołał w ubiegłym tygodniu unijny komisarz ds. rolnictwa Dacian Ciolos. Jakie warzywa, według UE, szybko się psują? – Chodzi o produkty takie jak ogórki, pomidory, może paprykę – powiedział rzecznik Komisji ds. rolnictwa Roger Waite. Jak wyjaśnił, „warzywa, które się szybko psują to sektor, w którym skutki rosyjskich sankcji widać najwyraźniej”. Przypomniał on, że „teraz trwa sezon na te produkty i nagle jeden rynek został stracony i nie ma dla niego żadnej, oczywistej alternatywy”.  Analiza sytuacjiJednocześnie KE zapowiedziała, że będzie dalej analizowała sytuacje we wszystkich sektorach dotkniętych embargiem i podejmie kolejne środki jeśli będzie taka potrzeba. Zdecydowano też, iż co tydzień , tak długo jak będzie to konieczne, przedstawiciele unijnych państw będą się spotykać, by omówić rozwój sytuacji na rynku. We wrześniu planowane jest z kolei spotkanie ministrów ds. rolnictwa w tej sprawie. Chociaż Wspólna Polityka Rolna przewiduje mechanizmy elastycznego reagowania na kryzysy na rynku, a w jej budżecie na sytuacje nadzwyczajne jest 400 mln euro, KE wciąż za przedwczesną uważa wypłatę rekompensat rolnikom, którzy utracili rosyjski rynek zbytu.  Rozmowy z krajami trzecimiTymczasem UE chce na temat embarga rozmawiać z krajami trzecimi. – To byłoby nieprzyjazne zagranie wobec Unii Europejskiej - tak o planach zastąpienia unijnych produktów towarami z innych krajów mówi wysoki rangą unijny dyplomata. Wspólnota obawia się, że państwa takie jak Brazylia czy Egipt będą chciały wykorzystać napięte relacje unijno-rosyjskie, by wzbogacić się kosztem Wspólnoty. Rosyjskie embargo na produkty rolno-spożywcze było odpowiedzią na wcześniejsze sankcje Unii Europejskiej wobec Moskwy, wprowadzone w związku z aneksją Krymu i eskalacją sytuacji na wschodniej Ukrainie. Wytłumaczyć działaniaZdaniem Brukseli konieczne jest, aby wytłumaczyć krajom trzecim dlaczego Wspólnota zdecydowała się na takie działania i dlaczego należy je poprzeć. Jak powiedział jeden z unijnych dyplomatów: „nie chodzi o to, by kraje te wprowadzały własne sankcje wobec Rosji, ale by pokazały, że wspierają zasady, jakimi kieruje się Unia zamiast próbować je obchodzić.  Od poniedziałku w dyrekcji generalnej KE ds. rolnictwa działa ekspercka grupa zadaniowa przedstawicieli krajów członkowskich, która monitoruje sytuację w sektorze rolno-spożywczym UE w związku z embargiem, w tym możliwości przekierowania eksportu na inne rynki niż Rosja.",,
Rafał Ziemkiewicz wieczorem w TVP Info,Mimo piłkarskiego szaleństwa nie zapominamy o najważniejszych tematach politycznych i społecznych. TVP Info to gwarancja interesujących gości i komentarzy. Wśród zaproszonych m.i.n. Jacek Karnowski i Rafał Ziemkiewicz. Sprawdź wieczorną ramówkę.,"W programie „Po przecinku” (18.27) gośćmi Iwony Kutyny będzie Jacek Karnowski z „wSieci” oraz dr Łukasz Jasina z „Kultura Liberalna”.Marcin Wikło do programu „Cztery strony” (19.10) zaprosił Arkadiusza Gołębiewskiego, producenta, reżysera i scenarzystę. Andrzej Stankiewicz z „Rzeczpospolitej” i Rafał Ziemkiewicz z „Do rzeczy” będą gośćmi Danuty Holeckiej w programie „Dziś wieczorem” (19.57).W „Minęła dwudziesta” (20.12) gośćmi Michała Rachonia będą Urszula Pasławska z PSL i Konrad Berkowicz z KORWiN. W drugiej części programu gospodarz programu porozmawia z dr. Jerzym Dudałą, autorem książki „Fani-chuligani. Rzecz o polskich kibolach” oraz z Wojciechem Muchą z „Gazety Polskiej”. Zapraszamy!",,
SLD: niech 2013 będzie rokiem Gierka,"SLD chce, by 2013 rok był rokiem Edwarda Gierka. Sojusz zamierza m.in. organizować szereg imprez upamiętniających byłego I sekretarza KC PZPR. W Warszawie proponuje imieniem byłego przywódcy PRL nazwać jedno z rond.","– Przed nami rok Edwarda Gierka. SLD będzie chciał uczcić ten rok w sposób wyjątkowy. Będziemy organizowali dziesiątki wydarzeń – zapowiedział sekretarz generalny SLD Krzysztof Gawkowski na sobotniej konferencji prasowej na stołecznym Dworcu Centralnym. W niedzielę przypada setna rocznica urodzin b. I sekretarza KC PZPR. W planach Sojuszu są m.in. trzy duże konferencje programowe, na których zaprezentowane mają zostać „wszystkie osiągnięcia dekady Edwarda Gierka”. – Będziemy chcieli pokazać te dziesiątki tysięcy mieszkań, które zostały pobudowane, będziemy chcieli zrealizować i przedstawić wystawę „Edward Gierek – dekada przed nim, dekada po nim” – powiedział Gawkowski.Nad realizacją obchodów „roku Gierka” ma czuwać specjalnie do tego powołany krajowy komitet ds. uczczenia roku Gierka. – Komitet zbierze wszystkich chętnych na jesieni bieżącego roku i będzie pokazywał osiągnięcia, które przez ostatnie lata były w Polsce zakłamywane. Chcemy odkłamać ten czas – powiedział sekretarz SLD. „To był dobry czas dla Polski” W całej Polsce Sojusz ma zbierać podpisy poparcia dla ustanowienia roku 2013 rokiem Gierka. – To czas, w którym chcemy jasno i wyraźnie powiedzieć: to był dobry czas dla Polski – to czas, w którym korzystaliśmy i korzystamy z osiągnięć do dzisiaj – przekonywał polityk SLD.Jego zdaniem, w czasie 10 lat rządów Gierka Polska zmieniła się z „Polski drewnianej w Polskę murowaną”. Gawkowski wymieniał też najbardziej znane przedsięwzięcia tamtego czasu: stołeczny Dworzec Centralny i Centrum Zdrowia Dziecka, a także tzw. gierkówkę – trasę łączącą Warszawę z Katowicami. – I za to Edwardowi Gierkowi należą się wielkie podziękowania – zaznaczył Gawkowski.Lider stołecznego Sojuszu Sebastian Wierzbicki poinformował, że warszawscy radni jego ugrupowania wystąpili z propozycją, by imieniem Edwarda Gierka nazwać rondo koło Dworca Centralnego, u zbiegu Al. Jerozolimskich i al. Jana Pawła II. – Na najbliższą sesję Rady m. st. Warszawy skierowany zostanie odpowiedni projekt uchwały – zapowiedział. Adam Gierek dziękuje Syn byłego I sekretarza, europoseł Adam Gierek dziękował inicjatorom upamiętnienia jego ojca. – Podziękować chciałbym jako syn, jako Polak i jako eurodeputowany. Jako syn oczywiście ze względów emocjonalnych, jako Polak – dlatego, że Polakom, zwłaszcza młodym, należy się wyjaśnienie na czym polegać powinno inwestowanie w przyszłość, czego dzisiaj nie obserwujemy. Jako eurodeputowany – dlatego, że w tej chwili w UE, w okresie kryzysu dyskutuje się właśnie – zwłaszcza lewica – identyczne plany rozwoju – zaznaczył Gierek.Inicjatorem uczczenia b. I sekretarza KC PZPR jest grupa młodych działaczy Sojuszu z Sosnowca – rodzinnego miasta Edwarda Gierka. Edward Gierek (1913-2001) pełnił funkcję I sekretarza KC PZPR w latach 1970-1980. Jego zwolennicy podkreślają, że szczególnie w pierwszej połowie tzw. dekady Gierka nastąpił dynamiczny rozwój gospodarczy PRL (możliwy dzięki zaciągniętym na Zachodzie kredytom) – rozwijał się przemysł i budownictwo, zrealizowano też wiele inwestycji drogowych. Goździki i rajstopy Zwolennicy polityki Gierka twierdzą, iż Polska była wtedy bardziej, niż kiedykolwiek w czasach PRL, niezależna od ZSRR; przeciwnicy z kolei przypominają, że to wówczas w polskiej konstytucji znalazł się zapis o kierowniczej roli PZPR i o sojuszu ze Związkiem Radzieckim. Podkreślają też brutalne stłumienie protestów robotniczych w Radomiu i Ursusie w 1976 roku. Politycy SLD pytani przez dziennikarzy o te zarzuty – również o zadłużenie, które Polska ostatecznie spłaciła dopiero na jesieni ubiegłego roku – przekonywali, że nie wolno dekady Gierka oceniać wyłącznie z tej jednej strony. – Historia nie jest czarno-biała. My mówimy o społeczeństwie, o gospodarce, o osiągnięciach, nie zapominając tego, co się wydarzyło w 1976 roku – powiedział Gawkowski. Jeszcze przed rozpoczęciem konferencji SLD na Dworcu Centralnym pojawili się działacze młodzieżówki PO – Młodych Demokratów, by wręczyć politykom Sojuszu goździki i rajstopy. W informacji przesłanej w sobotę PAP działacze Młodych Demokratów ocenili pomysł SLD „roku Gierka” jako absurdalny; zapowiedzieli też „akcję edukacyjną” dotyczącą tego jak wyglądała Polska za czasów Gierka.",,
Święto Gwardii Szwajcarskiej. „Służycie potędze wiary”,"W dniu Święta Gwardii Szwajcarskiej papież Franciszek zachęcił żołnierzy, by byli silni i odważni, ale też uprzejmi, gościnni i cierpliwi. Sobotnia audiencja u Ojca Świętego poprzedziła uroczyste złożenie przysięgi przez 40 rekrutów.","Święto obchodzone jest w rocznicę jedynej bitwy, jaką stoczyła straż przyboczna papieża. 6 maja 1527 roku Rzym został najechany i rozgrabiony przez armię najemników cesarza Karola V. Gwardziści stanęli w obronie papieża Klemensa VII, który schronił się w Zamku świętego Anioła. Podczas bitwy na schodach bazyliki św. Piotra zginęło 147 zaciężnych żołnierzy.Franciszek, w czasie audiencji z okazji święta Gwardii i zaprzysiężenia rekrutów, przywołał wydarzenia sprzed 490 lat podkreślając, że gwardziści wyróżnili się wtedy odwagą i niezłomnością stając w obronie papieża.Żołnierze Chrystusa– Dzisiaj nie jesteście wezwani do takiej heroicznej ofiary ze swego życia, ale do innego, nie mniej trudnego poświęcenia, czyli służby potędze wiary – mówił papież. – Wasza obecność w Kościele, wasza ważna służba w Watykanie jest okazją do tego, byście wzrastali jako odważni „żołnierze Chrystusa”.– Pielgrzymi i turyści, którzy mają możliwość spotkania z wami, są podbudowani odkrywając w was, obok charakteryzującej was kompetencji, precyzji i profesjonalnej powagi, także wielkoduszne świadectwo chrześcijańskie i świętość życia – mówił Franciszek, który podziękował Gwardii za „pilność i gorliwość” cennej aktywności i służby na rzecz papieża i Państwa Watykańskiego.",,
Aleksander Kwaśniewski:  autorytet prof. Bartoszewskiego był niepodważalny,"– Autorytet prof. Bartoszewskiego był niezwykły, był człowiekiem, którego słuchały tłumy – powiedział w rozmowie z TVP Info były prezydent Aleksander Kwaśniewski.  Władysław Bartoszewski, pełnomocnik premiera ds. dialogu międzynarodowego, więzień Auschwitz, żołnierz AK zmarł w piątek w Warszawie w wieku 93 lat.","– To jest wielka postać i to pod każdym względem. To jest człowiek wielu epok, człowiek niezwykłej energii. Właściwie nigdy nie był biernym obserwatorem, zawsze był w środku wydarzeń, czy to była okupacja, czy Żegota, czy później po wojnie – szczególnie w ostatnich 25 latach – tak prof. Bartoszewskiego wspominał w rozmowie z TVP Info były prezydent Aleksander Kwaśniewski. „Jego autorytet był niepodważalny”Trzeba pamiętać, że prof. Bartoszewski „wkroczył do wielkiej polityki, będąc już sędziwym człowiekiem – większość ludzi jest już wtedy na emeryturach. A on dał, być może najpiękniejsze, najważniejsze rzeczy właśnie wtedy, jako ambasador w Austrii, dwukrotny minister spraw zagranicznych  – podkreślił Aleksander Kwaśniewski. Jego zdaniem „autorytet prof. Bartoszewskiego był niezwykły, był człowiekiem, którego słuchały tłumy”. Jak powiedział Kwaśniewski, będzie wspominał profesora w sposób szczególny, bo pracował z nim jako ministrem spraw zagranicznych, w kapitule Orła Białego i na dwóch polach, które wydają mu się bardzo istotne dla Polski i naszej politycznej strategii, czyli w sprawach polsko-niemieckich i pojednania polsko-niemieckiego, a także w sprawach polsko-żydowskich.Jak podkreślił na tym polu był niezwykle pomocny, bo „jego autorytet był niepodważalny”. – Jak on mówił, czy to w Tel-Awiwie, czy w Berlinie, to sala milczała i nie mogła wręcz podjąć z nim polemiki. A jednocześnie, to nie było narzucanie swojego zdania, tylko to było takie głośne wołanie o dialog, o zrozumienie, o pojednanie. „To był człowiek, który ludziom dobrze życzył”– Ludzi, którzy profesora będą dobrze wspominać, można znaleźć w bardzo wielu obozach politycznych. A on był ostry, nie był człowiekiem, który ukrywał swoją opinię. Wykładał tzw. kawę na ławę, często – zdaniem  byłego prezydenta – z kontrolowaną przesadą.– Zawsze nasze stosunki polsko-rosyjskie były niełatwe – zauważył Kwaśniewski, wspominając jak  prof. Bartoszewski po spotkaniu z przebywającym w Polsce ówczesnym ministrem spraw zagranicznych Rosji  – Iwanowem, przyszedł do niego ze słowami: – Panie prezydencie, wielki sukces. Rozmawialiśmy ponad godzinę i w ogóle nie dałem mu dojść do głosu.  Jednak,  jak podkreślił Kwaśniewski, „ze względu na jego wiek, na ten ogromny autorytet i na to, co przeszedł, to było do zaakceptowania”. – Poza tym „z profesora emanowała dobroć, taka ludzka życzliwość (…) To był człowiek, który ludziom dobrze życzył – podkreślił b. prezydent.",,
Bank Millennium kupuje Euro Bank. Po fuzji zajmie 7. miejsce na rynku,"Bank Millennium podpisał ze spółką zależną Societe Generale umowę w sprawie zakupu około 99,79 proc. akcji Euro Banku za 1,83 mld zł i liczy na zamknięcie tej transakcji w II kwartale 2019 r. – podał bank w komunikacie.","Bank podał, że ostateczna cena nabycia zostanie skorygowana o zmianę wartości księgowej Euro Banku na dzień zamknięcia transakcji. Bank nie zamierza dokonywać podwyższenia kapitału zakładowego w celu finansowania transakcji.              Zamknięcie transakcji jest uzależnione od pewnych warunków, m.in.  uzyskania zgody właściwego organu antymonopolowego oraz uzyskania decyzji Komisji Nadzoru Finansowego potwierdzającej brak sprzeciwu KNF wobec nabycia tych akcji.              „Przejęcie Euro Banku jest zgodne ze Strategią na lata 2018-2020 i powinno wpłynąć na osiągnięcie współczynnika ROE na poziomie trzech najlepszych banków w kraju” – napisano w komunikacie. Połączenie operacyjne w czwartym kwartale 2019 r. Zgodnie z planem transakcja zostanie zamknięta w drugim kwartale 2019 r., po uzyskaniu wymaganej zgody KNF i UOKiK, po czym nastąpi fuzja prawna obu banków. Połączenie operacyjne Banku Millennium i Euro Banku planowane jest na czwarty kwartał 2019 r.              Euro Bank opiera swoją działalność na sieci 250 placówek własnych oraz 251 placówek franczyzowych pokrywającej wszystkie regiony Polski, ze szczególnym uwzględnieniem mniejszych miast. Bank ten posiada bazę 1,4 mln klientów detalicznych, uwzględniając 165 tys. aktywnych użytkowników bankowości internetowej oraz 154 tys. użytkowników bankowości mobilnej, 317 tys. aktywnych kart debetowych oraz 68 tys. aktywnych kart kredytowych. W I połowie 2018 roku jego zysk netto wyniósł 42 mln zł.",,
Logo SOR do poprawy. Kojarzyło się z wykresem rejestrującym zgon,"Będą korekty w logo Szpitalnego Oddziału Ratunkowego Szpitala Wojewódzkiego w Sieradzu – poinformowała rzeczniczka placówki Grażyna Kieszniewska. Informacje o znaku graficznym, który dla wielu obserwatorów jest kontrowersyjny, pojawiły się w mediach społecznościowych.","Logo wygląda jak zapis uderzeń ludzkiego serca z elektrokardiogramu, który przechodzi przez słowo SOR. Problem w tym, że na tym ostatnim odcinku wykres przybiera postać linii ciągłej. Wielu osobom, które wypowiadały się na jego temat na internetowych portalach, kojarzy się z zapisem ustania pracy serca i zgonem pacjenta. Rzeczniczka zwróciła uwagę, że znak powstał już dwa lata temu, a dopiero teraz ktoś się dopatrzył, że może niedobrze oddziaływać na osoby przebywające na oddziale.  Dodała, że dziennie na SOR zgłasza się około 200 osób. – W ciągu dwóch lat nie mieliśmy żadnych zgłoszeń, że komuś to się źle kojarzy. Skupialiśmy się na leczeniu i dobrze, że żadnych błędów tu nie popełniliśmy. A ten malarski naprawimy – powiedziała. Zaznaczyła jednak, że nie będzie zmiany całego logo, a jedynie jego poprawka, tak, aby to zrobić jak najmniejszym kosztem. Ma być dokonana niewielka zmiana – linia prosta zostanie w jakiś sposób zagospodarowana, aby już nie kojarzyła się źle. Zwróciła jednak uwagę, że z medycznego punktu widzenia ten kontrowersyjny rysunek jest poprawny, bo zapis z urządzeń czyta się z prawej do lewej. Natomiast marketingowo – jak przyznała – ta linia ciągła może źle się kojarzyć. – Jeśli to się pacjentom źle kojarzyło, to w imieniu dyrekcji przepraszam – dodała i jeszcze raz zapewniła, że dla dobra pacjentów i ich rodzin znak zostanie poprawiony.",,
Miller i Oleksy pojednani,"Jeszcze dziś kierownictwo SLD ma zaprosić na Kongres
Lewicy Wojciecha Jaruzelskiego, a „niezwłocznie” takie zaproszenie otrzyma Aleksander Kwaśniewski – poinformowali Leszek Miller i Józef Oleksy. Oleksy, który wcześniej skrytykował Millera za to, iż „klęka przed Lechem Wałęsą” tłumaczył po południu, że uległ „złudzeniu optycznemu”.","Po informacji o zaproszeniu ma Kongres Lewicy Lecha Wałęsy, Oleksy, politykSLD, b. premier, zaangażowany w organizację Kongresu powiedział, że w sytuacji, gdy zapraszany jest człowiek, który „obalił pierwszy lewicowy rząd w Polsce demokratycznej przy pomocy służb i nigdy słowa samokrytyki nie złożył”, a „Leszek Miller klęka przed nim i prosi go jako idola, żeby zechciał być na Kongresie Lewicy”, jego tam nie może być.Oleksy stwierdził też, że Miller postąpił nielojalnie wobec komitetuorganizacyjnego kongresu, zapraszając Wałęsę i „nie mówiąc nikomu słowa”.Zapowiedział, że będzie wnioskował, by Miller przejął po nim kierowanie Radą Programową, która organizuje Kongres.Miller komentując wypowiedź Oleksego mówił: – Gdybym kierował sięosobistymi uprzedzeniami i własnym interesem, nie własnej formacji,rozpamiętywał, co mi kto powiedział lub zrobił, nie mógłbym wyjść z domu.Po południu we wtorek spotkało się kierownictwo SLD. - Przeanalizowaliśmy stopień przygotowań do Kongresu Lewicy i uznaliśmy, że są one zaawansowane, a koncepcja zaproszenia trzech byłych prezydentów jest cenną i na pewno podniesie rangę tego wydarzenia – poinformował po tym spotkaniu Miller. Wyraził też przekonanie, że sukces Kongresu będzie w dużej mierze również sukcesem osobistym Oleksego.Oleksy, który razem z Millerem uczestniczył we wtorkowej konferencji prasowej był pytany, czy w takim razie jego zarzuty pod adresem Wałęsy idą w niepamięć. – Mówimy cały czas o trzech prezydentach. Leszek Miller jużzaprosił jednego z nich, a dwóch będzie dziś, jutro zaproszonych, więc trzymajmy się tej formuły – zaznaczył.Odnosząc się z kolei do swoich zarzutów wobec Millera, iż ten klęka przedWałęsą, Oleksy powiedział: – To było moje wrażenie po obejrzeniu migawkitelewizyjnej, które - jak mi dzisiaj wytłumaczono, było złudzeniem optycznym. Leszek Miler też mi wypomniał Częstochowę i klęcznik, kiedy to w imieniu polskiej lewicy odwiedzałem sanktuarium. – W gorączce politycznej mówi się różne słowa. Ważne, aby nie wykopywały one przepaści, których nie można zapełnić – wtórował mu Miller.Jak ocenił szef SLD, Jaruzelski zgodzi się być gościem Kongresu. – Rozmawiałem wczoraj telefonicznie z Wojciechem Jaruzelskim i wieczorem z Józefem Oleksym i Krzysztofem Gawkowskim odwiedzimy generała – zapowiedział Miller.Dziennikarze dopytywali polityków Sojuszu, czy nie obawiają się, iż udziału w Kongresie odmówi Kwaśniewski. – Nie sądzę, aby miał odmówić. Sam byłzwolennikiem kongresu lewicy, wie, że jest ważną postacią tego kongresu – ocenił Oleksy. Wcześniej we wtorek Lech Wałęsa powiedział dziennikarzom, że nie wie, jakieOleksy ma powody, by rezygnować z udziału w Kongresie. – Mamy demokrację. Ja przecież nie dołączę do lewicy, ja jestem roztropnym prawicowcem – powiedział b. prezydent. Odnosząc się do słów Oleksego o nim, Wałęsa powiedział: – Z tego widać, że nie wybaczył mi, ale co ja zrobię?.Miller zaznaczył, że zaproszenia na Kongres b. prezydentów Wałęsy, Kwaśniewskiego i Jaruzelskiego wynikają z polskiej historii. Pytany, czy nie obawia się, że dojdzie do nieporozumień między np. Wałęsą aJaruzelskim, odpowiedział, że „nie zaprasza byłych prezydentów, żeby prawili sobie dusery, żeby wymieniali poglądy o nich samych”. – Uważam, że gdyby udało się zgromadzić tych trzech wybitnych Polaków, to dla rangi i znaczenia Kongresu Lewicy byłoby bardzo dobrze – powiedział szef SLD. Dodał, że każdy z b. prezydentów powinien mieć szansę wystąpienia podczas Kongresu.Kongres Lewicy Programowej organizowany jest przez SLD 16 czerwca naStadionie Narodowym w Warszawie. Ma wziąć w nim udział ponad sto partii,organizacji i stowarzyszeń. Celem zjazdu ma być debata o przyszłości lewicy, jednak nie jej zjednoczenie. SLD nie widzi na kongresie miejsca dla Ruchu Palikota.W najbliższym czasie powołany ma zostać Komitet Honorowy Kongresu. PolitycySojuszu liczą, że w jego skład wejdzie m.in. b. prezydent AleksanderKwaśniewski.",,
"Wybory w Izraelu: Rezultaty exit poll zbyt wyrównane, by ogłosić zwycięzcę",Prawicowa partia Likud premiera Izraela Benjamina Netanjahu i centrolewicowa koalicja Niebiesko-Białych pod wodzą byłego szefa sztabu generalnego Benny'ego Gantza uzyskały w wyborach parlamentarnych porównywalną liczbę głosów – wynika z sondaży exit poll. Oba ugrupowania mogą liczyć na ponad 30 mandatów w 120-osobowym Knesecie.,"Prognozowane wyniki wtorkowych wyborów parlamentarnych w Izraelu wskazują na nieznaczną przewagę bloku Niebiesko-Białych, który zdobył od 32 do 34 mandatów, nad Likudem, który może liczyć na 31 do 33 miejsc. W sondażu dla telewizji Channel 12 centrolewicowa koalicja Niebiesko-Białych zdobyła 34 mandaty, a prawicowy Likud – 33 mandaty; w badaniu zaś dla Channel 13 News Likud wywalczył 31 miejsc, a Niebiesko-Biali 33 mandaty; z sondażu dla Kan Public Broadcaster wynika, że Likud i Niebiesko-Biali mają po 32 mandaty – podał dziennik „Haarec”.Wszystko wskazuje na to, że ani blok Niebiesko-Białych ani Likud nie będą w stanie stworzyć rządu nie wchodząc w koalicję z partią Nasz Dom Izrael (Israel Beiteinu) Awigdora Liebermana, reprezentującą poglądy imigrantów z byłego ZSRR. Według sondaży exit poll ugrupowanie to ma szanse na 8-10 miejsc w Knesecie.Na czele Niebiesko-Białych stoi były szef sztabu generalnego izraelskich sił zbrojnych Benny Gantz; do jego bloku należą też partie Moc Izraela (Hosen L'Israel), Telem i Jest Przyszłość (Jesz Atid). Korupcja i malwersacjaWynik sondaży może oznaczać, że przyszłość Netanjahu stanęła pod znakiem zapytania – podała agencja Reutera, która prognozuje, że upłyną zapewne dni lub tygodnie, zanim okaże się, który z przywódców głównych partii będzie w stanie zmontować koalicję i utworzyć rząd. Nad premierem jednak wisi groźba trzech procesów w sprawach korupcyjnych, nadużycia zaufania oraz malwersacji i tylko zdecydowane zwycięstwo mogło mu oszczędzić procesów sądowych.Wcześniejsze sondaże nieznacznie faworyzowały blok prawicy z Netanjahu na czele, który miał zdobyć 58-59 mandatów. „Haarec” podaje, że podczas głosowania Netanjahu oskarżył Autonomię Palestyńską o ingerowanie w izraelskie wybory, czemu natychmiast zaprzeczył palestyński Fatah.O godz. 20 czasu lokalnego (godz. 19 w Polsce) frekwencja w wyborach wynosiła 63,7 proc. i była o 2,4 punktu procentowego wyższa niż w kwietniowych wyborach parlamentarnych w Izraelu. Lokale otwarto o godz. 7 rano (godz. 6 w Polsce); głosowanie trwało do godz. 22 (godz. 21 w Polsce).Wtorkowe wybory rozpisano z powodu impasu po poprzednich, kwietniowych wyborach; Netanjahu nie udało się po nich utworzyć koalicji większościowej i po upływie terminu na sformowanie rządu parlament został zmuszony do samorozwiązania.",,
Donald Tusk wróci z Brukseli jako milioner. Miesięcznie zarabiał 140 tys. złotych,"„Eurofucha zrobiła z Donalda Tuska milionera, kwota jaką zarobił zwala z nóg” – donosi „Super Express”. Przez pięć lat Tusk jako przewodniczący Rady Europejskiej zarobił blisko 7 milionów zł.","Jak przypomina gazeta, gdy w 2014 r. były premier obejmował stanowisko szefa Rady Europejskiej, jego pensja wynosiła 105 tys. zł miesięcznie.Od stycznia br. wynagrodzenie podskoczyło do 140 tys. zł. „Łącznie dzięki tej pracy Tusk wzbogacił się o 6,7 mln zł” – czytamy.„SE” zauważa, że polityk „nie za bardzo miał gdzie wydawać”. Chodzi m.in. o takie profity jak dieta na pokrycie kosztów wynajmu mieszkania, budżet reprezentacyjny oraz limuzyna z szoferem.Tuskowi – zauważa gazeta – będzie przysługiwać też „gigantyczna odprawa”. Jego poprzednik na tym stanowisku Herman van Rompuy przez trzy lata pobierał dodatek przejściowy w wysokości 490 tys. zł. rocznie.„SE” dodaje, że Tusk wypracował sobie również emeryturę; będzie mu przysługiwało 21 tys. zł, co w połączeniu z krajową emeryturą da 30 tys. zł miesięcznie.",,
Komik aresztowany za podszywanie się pod prezydenta,"Tanzański komik Idris Sultan został aresztowany. Podpadł władzom po tym, jak wstawił swoje zdjęcie do portretu prezydenta Johna Pombe Magufuliego.","Zwycięzca jednej z edycji programu Big Brother Africa w osobliwy sposób uczcił 60. urodziny głowy państwa. Opublikował zdjęcie prezydenta z doklejoną własną głową i swoje z podmienioną głową Magufuliego.„Zamieniliśmy się rolami na jeden dzień, żeby mógł w spokoju cieszyć się urodzinami” – napisał w języku suahili w mediach społecznościowych Sultan.Władzom nie przypadły do gustu graficzne zdolności komika i mężczyzna został aresztowany na jeden dzień.Prokuratura rozważała postawienie Sultanowi zarzutu z przepisów dotyczących cyberprzestępczości. Pod ustawę podchodzą również osoby podszywające się pod kogoś innego w sieci oraz twórcy fake newsów.Prawnik komika potwierdził w rozmowie z BBC, że jego klient został zwolniony po wpłaceniu kaucji po przesłuchaniu w Dar es Salaam, największym mieście Tanzanii. W późniejszym terminie Sultan ponownie miał się stawić na komisariacie.",,
Komisja Wenecka nie stawiła się na spotkanie z przedstawicielami MS,"Wizyta przedstawicieli Komisji Weneckiej w Muzeum Żołnierzy Wyklętych i Więźniów Politycznych PRL nie odbyła się. Poinformował o tym wiceminister sprawiedliwości Marcin Warchoł. Jak powiedział, polski rząd był otwarty na dialog w sprawie ustawy dotyczącej reformy sądownictwa.","– Wpłynęło do nas pismo z sugestią spotkania. Właśnie dziś o godz. 13 odpowiedzieliśmy pozytywnie i wskazaliśmy jako miejsce do kontaktu Muzeum Żołnierzy Wyklętych. Niestety, ubolewam nad tym, że przedstawiciele Komisji nie pojawili się o wyznaczonej godzinie przed muzeum – mówił Warchoł.   Jak wskazywał, proponowane miejsce na dialog nie było przypadkowe. W Muzeum Żołnierzy Wyklętych i Więźniów Politycznych PRL znajduje się wystawa, która pokazuje system działania komunistycznych sędziów i prokuratorów. Przedstawiono między innymi kopie protokołów wykonania kar śmierci oraz wizerunki komunistycznych zbrodniarzy.   Uchwalona przez Sejm 20 grudnia 2019 roku nowelizacja m.in. Prawa o ustroju sądów i Ustawy o Sądzie Najwyższym, a także o sądach administracyjnych, wojskowych i prokuraturze wprowadza między innymi odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za „działalność publiczną niedającą się pogodzić z zasadami niezależności sądów i niezawisłości sędziów”.   Komisję Wenecką do Polski zaprosił marszałek Senatu Tomasz Grodzki. Poprosił o wydanie opinii w sprawie nowelizacji ustawy.",,
Kwaśniewski już po operacji,"Były prezydent Aleksander Kwaśniewski przeszedł w Wojskowym Instytucie Medycznym zabieg operacyjny. Zakończył się on
sukcesem – poinformował rzecznik WIM płk Piotr Dąbrowiecki.",Zabieg wykonany przez gen. prof. Jana Podgórskiego polegał na usunięciuprzepukliny lędźwiowej. Kwaśniewski zgłosił się do lekarza 12 września zbólami kręgosłupa. Leczenie farmakologiczne nie przyniosło oczekiwanegorezultatu i konieczna była operacja. – W najbliższych dniach pacjent będzie poddany zabiegom rehabilitacyjnym. W przyszłym tygodniu powinien opuścić szpital. Przez kilka tygodni będzie musiał się oszczędzać – powiedział płk Dąbrowiecki.Kwaśniewski  do końca tygodnia odwołał swoje wszystkie spotkania i wystąpienia.,,
"Kard. Stanisław Dziwisz kończy 80 lat. „Moje życie, to było życie Jana Pawła II”","Kard. Stanisław Dziwisz, były metropolita krakowski, a wcześniej przez blisko 27 lat osobisty sekretarz Jana Pawła II, kończy w sobotę 80 lat. – Dziś widzę: że moje życie, to było życie Jana Pawła II. Służba absolutnego oddania i wierności. Ja nie szukałem siebie – powiedział.","W sobotę rano z okazji urodzin kardynała Dziwisza w katedrze na Wawelu odprawiona zostanie uroczysta msza święta. – Całe życie jest zagadką. Nie wchodzi się w historię znaną, tylko tę historię się buduje. Tak samo w moim życiu: nigdy nie myślałem, że znajdę się u boku arcybiskupa krakowskiego. Ja chciałem być księdzem i to pielęgnowałem od dzieciństwa – wspominał kard. Dziwisz.Za najważniejszą uważa swoją posługę u boku ks. Karola Wojtyły, a później papieża Jana Pawła II. – Do dziś pamiętam ten jesienny wieczór, kiedy zostałem wezwany do metropolity krakowskiego. Siedział przy biurku, już przy świetle i mówi do mnie: przyszedłeś, żebyś tu pomagał i kontynuował swoje studia. Zapytałem, od kiedy? Od dziś – powiedział mi – wspomniał kard. Dziwisz.Ojciec Święty powiedział mi: zostajesz– Starałem się służyć mu, tak jak mogłem. To zaangażowanie z czasem zwiększało się. W Rzymie po wyborze na papieża – który, jak powtarzam, nie był zaskoczeniem, bo Watykan był przygotowany na taką ewentualność – chciałem wracać do Krakowa, uważając, że są ludzie lepiej niż ja przygotowani i znający realia. Wedy Ojciec Święty powiedział mi: zostajesz. I zostałem na 27 lat – opowiadał hierarcha.Jak podkreślił „każdy dzień z Janem Pawłem II był inny”. – To był człowiek twórczy, inspirujący, święty – mówił. – To, co dziś widzę: że moje życie to było życie Jana Pawła II. Służba absolutnego oddania i wierności. Ja nie szukałem siebie. Niektórzy mówili, że „cień nie mówi”. Sekretarze nie powinni mówić. Nie wchodziłem nigdy w kompetencje innych. Służyłem papieżowi – wskazał.W ostatnich tygodniach w związku z sugestiami, że Jan Paweł II nie miał pełnej wiedzy o skali nadużyć i przestępstw seksualnych w Kościele kard. Dziwisz wielokrotnie bronił papieża podkreślając, że to on rozpoczął w tej kwestii politykę „zero tolerancji” i wyposażył episkopaty lokalne, m.in. w USA i Irlandii, w narzędzia pozwalające im na walkę ze złem. „Papież był wstrząśnięty. Nie zamierzał tolerować przestępstw pedofilii w Kościele i wydał im walkę” – napisał kardynał w wydanym w marcu oświadczeniu. Wśród najważniejszych spraw, które udało się osiągnąć w Krakowie kard. Dziwisz wymienia: doprowadzenie do wybudowania na tzw. Białych Morzach Centrum „Nie lękajcie się!” oraz Sanktuarium św. Jana Pawła II, organizację w 2009 r. Kongresu dla Pokoju „Asyż w Krakowie”, na który przyjechało około 500 przedstawicieli różnych religii, a w lipcu 2016 r. Światowych Dni Młodzieży, które zgromadziły ponad 2 miliony młodych ludzi z ponad 180 krajów. – Bardzo cenię sobie, że dzięki Benedyktowi XVI utworzony został w Krakowie Uniwersytet Papieski – dodał.Z serca PodhalaStanisław Dziwisz urodził się 27 kwietnia 1939 r. w Rabie Wyżnej na Podhalu. W 1963 r. otrzymał święcenia kapłańskie z rąk bpa Wojtyły, po czym podjął pracę duszpasterską jako wikariusz parafii w Makowie Podhalańskim. Od 1966 r. był kapelanem abpa Karola Wojtyły. W 1978 r. obronił pracę doktorską na Papieskim Wydziale Teologicznym w Krakowie.Po wyborze na papieża Jan Paweł II powołał go na swego osobistego sekretarza i na tym stanowisku Stanisław Dziwisz pozostał przez niemal 27 lat pontyfikatu, aż do śmierci Ojca Świętego. Zgodnie z jego wolą czuwał nad wykonaniem testamentu, w którym papież polecił, aby rzeczy codziennego użytku, którymi się posługiwał, rozdać wedle uznania, a notatki osobiste spalić. Kard. Dziwisz postanowił część z nich ocalić, tłumacząc, że to dokumenty o wartości historycznej.",,
27-latka usłyszała zarzut profanacji wizerunku Matki Bożej Częstochowskiej,"Policja przedstawiła zarzut, dotyczący profanacji wizerunku Matki Bożej Częstochowskiej, do której doszło w Płocku pod koniec kwietnia, 27-letniej mieszkance Warszawy Annie P. To druga osoba, która usłyszała zarzut w tej samej sprawie.","Jak poinformowała rzeczniczka płockiej Prokuratury Okręgowej Iwona Śmigielska-Kowalska, Anna P. usłyszała zarzut z art. 196 Kodeksu karnego, podobnie, jak wcześniej Ewa P., której tej sam zarzut przedstawiono na początku maja. – Anna P. nie przyznała się do zarzucanego czynu. Odmówiła składania wyjaśnień – powiedziała Śmigielska-Kowalska. Zaznaczyła, że Anna P. zgłosiła się na policję wraz z inną kobietą, która została przesłuchana w charakterze świadka – skorzystała ona z prawa do odmowy odpowiedzi na pytania w trakcie przesłuchana. Sprawa dotyczy rozlepienia w nocy z 26 na 27 kwietnia wokół płockiego kościoła św. Dominika m.in. na koszach na śmieci i na przenośnej toalecie plakatów i nalepek z wizerunkiem Matki Bożej Częstochowskiej, na których postaci Maryi i Dzieciątka otoczone zostały aureolami w barwach tęczy. W związku z prowadzonym w tej sprawie dochodzeniem policja zatrzymała na początku maja 51-letnią Elżbietę P. której przedstawiono zarzut z art. 196 kodeksu karnego, dotyczący profanacji wizerunku Matki Bożej Częstochowskiej. Elżbieta P. nie przyznała się do zarzucanego czynu i odmówiła składania wyjaśnień, po czym została zwolniona.",,
Dera: Trzeba poczekać na orzeczenie Trybunału Sprawiedliwości UE,"–  Według mnie nie ma takiej instytucji zawieszenia ustaw, najwyższe prawo w tym względzie ma Trybunał Konstytucyjny, który może stwierdzić, że dany przepis albo dana ustawa jest niekonstytucyjna. Natomiast co do orzeczenia to trzeba poczekać – powiedział w programie „Minęła 8” prezydencki minister Andrzej Dera. Odniósł się w ten sposób do zawieszenia stosowania przepisów trzech artykułów ustawy o SN dot. przechodzenia w stan spoczynku sędziów SN, którzy ukończyli 65. rok życia.","Dzisiaj TSUE rozpoczął rozpatrywanie wniosku Sądu Najwyższego. W sierpniu Sąd Najwyższy postanowił zwrócić się do Trybunału Sprawiedliwości UE z pięcioma pytaniami prejudycjalnymi dotyczącymi zasady niezależności sądów i niezawisłości sędziów jako zasad prawa unijnego oraz unijnego zakazu dyskryminacji ze względu na wiek. SN postanowił też zawiesić stosowanie przepisów trzech artykułów ustawy o SN dotyczących przechodzenia w stan spoczynku sędziów SN, którzy ukończyli 65. rok życia.Do tej sprawy odniósł się prezydencki minister Andrzej Dera.– Według mnie nie ma takiej instytucji zawieszenia ustaw, najwyższe prawo w tym względzie ma Trybunał Konstytucyjny, który może stwierdzić, że dany przepis albo dana ustawa jest niekonstytucyjna, i zrobić to orzeczeniem TK. Żaden inny sąd nie ma do tego prawa, więc co do tego ja nie mam najmniejszych wątpliwości – powiedział minister.–  Natomiast co do orzeczenia to trzeba poczekać. Ja nigdy nie lubię przed orzeczeniem dyskutować o orzeczeniu – dodał. Według Sądu Najwyższego do czasu wydania orzeczenia przez TSUE prezydent i Krajowa Rada Sądownictwa powinni wstrzymać się z czynnościami w procedurze dotyczącej sędziów SN, którzy skończyli 65 lat. Prezydencki minister odniósł się również do formuły skargi nadzwyczajnej, którą wprowadza nowelizacja ustawy o Sądzie Najwyższym. Nowelizacja autorstwa posłów PiS reguluje m.in. zasady wnoszenia do Sądu Najwyższego skargi nadzwyczajnej na prawomocne wyroki polskich sądów, które uprawomocniły się przed jej wejściem w życie.– W tej chwili wprowadzamy właśnie przepisy ustawy o Sądzie Najwyższym – nowelizacja, która ma skargę nadzwyczajną. To jest instytucja, która właśnie daje obywatelom możliwość skasowania wyroku, który jest wyrokiem niezgodnym z prawem, jawnie niesprawiedliwym, i to jest właśnie ta skarga nadzwyczajna, która może podważyć taki wyrok – powiedział.",,
Sławomir Nowak podał się do dymisji. Dostał nową pracę,"Sławomir Nowak, p.o. szefa ukraińskiej państwowej agencji drogowej Ukrawtodor, podał się do dymisji. Poinformował o tym w sieciach społecznościowych. Oświadczył także, że otrzymał nową propozycję pracy na Ukrainie.","„Jeszcze kilka tygodni temu w związku z zakończeniem trzyletniej kadencji, nową propozycją (pracy), którą otrzymałem oraz planami osobistymi podjąłem decyzję o zakończeniu swojej pracy na stanowisku szefa Ukrawtodoru” – napisał na Facebooku. Swoją rezygnację Nowak złożył na ręce premiera Ukrainy Ołeksija Honczaruka; ma odejść ze stanowiska do 1 października. Nowak ujawnił na Twitterze, że pozostaje na Ukrainie, gdzie zaproponowano mu nową pracę. Żadnych innych szczegółów nie podał.Po opublikowaniu informacji o dymisji Nowak podsumował też swoją działalność w Ukrawtodorze.„W ciągu trzech lat nieprostej, ale ważnej pracy jestem ogromnie zadowolony z wyników, które udało się osiągnąć na Ukrainie” – napisał. „Jako człowiek o dużym doświadczeniu politycznym nie znam innego kraju na świecie, gdzie w tak krótkim czasie z takim sukcesem zreformowana zostałaby polityka drogowa” – podkreślił. Wśród swych zasług Nowak wymienił m.in. stworzenie Funduszu Drogowego, inwentaryzację dróg oraz lepsze wykorzystanie kredytów Międzynarodowego Funduszu Walutowego. Zadeklarował też, iż mimo że odchodzi ze stanowiska, gotów jest pomagać zarówno premierowi Ukrainy, jak i swojemu następcy w Ukrawtodorze.",,
"Sowieci twierdzili, że nie chcemy bić Niemców. 75 lat temu ruszyło natarcie na Monte Cassino","„Wykonanie tego zadania mogło mieć duże znaczenie dla sprawy polskiej. Byłoby najlepszą odpowiedzią na propagandę sowiecką, która twierdziła, że Polacy nie chcą się bić z Niemcami. Podtrzymywałoby na duchu opór walczącego Kraju. Przyniosłoby dużą chwałę orężowi polskiemu” – pisał gen. Władysław Anders. 75 lat temu ruszyło pierwsze natarcie II Korpusu Polskiego na Monte Cassino.","Pierwsza nieudane natarcie na Monte Cassino przeprowadziły w połowie stycznia 1944 r. siły amerykańskie i brytyjskie. Druga bitwa o Monte Cassino rozpoczęła się 15 lutego. Wziął w niej udział korpus nowozelandzki oraz jednostki hinduskie. Pomimo wsparcia artylerii i lotnictwa, które przed atakiem zrzuciło na wzgórze klasztorne 576 ton bomb, również i to natarcie nie przyniosło powodzenia. Kolejny atak aliantów nastąpił 15 marca. Poprzedziło go trwające 3,5 godziny bombardowanie miasta Cassino. W walkach ponownie uczestniczył korpus nowozelandzki, wspierany przez dywizję hinduską. Jednak i tym razem po trwającej 11 dni bitwie sprzymierzeni wycofali się, ponosząc ogromne straty. W czwartej, decydującej bitwie o Monte Cassino, wzięli udział żołnierze II Korpusu Polskiego. Dr Zbigniew Wawer w książce „Monte Cassino 1944” podkreślał, że w bitwie tej „w jednym szeregu spotkali się żołnierze września 1939, kampanii norweskiej i francuskiej 1940, więźniowie sowieckich łagrów, obrońcy Tobruku”. Zwracał również uwagę, iż: „Tu po raz pierwszy jednostki Polskich Sił Zbrojnych wystąpiły w samodzielnym związku taktycznym”. „8 Armia otrzymała zadanie przełamania linii Gustawa, której najsilniejszym punktem są wzgórza Monte Cassino oraz linii Hitlera, której zawiasem jest Piedimonte. Dla 2. Korpusu Polskiego przewidziano najtrudniejsze zadanie zdobycia w pierwszej fazie wzgórz Monte Cassino, a następnie Piedimonte” – wspominał dowódca II Korpusu   „Była to dla mnie chwila doniosła. Rozumiałem całą trudność przyszłego zadania Korpusu. Zaciekłość walk w mieście Cassino i na wzgórzu klasztornym były już wówczas dobrze znane. Mimo że klasztor Monte Cassino był bombardowany, mimo że oddziały i czołgi sojusznicze dochodziły przejściowo na sąsiednie wzgórza, mimo że z miasta Cassino zostały tylko gruzy, Niemcy utrzymali ten punkt oporu i nadal zamykali drogę do Rzymu” –tłumaczył generał. Wyjaśniając motywy podjęcia zadania, które wiązało się z ogromnym ryzykiem, Anders pisał: „Zdawałem sobie jednak sprawę, że Korpus i na innym odcinku miałby duże straty. Natomiast wykonanie tego zadania ze względu na rozgłos jaki Monte Cassino zyskało wówczas w świecie mogło mieć duże znaczenie dla sprawy polskiej. Byłoby najlepszą odpowiedzią na propagandę sowiecką, która twierdziła, że Polacy nie chcą się bić z Niemcami. Podtrzymywałoby na duchu opór walczącego Kraju. Przyniosłoby dużą chwałę orężowi polskiemu” „Oceniałem ryzyko podjęcia tej walki, nieuniknione straty oraz moją pełną odpowiedzialność w razie niepowodzenia. Po krótkim namyśle oświadczyłem, że podejmuję się tego trudnego zadania” – wspominał. Atak wojsk alianckich rozpoczął się 11 maja o godz. 23.00 od silnego ostrzału artyleryjskiego. Po północy na wzgórze ruszyło polskie natarcie. W walkach wzięły udział wszystkie jednostki II Korpusu: 3 Dywizja Strzelców Karpackich gen. bryg. Bronisława Ducha, 5 Kresowa Dywizja Piechoty gen. bryg. Nikodema Sulika, 2 Samodzielna Brygada Pancerna gen. bryg. Bronisława Rakowskiego, wspierane przez Armijną Grupę Artylerii płk Ludwika Ząbkowskiego. Naprzeciw nich stały elitarne jednostki niemieckie: 1 Dywizja Spadochronowa oraz 5 Dywizja Górska. Walka na otwartym terenie, zaminowanym i obstawionym niemieckimi kryjówkami, spowodowała duże straty w szeregach polskich, pozwoliła jednak na rozpoznanie terenu, ważne przy kolejnych atakach. Wiążąc niemieckie siły, dała także oddziałom brytyjskim możliwość wyparcia Niemców z dolnych rejonów Monte Cassino i z miasta Cassino. Natarcie na wzgórze klasztorne II Korpus wznowił 17 maja. „Po bardzo ciężkich, krwawych natarciach i przeciwnatarciach dywizja kresowa zdobyła Widmo o godzinie siódmej, utrzymała tę pozycję, a następnie opanowała małe San Angelo, ale na właściwe San Angelo, mimo wielu uderzeń, nie zdołała się wedrzeć. Kolejne natarcia dywizji karpackiej na wzgórze 593 zostały odparte.” – wspominał ten dzień kpt. Bronisław Dzikiewicz   „Straty były ogromne. Zabrakło nam odwodów. Ale te całodzienne walki poważnie nadwyrężyły też zwartość niemieckiej obrony. Nieprzyjaciel był także wyczerpany, może nawet bardziej niż my. I oto nastąpił moment krytyczny bitwy, kiedy to przeciwnicy leżą naprzeciw siebie, niezdolni, zdawałoby się, do niczego. W takiej sytuacji zwycięstwo przypada temu, kto ma silniejszą wolę, kto zdobędzie się na jeszcze jeden wysiłek” – pisał autor książki „Z teodolitem pod Monte Cassino”.  „Aby to uczynić, wprowadzono do walki komandosów, część 15 pułku ułanów, ściągniętych z odcinka obrony, oraz dwa bataliony improwizowane, złożone z obsługi pułku dział przeciwlotniczych, kierowców samochodowych, warsztatowców, pocztowców itp.” – czytamy w publikacji. W nocy z 17 na 18 maja dowództwo 1 Dywizji Spadochronowej, na wyraźny rozkaz dowódcy naczelnego wojsk niemieckich we Włoszech feldmarszałka Alberta Kesselringa, rozpoczęło wycofywanie oddziałów ze wzgórza klasztornego.  Rankiem 18 maja 3 Dywizja Strzelców Karpackich zdobyła ostatecznie wzgórze 593. O godzinie 10.20 patrol 12 Pułku Ułanów Podolskich, dowodzony przez ppor. Kazimierza Gurbiela, zajął ruiny klasztoru na Monte Cassino i wywiesił na nich proporczyk pułkowy. Wkrótce na murach opactwa pojawił się biało - czerwony sztandar, a następnie obok niego flaga brytyjska. Po południu na wzgórzu odegrany został Hejnał Mariacki. W czasie walk o Monte Cassino poległo 923 żołnierzy II Korpusu Polskiego, 2931 zostało rannych, a 345 uznano za zaginionych. Kilka dni po zdobyciu Monte Cassino wojska alianckie przełamały linię Gustawa w całym pasie natarcia. 4 czerwca 1944 r. do Rzymu wkroczyły oddziały amerykańskie. W 1945 r. na Monte Cassino otwarto polski cmentarz wojenny, na którym spoczęło 1072 polskich żołnierzy. W 1970 r. pochowany tam został również gen. Władysław Anders. Na miejscu wiecznego spoczynku zdobywców Monte Cassino wyryto napis ""Przechodniu powiedz Polsce, żeśmy polegli wierni w jej służbie"".",,
Opozycja wygrywa wybory w Australii,"Opozycyjna konserwatywna koalicja Partii Liberalnej Australii Tony'ego Abbotta i Partii Narodowej Australii prawdopodobnie pokonała w wyborach parlamentarnych rządzącą od sześciu lat centrolewicową Australijską Partię Pracy premiera Kevina Rudda. Tak wynika ze wstępnych sondaży sprzed lokali wyborczych. Rudd zadzwonił już do Abbotta, by pogratulować mu zwycięstwa.","Przedstawiciele centralnej komisji wyborczej po zliczeniu 80 proc. głosów poinformowali, że koalicja Partii Liberalnej Australii Abbotta i Partii Narodowej Australii może liczyć na co najmniej 88 miejsc w 150-mandatowej Izbie Reprezentantów(niższej izbie parlamentu).   Premier Australii złożył gratulacje przywódcyopozycji Tony'emu Abbottowi. Rudd powiedział, że ”jako lider laburzystów przyjmuje odpowiedzialność” zawynik głosowania.Partia Pracy rządziła Australią przez sześć lat.Od kiedy na początku sierpnia ogłoszono rozpisanie wyborów, badania opinii pokazywały stopniowy spadek popularności Rudda, który zaledwie w czerwcu przejął tekę premiera od Julii Gillard w następstwie wewnątrzpartyjnych rozgrywek. W 2010 r. Rudd stracił stanowisko szefa rządu na rzecz Gillard, która została pierwszą kobietą-premierem w historii Australii, jednak w tymroku udało mu się pozbawić ją stanowiska i powrócić na fotel premiera.  Rząd ma niskie notowania mimo dość dobrej sytuacji gospodarczej kraju. Gospodarka Australii przeżywa 22. z kolei rok wzrostu, w latach 2011-12 wyniósł od 2,4-3,4 proc.; stopa bezrobocia jest stosunkowo niska (5,7 proc.). Pod rządami Partii Pracy Australia szczęśliwie przeszła bez większych wstrząsów światowy kryzys finansowy w roku 2008 r., m.in. dzięki wszechstronnej współpracy gospodarczej z Chinami – swym największym partneremhandlowym.  Abbott oskarża jednak laburzystów o marnotrawstwo i nagromadzenie rekordowego deficytu budżetowego i długu publicznego. Zapowiedział cięcia wydatków rządowych na sumę 31 mld dolarów australijskich. Za to Rudd przestrzegałprzed cięciami wskazując, że doprowadzą one do utraty miejsc pracy.  20-miliardowa nadwyżka budżetowa zgromadzona za czasów konserwatywnego premiera Johna Howarda, za rządów laburzystów zmieniła się w deficyt szacowany na 18 mld dol. – pisze agencja Kyodo.  Według obecnych władz Australia znów ma mieć ok. 4-miliardową nadwyżkę w budżecie  w latach 2016-2017.  Najważniejszy w kraju problem stanowią jednak  nielegalni imigranci i kontrola granic. Podczas kampanii opozycja i rząd rywalizowały ze sobą w kwestii polityki imigracyjnej. Każda z partii chce być bowiem postrzegana jako ta, która będzie w stanie powstrzymać napływ nielegalnych imigrantów,przeprawiających się do kraju łodziami z Indonezji. Za czasów laburzystów od 2008 r. do Australii przybyło 50 tys. osób ubiegających się o azyl. Tylko w tym roku na łodziach do Australii dotarło ok. 15 tys. osób. Kilka łodzi zatonęło, a pasażerowie – głównie ze Sri Lanki, Iranu, Iraku i Afganistanu –zginęli.",,
Tysiące kamer i system identyfikacji twarzy. Moskwa korzysta z doświadczeń Chin,"Moskwa buduje system cyfrowej kontroli obywateli z użyciem tysięcy kamer, systemu identyfikacji twarzy i dostępem służb siłowych do tych danych w trybie online – informuje w środę niezależna „Nowaja Gazieta”. Redakcja zauważa, że stolica Rosji korzysta przy tym z doświadczeń Chin.","„Od 2010 roku pod rządami mera Siergieja Sobianina Moskwa stała się miastem bardziej rozwiniętym technologicznie; jej władze pasjonują się nowymi technologiami. Pierwszym etapem było całkowite przejście z dokumentów papierowych na elektroniczne, a obecnie jest to cyfryzacja i praca z wielkimi ilościami danych” – relacjonuje niezależna gazeta. Same władze objaśniają te przemiany technologiczne zapotrzebowaniem mieszkańców na większą wygodę usług świadczonych przez miasto oraz chęcią usprawnienia administrowania stolicą.Jednakże zgodnie z planami ratusza „za 10 lat moskwianie będą mieszkać w cyfrowej metropolii przyszłości, przypominającej coś pośredniego między Doliną Krzemową a chińskim Regionem Autonomicznym Sinciang-Ujgur, gdzie ustanowiono system totalnego śledzenia obywateli” – ostrzega „Nowaja Gazieta”. Takie wnioski wyciąga z programu Inteligentne Miasto, obejmującego okres do 2030 roku. „Nowaja Gazieta” zwraca szczególną uwagę na Departament Technologii Informatycznych (DIT) w stołecznym merostwie. Finansowanie tej jednostki ma być w 2020 roku zwiększone o około 20 proc. Do niedawna odpowiedzialna za ten departament była wicemer Anastasija Rakowa, jedna z najbardziej wpływowych osób wśród moskiewskich urzędników. Wiele uwagi władze Moskwy poświęcają bezpieczeństwu, a zwłaszcza wdrożeniu systemu monitoringu wideo, jego analizie i systemom rozpoznawania twarzy. Już w 2016 roku pojawiły się pogłoski o podłączeniu kamer miejskich do systemu identyfikacji twarzy i rozmowach prowadzonych przez merostwo ze start-upem NTechLab, który opracował technologię o nazwie FindFace. Przy jej użyciu można było na podstawie fotografii osoby odnaleźć jej profil na popularnym portalu społecznościowym VKontakte. Serwis FindFace już nie działa, ale NTechLab stała się częścią państwowego koncernu Rostiech (Rostec). Dalszy rozwój monitoringu miejskiego w latach 2017-18 związany był m.in. z organizowanymi w Rosji mistrzostwami świata w piłce nożnej. „Na poważnie władze wzięły się za wdrażanie »inteligentnych« kamer w 2019 roku” – relacjonuje gazeta. Niezależne wydanie rzypomina, że w maju br. Sobianin zapowiedział stworzenie systemu rozpoznawania twarzy z użyciem ponad 200 tys. kamer monitoringu miejskiego. Obecnie w Moskwie działa 162 tys. kamer i władze zapowiedziały unowocześnienie 40 proc. z nich do jesieni br., aby można było wprowadzać nową technologię. „Nowaja Gazieta” podkreśla, że przy odpowiednio działających algorytmach na podstawie obrazu z kamer można zidentyfikować człowieka bez względu na takie przeszkody, jak słabe oświetlenie czy zakrywające twarz okulary i broda. System identyfikuje ludzi na podstawie nie tylko cech twarzy, ale i sylwetki, kształtu czaszki, kroju oczu i ust, a te cechy nie zmieniają się przez całe życie. W rozwijaniu miejskiego systemu monitoringu Rosja współpracuje ściśle z Chinami. Latem br. Ilja Kuźmin z wydziału kontaktów międzynarodowych w merostwie ujawnił, że władze stolicy wysyłają do Pekinu delegacje, które badają tamtejsze systemy monitoringu wideo i metody analizy i przetwarzania danych. „Nowaja Gazieta” przypomina o działającym w Chinach systemie punktów dla obywateli za „dobre sprawowanie”. Jak zaznacza, system monitoringu umożliwia chińskiej policji zidentyfikowanie człowieka nawet wśród 60 tys. osób. Do wprowadzenia powszechnej inwigilacji potrzebne byłoby postawienie sobie takiego celu na szczeblu ogólnokrajowym i zdaniem ekspertów cytowanych przez „Nową Gazietę” w Rosji na razie nie ma do tego przesłanek gospodarczych ani społecznych. Jednakże technologie identyfikacji mogą być zagrożeniem dla mieszkańców Moskwy ze względu na ryzyko błędów, brak przepisów regulujących wykorzystanie danych przez służby bezpieczeństwa i częste w Rosji wycieki danych - ostrzega „Nowaja Gazieta”.",,
Włoscy naukowcy: Papryczka chili chroni przed zawałem i udarem,Regularne spożywanie papryczki chili zmniejsza ryzyko zgonu z powodu epizodów sercowo-naczyniowych – informują włoscy naukowcy. Wyniki ich badań ukazały się na łamach „Journal of the American College of Cardiology”.,"Papryka chili jest popularnym składnikiem w kuchni włoskiej i od wieków doceniane są jej właściwości lecznicze. Badania przeprowadzone przez naukowców z Instytutu Neuromed w Pozzilli potwierdzają, że ten ostry dodatek przyczynia się do obniżenia ogólnego ryzyka zgonu o 23 proc.W badaniach wzięło udział 22 811 osób z południowego regionu Włoch - Molise. Informacje dotyczące ich zdrowia oraz nawyków żywieniowych naukowcy gromadzili przez osiem lat. U osób, które spożywały papryczki chili cztery razy w tygodniu lub częściej, ryzyko zgonu z powodu zawału było o 40 proc. niższe, a ryzyko zgonu z powodu udaru było o ponad 50 proc. niższe niż w przypadku osób spożywających papryczki rzadko lub wcale. – Co ciekawe, zmniejszone ryzyko zgonu związane ze spożywaniem papryczek chili było niezależne od ogólnego sposobu odżywiania uczestników. Korzyści dotyczyły zarówno osób, które stosowały zdrową dietę śródziemnomorską, jak i tych odżywiających się w mniej zdrowy sposób – zauważa Marialaura Bonaccio, autorka badań. Korzystne działanie papryczki chili jest najprawdopodobniej zasługą jej aktywnego składnika – kapsaicyny, która pomaga obniżyć poziom cholesterolu oraz poprawia drożność naczyń krwionośnych.",,
Burzliwa debata w Sejmie ws. ustaw o Sądzie Najwyższym i KRS,Ponad sześć godzin trwała sejmowa debata w sprawie projektów ustaw o Sądzie Najwyższym i Krajowej Radzie Sądownictwa.  W Sejmie w środę odbyło się pierwsze czytanie prezydenckich ustaw. Po nim nastąpiła dyskusja. Posłowie PO i Nowoczesnej domagali się odrzucenia projektów.,"Projekt w sprawie KRS przedstawiła podsekretarz stanu w Kancelarii Prezydenta Anna Surówka-Pasek. Powiedziała, że zmienia on między innymi sposób wyboru członków. To w przekonaniu autorów ma zapewnić reprezentatywność i społeczną akceptację dla Krajowej Rady Sądownictwa, a co za tym idzie – ma zapewnić obywatelom konstytucyjne prawo do sądu.Zgodnie z projektem, członków KRS spośród grona sędziów będzie wybierał Sejm większością 3/5 głosów na wspólną, czteroletnią kadencję. Gdyby nie udało się wybrać kwalifikowaną większością piętnastu członków Rady, to prezydent proponuje, by parlamentarzyści głosowali imiennie. Każdy poseł miałby jeden głos. Prawo do zgłoszenia kandydata na członka Rady będzie miała grupa co najmniej dwóch tysięcy obywateli oraz co najmniej 25 sędziów w stanie czynnym.Anna Surówka–Pasek mówiła też, że jeżeli podczas prac na projektami w parlamencie zostanie zaproponowana inna, lepsza procedura wyboru członków Rady, możliwe będzie jej przyjęcie. Prezydencki projekt między innymi nakłada na Marszałka Sejmu obowiązek poinformowania w Monitorze Polskim o rozpoczęciu procedury zgłaszania kandydatów. Zgłoszenie może dotyczyć tylko jednego kandydata, jednak obywatel może poprzeć więcej niż jedno zgłoszenie. Zmiany o charakterze strukturalnym i personalnymStanisław Piotrowicz z PiS powiedział, że partia rządząca poprzez reformę sądownictwa zmierza do przeprowadzenia reformy instytucjonalnej organów ważnych dla wymiaru sprawiedliwości czyli KRS oraz Sądu Najwyższego. Podkreślił, że ugrupowaniu nie chodzi tylko o zmiany o charakterze strukturalnym, ale również personalnym. – Gdy mówię o zmianach personalnych, chodzi mi o to, ażeby doszło do przemiany jakościowej sędziów, którzy będą ludźmi o mentalności służebnej wobec państwa i narodu, a nie o mentalności panującej nad narodem – powiedział Stanisław Piotrowicz.PO: wybór członków KRS w Sejmie działaniem politycznym Borys Budka z Platformy Obywatelskiej mówił, że prezydencki projekt jest niezgodny z konstytucją, która zakłada, że Sejm wybiera czterech przedstawicieli KRS. Borys Budka zaapelował o odrzucenie projektu. Zwrócił uwagę, że wybieranie członków KRS poprzez głosowanie w Sejmie jest działaniem politycznym.Zaznaczył też, że prezydent Andrzej Duda w swoim projekcie proponuje „stygmatyzację sędziów, którzy będą zasiadać w KRS” oraz, że proponuje, aby „dziewięciu z nich otrzymało naklejki Prawa i Sprawiedliwości”. Borys Budka dodał, że reszta sędziów otrzyma „naklejki innych ugrupowań”. Poseł PO zapytał z trybuny sejmowej, jak ma się czuć obywatel, który przyjdzie do sądu i zobaczy dobrego fachowca, znającego się na swojej pracy, ale będącego partyjnym nominatem. Jego zdaniem, projekt ustawy dąży do tego, by polskich sędziów weryfikowali politycy. Kukiz’15: projekt wprowadza oczekiwane zmiany Przedstawiciel ugrupowania Kukiz'15 Jerzy Jachnik pozytywnie ocenił zaprezentowane przez przedstawiciela prezydenta propozycje. Zwrócił uwagę, że w odróżnieniu od ustawy autorstwa PiS – przegłosowanej w lipcu – prezydencki projekt wprowadza oczekiwane zmiany dotyczące sposobu wyboru sędziów KRS. Chodzi między innymi o sposób zgłaszania kandydatów na członków KRS zarówno poprzez sędziów, jak i grupę obywateli. Zwrócił się o skierowanie projektu do dalszych prac.Nowoczesna: prezydent nie wywiązał się z obietnicyNegatywną opinię o projekcie o Krajowej Radzie Sądownictwa przedstawiła w imieniu klubu Nowoczesnej Kamila Gasiuk-Pihowicz. Posłanka mówiła, że prezydent wetując w lipcu ustawy o sądownictwie, obiecywał daleko idące zmiany. Zdaniem Gasiuk-Pihowicz nie wywiązał się z tego. Posłanka podkreśliła, że opozycyjny projekt przygotowany przez Stowarzyszenie Sędziów Iustitia, zapewnia wybór członków KRS zgodny z konstytucją, czego nie gwarantuje projekt prezydenta.  Zaznaczyła, że projekt ustawy autorstwa opozycji przewiduje wybór dokonywany przez sędziów. Daje on możliwość zgłaszania kandydatów grupie 2 tys. obywateli, przedstawicielom samorządów prawniczych oraz Radom Wydziałów prawa. Zapewni też publiczne, transmitowane w internecie wysłuchania kandydatów na sędziów. PSL: rozwiązania są zagrożeniem dla wymiaru sprawiedliwościW podobnym tonie wypowiadał się Krzysztof Paszyk z PSL. Polityk podkreślił, że zaproponowane przez prezydenta rozwiązania są zagrożeniem dla wymiaru sprawiedliwości. Poseł Paszyk wyraził przekonanie, że Polacy oczekują zmian w działaniu sądów powszechnych, a nie w Krajowej Radzie Sądownictwa.Zaznaczył, że do ważniejszych spraw należą między innymi: obniżenie opłat sądowych, zwiększenie punktów nieodpłatnej pomocy prawnej, wspieranie alternatywnych metod rozwiązywania sporów takich jak mediacja i arbitraż, oraz zmiana sposobu rozpatrywania spraw sądowych. – To są sprawy, które chcielibyśmy polecić panu prezydentowi, jeśli chce mówić Polakom o dobrych zmianach w sądownictwie – mówił Krzysztof Paszyk.",,
Niemcy zamykają elektrownie węglowe,"Rząd federalny i cztery kraje związkowe, w których wydobywany jest węgiel, osiągnęły porozumienie ws. planu zamykania elektrowni na węgiel brunatny. Nie podano jednak szczegółów tego porozumienia.","Rozmowy prowadzone były w Urzędzie Kanclerskim w Berlinie z udziałem kanclerz Angeli Merkel oraz szefów rządów krajów związkowych: Saksonii-Anhalt, Brandenburgii, Saksonii i Nadrenii Północnej-Westfalii.Prawdopodobnie dokładny harmonogram zamykania tych elektrowni zostanie opublikowany jeszcze w czwartek.Ze względów ekologicznych najpóźniej do 2038 r. Niemcy chcą całkowicie wyjść z energetyki węglowej, która obecnie zapewnia 1/3 energii elektrycznej.",,
A1 jak drogowy kręgosłup Polski.  Min. Adamczyk domyka projekt,Do końca sierpnia zostaną podpisane kolejne umowy dotyczące dokończenia autostrady A1 – poinformował w programie „Gość Wiadomości” minister infrastruktury Andrzej Adamczyk. Zapytany o unijną dyrektywę ws. przewoźników zapowiedział wrześniową ofensywę Polski w tej sprawie.,"W poniedziałek podpisana została umowa na zaprojektowanie i wybudowanie ostatniego brakującego odcinka autostrady A1 na trasie Tuszyn – Częstochowa. – Do końca sierpnia podpiszemy kolejne umowy, razem 81 km brakującego odcinka autostrady A1 – powiedział min. Adamczyk.     Szef resortu infrastruktury podkreślił, że to jedna z najważniejszych dróg w Polsce. – Jest w zasadzie kręgosłupem rusztu komunikacyjnego w naszym kraju w układzie południkowym. Łączy Trójmiasto, łączy wybrzeże z południową granicą państwa, a dalej przez Ostrawę, Brno, Wiedeń z południem Europy – wyjaśnił. ",,
Zełenski chce pełni władzy. Ukraińcy wciąż oczarowani Sługą Narodu,"Ukraiński prezydent Wołodimir Zełenski liczy na przekonujące zwycięstwo swojego ugrupowania w niedzielnych przedterminowych wyborach. W dobrym humorze mogą go utrzymywać sondaże, z których wynika, że Sługa Narodu może zgarnąć połowę głosów. Swoje w ukraińskich wyborach chcą też ugrać Rosjanie, którzy, jak zwykle, dążą do osłabienia tego kraju i wymuszenia na nim posłuszeństwa wobec dyrektyw płynących z Kremla.","Ostatnie sondaże wskazują, że ugrupowanie Zełenskiego – Sługa Narodu może liczyć nawet na 52 procent głosów. Inne wskazują na kilka punktów procentowych mniej. I chociaż są to znakomite liczby, to jednak, nowy prezydent zdawał sobie sprawę, że im więcej miesięcy upłynie od momentu, gdy pokonał Petro Poroszenkę osiągając 73-procent głosów w II rundzie wyborów prezydenckich, tym bardziej zmniejszać się będzie jego popularność i popularność jego ugrupowania. Dlatego też głównym celem prezydenta elekta, gdy tylko wystrzeliły ostatnie korki od szampana po jego wielkim zwycięstwie, było rozwiązanie w większości negatywnie do niego nastawionego parlamentu i rozpisanie nowych wyborów. Jego wyborcom nie przeszkadza, że Sługa Narodu do niedawna znajdował się głównie na papierze, a obecnie, że na jego listach znajdą nazwiska – jego współpracowników, wolontariuszy biorących udział w kampanii, czy przedstawicieli biznesu – które są dla nich często anonimowe. Wciąż liczy się hasło oczyszczenia ukraińskiej polityki. Ekspert OSW Tadeusz Iwański  zwraca uwagę w swojej analizie, że inna jest jednak sytuacja, jeśli chodzi o kandydatów wystawionych w okręgach jednomandatowych. „Eksperci i ludzie z otoczenia Zełenskiego są tu w zdecydowanej mniejszości, większość zaś stanowią lokalni biznesmeni, niekiedy zamieszani w afery. W niektórych okręgach wystawieni przez Sługę Narodu kandydaci są na tyle słabi, że rodzi to podejrzenia o świadome oddanie zwycięstwa kontrkandydatom wystawionym przez oligarchów. Wśród nich największy »udział« w Słudze Narodu ma Ihor Kołomojski, który kontroluje ok. dwudziestu kandydatów w okręgach i siedmiu–ośmiu na liście” – podkreśla ekspert. W rezultacie – jak przekonuje Tadeusz Iwański – przyszła frakcja tej partii nie będzie stanowić skonsolidowanej, spójnej ideowo i złączonej wspólnym doświadczeniem grupy. W jego opinii, „będzie ona raczej zbiorem indywidualności z różnym, w tym korupcyjnym i oligarchicznym, bagażem”. Do tego dochodzi Batkiwszczyna Julii Tymoszenko, która również jest skonfliktowana z Poroszenką, a która nie weszła do tej pory w zatargi ze Sługą Narodu i samym Zełenskim. To sprawia, że zarówno ona, jak i Wakarczuk wydają się naturalnymi kandydatami do zawiązania koalicji z partią prezydenta, jeśli, oczywiście, nie uda jej się uzyskać samodzielnej większości. I pokonają 5-procentowy próg wyborczy. Na jakąkolwiek formę współpracy nie mają zaś co liczyć prorosyjskie siły na ukraińskiej scenie politycznej, które grupują się w nowopowstałej partii Platforma Opozycyjna „Za Życie”, które notuje 10-12-procentowe poparcie. Znajdujący się w niej politycy – jak Jurii Bojk i Wiktor Medwedczuk –  namawiają Ukraińców do zaakceptowania propozycji Władimira Putina i powrotu do przed-Majdanowych relacji. Przekonują, że reprezentują siły racjonalne w narodzie i że współpraca z Rosją jest najlepszym sposobem nie tylko na zakończenie konfliktu na wschodzie, ale także na poprawę gospodarki. Stąd też informacje o spotkaniach liderów tego ugrupowania w Moskwie i rozmowach m.in. o możliwości obniżenia cen gazu, jeśli do władzy dojdą właśnie realiści a nie „nacjonaliści”. Rosja nie tylko gra na „swoją” partię na Ukrainie, ale również na zmęczeniu mieszkańców tego kraju wojną, która wpływa na powiększanie się obszarów biedy, hamowanie jego rozwoju gospodarczego i problemy z pozyskiwaniem zachodnich inwestycji. Kreml nie tylko wciąż podtrzymuje konflikt w Doniecku i militaryzuje zaanektowany Krym, ale także przetrzymuje 24 ukraińskich marynarzy, zatrzymanych przez rosyjskie siły, po tym, jak zaatakowały ich trzy okręty w listopadzie zeszłego roku w rejonie Cieśniny Kerczeńskiej. W środę sąd w Moskwie przedłużył im areszt o kolejne trzy miesiące. Temat aresztowanej załogi trzech okrętów wojennych, ale także innych Ukraińców znajdujących się z powodów politycznych w rosyjskich więzieniach, których liczbę szacuje się na około stu – poruszył Wołodymyr Zełenski w niedawnej rozmowie telefonicznej z Władimirem Putinem. Liczył on przy tym – jak wskazują eksperci – że przed wyborami uda mu się osiągnąć sukces w tej sprawie.  Jednak rzecznik Kremla Dmitrij Pieskow powiedział w środę, że nie są prowadzone żadne negocjacje dotyczącej ich wymiany. Tego samego dnia Putin wydał dekret o uproszczonym trybie uzyskiwania obywatelstwa Rosji przez mieszkańców obwodów donieckiego i ługańskiego na wschodzie Ukrainy. O rosyjskie paszporty będą mogli się ubiegać także ukraińscy obywatele, którzy wcześniej mieszkali w Donbasie, również w rejonach będących pod kontrolą ukraińskich władz centralnych. Doszło za to do ugody w sprawie wymiany jeńców z separatystami. Kijów przekazać ma im 208 osób znajdujących się w ukraińskich więzieniach, w zamian za 69 Ukraińców, których nielegalnie przetrzymują u siebie. Do porozumienia doszło w ramach pracy grupy trójstronnej w Mińsku. Podczas jej prac ustalono również rozejm, który ma obowiązywać od 21 lipca. Nie udała się za to wymiana zatrzymanego w ubiegłym roku za zdradę stanu dziennikarza rosyjskich mediów Kyryła Wyszynskiego, za skazanego na 20 lat kolonii karnej reżysera Ołeha Sencowa. W piątek propozycja Zełenskiego została odrzucona przez Moskwę. W efekcie sąd w Kijowie przedłużył o dwa miesiące areszt dla Wyszynskiego. Osobną kwestią jest też nacisk Rosji na Ukrainę w kontekście budowania przez nią wraz z Niemcami Nord Stream 2. Gazociąg ten ma na celu ominięcie Ukrainy, co wzmacnia Moskwę w relacjach z Kijowem. Ukraina wciąż jest uzależniona od dostaw energii z Rosji, a gwarancje Niemiec, że Moskwa po wybudowaniu Nord Stream 2, nie zakręci temu państwu kurka z gazem, są kompletne niewiarygodne.  Niedzielne wybory pokażą skalę poparcia Ukraińców dla Zełenskiego, a także siłę rosyjskiego oddziaływania. Najbliższe miesiące pokażą, czy prezydent i nowy parlament będą potrafili popchnąć kraj na nowe tory. Petar Petrović Autor jest dziennikarzem Polskiego Radia.",,
OECD podwyższyła prognozę wzrostu PKB Polski,"OECD podwyższyła prognozę wzrostu PKB w Polsce w 2018 r. do 5,2 proc. z 4,6 proc. w prognozie majowej, a w 2019 r. - do 4,0 proc. z 3,8 proc. – wynika z komunikatu OECD. Ekonomiści organizacji uważają, że NBP powinien zacząć podnosić stopy procentowe na początku 2019 r.","„Prognozujemy, że wzrost gospodarczy pozostanie solidny, jednak stopniowo będzie spowalniał wraz z wyczerpywaniem się zasobów pracy oraz ze wzrostem kosztów produkcji. Popyt wewnętrzny pozostanie motorem wzrostu: konsumpcję wspierać będą ciasny rynek pracy oraz inwestycje wspierane wydatkowaniem strukturalnych środków UE i niskie realne stopy procentowe. Coraz większe niedobory pracowników podbiją wzrost płac oraz inflację” – napisano w raporcie.„Głównym ryzykiem »w górę« (dla prognoz PKB - przyp. red.) jest wyższa od prognoz konsumpcja prywatna, wspierana przez prężny rynek pracy lub wyższe od oczekiwań inwestycje prywatne, spowodowane przez ograniczenia podażowe. Wzrost protekcjonizmu mógłby natomiast przynieść negatywne konsekwencje dla eksportu i inwestycji, ograniczając wydajność oraz potencjał dla wzrostu” – dodano.Fundusz prognozuje, że polski bank centralny rozpocznie cykl podwyżek stóp procentowych na początku 2019 r. „Akomodująca polityka pieniężna była dotychczas odpowiednia, zważając na stłumioną inflację. Szacujemy jednak, że płace będą przyspieszać, a ograniczenia podażowe będą coraz większe. Prognozujemy, że bank centralny rozpocznie cykl zacieśniania polityki monetarnej na początku 2019 r., by przeciwdziałać rosnącej presji inflacyjnej” – napisano.Deficyt budżetowy w Polsce pozostanie stabilny w horyzoncie prognozy – uważa MFW.„Deficyt budżetowy pozostanie zasadniczo stabilny, przy czym bardziej restrykcyjna polityka fiskalna pomogłaby stawić czoła wyzwaniom demograficznym oraz wzmocniłaby pozycję fiskalną przy ewentualnym przyszłym spowolnieniu” – dodano.MFW ocenia, że należy wdrożyć w Polsce reformy nacelowane na wzrost przychodów budżetowych, biorąc pod uwagę obecną silną pozycję polskiej gospodarki oraz przyszłe potrzeby wydatkowe związane ze starzeniem się społeczeństwa.W tym celu MFW proponuje: eliminację obniżonych stawek VAT, podniesienie podatków związanych z kwestiami środowiskowymi, podniesienie dochodów z PIT poprzez wprowadzenie niższych początkowych progów podatkowych oraz większej liczby progów pośrednich, odejście od preferencyjnego traktowania samozatrudnionych.",,
"Prezes PGNiG: Zamieniamy coś, co jest uciążliwe, na LNG, gaz z Norwegii i krajowy","– To nie jest zerwanie, to nie jest wypowiedzenie. Postępujemy zgodnie z kontraktem – powiedział prezes PGNiG Piotr Woźniak komentując decyzję dotyczącą zakończenia kontraktu z Gazpromem.  Wyjaśnił, że umowa wymusza na nas taką deklarację na trzy lata przed zakończeniem kontraktu. – Musimy o tym zawiadomić dodatkowo stronę rosyjską – powiedział.","Zarząd Polskiego Górnictwa Naftowego i Gazownictwa poinformował, że po uzyskaniu wymaganych zgód korporacyjnych przekazał Gazpromowi oświadczenie woli zakończenia obowiązywania kontraktu kupna-sprzedaży gazu ziemnego. PGNiG zakończy umowę z Gazpromem z końcem 2022 r.  Prezes PGNiG Piotr Woźniak wyjaśnił w TVP Info, że to nie jest zerwanie ani wypowiedzenie umowy. – Postępujemy zgodnie z kontraktem – powiedział; wyjaśnił, że przewiduje on, a wręcz wymusza na nas taką decyzję na trzy lata przed zakończeniem kontraktu. Musimy o tym zawiadomić dodatkowo stronę rosyjską.  – To jest wymóg kontraktowy, więc nie wypowiadamy nic, tylko postępujemy zgodnie z kontraktem – wyjaśnił. Zapewnił, że to bezpieczny ruch. – Zadbaliśmy o pełne zakontraktowanie do wysokości popytu wewnętrznego, a nawet ponad ten popyt – powiedział.",,
Sprzeczne relacje USA i Korei Płn. po szczycie w Hanoi,"USA i Korea Płn. przedstawiły w czwartek odmienne relacje ze szczytu przywódców obu krajów, który zakończył się tego dnia w Hanoi bez porozumienia w sprawie denuklearyzacji Półwyspu Koreańskiego.","Dwudniowy szczyt prezydenta USA Donalda Trumpa z przywódcą Korei Płn. Kim Dzong Unem zakończył się wcześniej, niż planowano. Po rozmowach obie strony nie podpisały porozumienia, co zapowiadał wcześniej Biały Dom.Na konferencji prasowej po zakończeniu szczytu Trump powiedział, że porozumienia nie podpisano, gdyż Korea Płn. żądała zniesienia wszystkich nałożonych na nią sankcji, oferując w zamian pewne kroki w kierunku denuklearyzacji, które jednak strona amerykańska uznała za niewystarczające.„Zasadniczo chcieli zniesienia sankcji w całości, ale nie mogliśmy tego zrobić. Byli skłonni przeprowadzić denuklearyzację dużej części obszarów, jakich żądaliśmy, ale nie mogliśmy w zamian za to zrezygnować ze wszystkich sankcji” – powiedział prezydent USA.„Czasem trzeba odejść od stołu” – zauważył Trump i dodał, że mógłby podpisać porozumienie, ale nie byłoby ono satysfakcjonujące. „Wolę to zrobić dobrze niż szybko” – zaznaczył.Mimo braku porozumienia Trump ocenił szczyt jako „bardzo produktywny” i podkreślił, że negocjacje nie zostały zerwane w sposób nagły. „To nie było odejście na takiej zasadzie, że się wstaje i wychodzi. Nie, to było bardzo przyjazne. Uścisnęliśmy sobie dłonie” – powiedział. Według niego Korea Płn. mogłaby  „całkowicie i trwale” zlikwidować pod nadzorem USA wszystkie zakłady produkcji materiałów nuklearnych, w tym uranu i plutonu, w rejonie Jongbjon. Jak zaznaczył, jest to „największy środek denuklearyzacji”, jaki Korea Płn. może podjąć przy „obecnym poziomie zaufania” między obu krajami.USA domagały się jednak, by Korea Płn. wykonała „jeszcze jeden krok"", poza likwidacją placówek w Jongbjon - powiedział Ri na konferencji prasowej, która rozpoczęła się około północy z czwartku na piątek czasu miejscowego w Hanoi (ok. godz. 18 w Polsce).Strona północnokoreańska wyraziła również gotowość do permanentnego wstrzymania prób jądrowych i testów rakiet dalekiego zasięgu - podkreślił minister. „Nasza propozycja nigdy się nie zmieni, nawet jeśli w przyszłości USA znów zaoferują negocjacje"" - zaznaczył.  Według południowokoreańskiej agencji Yonhap wiceminister spraw zagranicznych Korei Płn. Cze Son Hui powiedziała dziennikarzom, że odniosła wrażenie, iż Kim Dzong Un mógł stracić ochotę do rokowań z Trumpem z powodu jego negatywnej reakcji. Dodała, że nie zaplanowano jak dotąd kolejnych rozmów z Waszyngtonem.W drodze powrotnej z Hanoi do Waszyngtonu Trump powiedział prezydentowi Korei Płd. Mun Dze Inowi i premierowi Japonii Shinzo Abemu, że jego kraj będzie w dalszym ciągu prowadził negocjacje z Koreą Płn. - powiedziała dziennikarzom na pokładzie prezydenckiego samolotu rzeczniczka Białego Domu Sarah Sanders.",,
Terrorysta ze Stambułu nadal nieuchwytny. Pościg trwa,"Spośród zidentyfikowanych dotąd 35 ofiar zamachu na klub nocny w Stambule, 11 to osoby narodowości tureckiej, zaś 24 osoby to cudzoziemcy. Nie udało się dotąd określić tożsamości 4 ofiar. Całkowita liczba zabitych wynosi 39 – podała państwowa agencja Anadolu. Mimo zakrojonej na szeroką skalę akcji poszukiwawczej nie udało się jak dotąd zatrzymać zamachowca ze Stambułu.","Agencja poinformowała też, że w ataku zginęło 25 mężczyzn oraz 14 kobiet. Liczba rannych wynosi 65. Wcześniej w niedzielę turecka minister ds. rodziny Fatma Betrul Sayan podała, że wśród śmiertelnych ofiar zamachu są obywatele krajów arabskich – Arabii Saudyjskiej, Maroka, Libanu i Libii. Izraelskie MSZ podało z kolei, że podczas sylwestra w klubie zginęła 19-letnia obywatelka Izraela, Lian Zaher Nasser; ranna została także inna mieszkanka tego państwa. Libańskie MSZ poinformowało, że wśród rannych jest troje Libańczyków – kobieta i dwaj mężczyźni.",,
UE będzie negocjować ws. systemu do walki z klęskami żywiołowymi,Unijni ambasadorowie dali w środę zielone światło do negocjacji z PE ws. przepisów dotyczących systemu do walki z klęskami żywiołowymi – rescEU. Zakładają one utworzenie rezerwy dysponującej m.in. samolotami do gaszenia pożarów i zespołami ratownictwa medycznego.,"O postęp w tej sprawie apelowała w ostatnich dniach Komisja Europejska, wskazując, że byłoby to ułatwienie w takich sytuacjach jak pożary, które trawią Szwecję czy Grecję. Regulacja ma pomóc UE radzić sobie z coraz częstszymi katastrofami naturalnymi występującymi w Europie. W roku 2017 w wyniku klęsk żywiołowych na Starym Kontynencie śmierć poniosło ponad 200 osób, a ponad milion hektarów lasów spłonęło. W środę unijni ambasadorowie w imieniu Rady UE poparli mandat do negocjacji w tej sprawie. Na jego podstawie austriacka prezydencja będzie mogła rozpocząć negocjacje z Parlamentem Europejskim ws. propozycji.       Głównym założeniem systemu rescEU ma być utworzenie specjalnej rezerwy na szczeblu europejskim, w której skład wejdą np. samoloty do gaszenia pożarów lasów, specjalne pompy wodne, miejskie zespoły poszukiwawczo-ratunkowe oraz szpitale polowe i zespoły ratownictwa medycznego. Rezerwa będzie uruchamiana wtedy, gdy kraj nie będzie sobie radził w sytuacji klęsk żywiołowych. Obecne zasady przewidują dobrowolną pulę rezerwową zapewniającą wzajemne wsparcie w Europie na wypadek klęsk. System rescEU byłby stosowany w ostateczności, gdy istniejące krajowe zasoby i te z dobrowolnej puli byłyby niewystarczające. Klęski żywiołowe mają także poważne skutki gospodarcze. Od 1980 r. poza ofiarami w ludziach państwa członkowskie UE straciły w wyniku ekstremalnych zjawisk pogodowych i klimatycznych ponad 360 mld euro. Od chwili ustanowienia w 2001 roku tzw. Mechanizmu Ochrony Ludności UE w jego ramach zwrócono się do Brukseli z ponad 250 wnioskami o udzielenie pomocy. Może on zostać uruchomiony w reakcji na klęski żywiołowe spowodowane przez człowieka i katastrofy naturalne, ale także jako wsparcie gotowości do reagowania na klęski i katastrofy oraz do zapobiegania im. Obejmuje wszystkie państwa członkowskie UE, jak również Islandię, Norwegię, Serbię, Macedonię, Czarnogórę i Turcję.",,
Premier Portugalii zaprezentował skład nowego rządu,"Premier Portugalii Antonio Costa przedstawił prezydentowi Marcelo Rebelo de Sousie skład nowego rządu. Gabinet oparty będzie o polityków rządzącej dotychczas Partii Socjalistycznej (PS), która wygrała niedawne wybory parlamentarne, choć nie osiągnęła większości mandatów.","W wystąpieniu wygłoszonym we wtorek wieczorem Costa zauważył, że zdecydowana większość członków jego nowego rządu – 14 osób – to ministrowie zasiadający już w poprzednim, kierowanym przez niego, gabinecie.W nowym znajdzie się 19 ministrów, czyli o dwóch więcej niż w poprzednim rządzie. Wśród nowych resortów znajdzie się ministerstwo modernizacji państwa i administracji publicznej oraz ministerstwo jedności terytorialnej.Z deklaracji premiera wynika, że najpóźniej do 23 października nowy socjalistyczny gabinet będzie chciał w jednoizbowym parlamencie uzyskać wotum zaufania.W trakcie rozpoczętych 9 października rozmów z Blokiem Lewicy (BE) Costa otrzymał zapewnienie od władz tego ugrupowania, że nowy socjalistyczny gabinet dostanie warunkowe poparcie podczas głosowania nad wotum zaufania. Władze BE nie gwarantują jednak, że w nowej kadencji 230-osobowego parlamentu będą stale popierać nowy rząd.8 października Costa otrzymując od prezydenta Sousy misję utworzenia nowego gabinetu stwierdził, że umowa o poparciu dla nowego rządu przez inne partie niż PS będzie mogła powstać jedynie w formie „ustnego porozumienia”.",,
Kwaśniewski i Cox odwiedzili Tymoszenko,"Ponad 2,5 godziny trwała wizyta wysłanników Parlamentu
Europejskiego Aleksandra Kwaśniewskiego i Pata Coxa u Julii Tymoszenko w szpitalu kolejowym w
Charkowie. Walczą o uwolnienie byłej premier Ukrainy.","Po widzeniu z Tymoszenko Kwaśniewski, który zazwyczaj nie rozmawia zdziennikarzami na temat swej misji, nieoczekiwanie odpowiedział na ichpytanie, czy widzi szanse na podpisanie umowy stowarzyszeniowej pod konieclistopada w Wilnie. – Mamy taką nadzieję. Cały czas nad tym pracujemy  –oświadczył były prezydent Polski. Przed wyjazdem Kwaśniewski mówił, że jego wizyta na Ukrainie w tymterminie „nie była wcześniej planowana” i wynika z rozwoju sytuacji w tymkraju. W piątek Kwaśniewski i Cox mają spotkać się w Kijowie z prezydentem WiktoremJanukowyczem. Raport w sprawie wyników misji na Ukrainie, który mająprzedstawić europarlamentowi, ma być gotowy 15 października. Podpisanie umowy stowarzyszeniowej UE – Ukraina zaplanowano pod konieclistopada na szczycie Partnerstwa Wschodniego w Wilnie. Przeszkodą pozostajejednak sprawa Julii Tymoszenko, która odbywa wyrok siedmiu lat więzienia zanadużycia przy zawieraniu kontraktów gazowych z Rosją. Uwolnienie byłej premier Ukrainy jest jednym z głównych warunków porozumienia. UE chce uwolnienia b. premier, twierdząc, że została skazana z powodówpolitycznych. Cox i Kwaśniewski proponują władzom w Kijowie, by zgodziły sięna wyjazd Tymoszenko na leczenie za granicę. Obecnie jest ona leczona wszpitalu z przewlekłego schorzenia kręgosłupa. Kijów argumentuje, że problemten należy rozwiązać na gruncie obowiązującego prawa. Według komentatorów prezydent Janukowycz byłby skłonny zezwolić Tymoszenko nawyjazd za granicę, lecz pod warunkiem, że nie będzie ona zajmowała się tampolityką. Ma to szczególne znaczenie w związku z wyborami prezydenckimi w 2015r., w których Janukowycz będzie ubiegał się o reelekcję. Tymoszenko prawdopodobnie także nie jest przeciwna leczeniu w zagranicznejklinice. Była premier domaga się jednak, by przed wyjazdem z Ukrainywładze anulowały jej wyrok i oczyściły ją z zarzutów w prowadzonych przeciwkoniej innych sprawach.",,
Stany Zjednoczone chcą ukryć u siebie Skripala,"Były pułkownik GRU i współpracownik brytyjskiego wywiadu Siergiej Skripal oraz jego córka dostaną propozycję przeniesienia się do USA, gdzie w wyniku współpracy MI6 i CIA otrzymaliby nową tożsamość – poinformował brytyjski „Sunday Times”.","Skripalowie stali się ofiarami ataku w angielskiej miejscowości Salisbury, gdzie 4 marca br. stracili przytomność po kontakcie ze środkiem paralityczno-drgawkowym typu nowiczok. Brytyjskie władze oskarżyły o próbę ich zabójstwa Rosję, co doprowadziło do najpoważniejszego kryzysu dyplomatycznego w relacjach między oboma państwami od zakończenia zimnej wojny.              Jak podał „Sunday Times”, choć Siergiej i Julia Skripal wciąż pozostają w szpitalu, to w związku z poprawiającym się ich stanem zdrowia, brytyjskie służby rozpoczęły planowanie tego, w jaki sposób zagwarantować im bezpieczeństwo w przyszłości. Oficerowie brytyjskiego wywiadu MI6 rozmawiali na ten temat m.in. ze swoimi odpowiednikami z amerykańskiej CIA, którzy zaoferowali relokację do Stanów Zjednoczonych pod nowymi nazwiskami. Rośnie presja na Theresę May              Jednocześnie dziennikarze opisali rosnącą presję na kancelarię premier Theresy May w sprawie ujawnienia większej liczby szczegółów dotyczących ataku w Salisbury, aby upewnić opinię publiczną co do odpowiedzialności Rosji za próbę zabójstwa Skripala w obawie o to, że propagandowe wysiłki Kremla, poddające w wątpliwość ustalenia brytyjskich śledczych, mogą przynieść efekty.              Gazeta zaznaczyła, że jeszcze w tym tygodniu – prawdopodobnie w środę – spodziewana jest oficjalna opinia Organizacji ds. Zakazu Broni Chemicznej (OPCW), która potwierdzi, że użyta substancja to produkowany w Rosji nowiczok.  Rosjanie proszą o spotkanie              Do dyskusji na temat rosyjskiej propagandy włączył się także brytyjski minister spraw zagranicznych Boris Johnson, który w komentarzu dla „Sunday Timesa” oskarżył Rosję o stosowanie „taktyki dywersyjnej” i „cyniczną próbę ukrycia trudnych faktów pod falą kłamstw i dezinformacji”.              W sobotę rosyjski ambasador w Wielkiej Brytanii Aleksandr Jakowienko poprosił o spotkanie z Johnsonem w celu przedyskutowania śledztwa dotyczącego otrucia Skripalów, a także otrzymania wyjaśnień w sprawie odmowy córki Skripala, Julii, przyjęcia oferty opieki konsularnej ze strony Federacji Rosyjskiej.              W odpowiedzi MSZ wydało komunikat, w którym podkreśliło, że „odpowiedzi ze strony Rosji (na trwające śledztwo – red.) były niesatysfakcjonujące” i „minęły ponad trzy tygodnie, odkąd poprosiliśmy Rosję o konstruktywne zaangażowanie i odpowiedzi na pytania o próbę zabójstwa Skripala i jego córki”. Jak zaznaczono, brytyjskie władze „rozpatrzą wniosek i odpowiedzą wkrótce”.",,
"Okupu nie było? Kerry zaprzecza, by USA zapłaciły Iranowi",Kampania prezydencka w USA wkracza w fazę wyciągania brudów. Sekretarz stanu USA John Kerry odpierał w czwartek zarzuty Republikanów dotyczące rzekomego okupu wypłaconego Iranowi przez USA w zamian za uwolnienie czterech aresztowanych Amerykanów. – USA nie płacą okupów – podkreślił.,"Sekretarz stanu zaprzeczył, aby istniał jakikolwiek związek między wypłaconymi przez administrację prezydenta Baracka Obamy Iranowi pieniędzmi i uwolnieniem amerykańskich więźniów. Podkreślił, że dotyczyło to też porozumienia nuklearnego USA (i innych mocarstw) z Iranem przewidującego ograniczenie irańskiego programu nuklearnego w zamian za zniesienie sankcji wobec tego kraju.– Stany Zjednoczone nie płacą okupów i okupów nie negocjują – przekonywał Kerry dziennikarzy w argentyńskiej stolicy Buenos Aires, gdzie obecnie przebywa. – Nie taka jest nasza polityka – zapewniał.Nieoznakowany samolot z gotówkąDziennik „Wall Street Journal” poinformował, że w styczniu nieoznakowany samolot przywiózł z USA do Iranu 400 mln dolarów w gotówce. Równolegle Teheran zwolnił czterech amerykańskich obywateli, m.in. dziennikarza „Washington Post” Jasona Rezaiana, którzy byli przetrzymywani w związku ze zmyślonymi zarzutami.Kerry powtórzył za rzecznikiem Departamentu Stanu Johnem Kirbym, że pieniądze te były pierwszą ratą kwoty, jaką USA postanowiły zapłacić Iranowi w ramach umowy rozstrzygającej sądowy spór związany z zakupem broni przez ten kraj, dokonanym na krótko przed rewolucją islamską, która w 1979 r. obaliła prozachodni reżim szacha. Władze w Teheranie przekazały wówczas Stanom 1,7 mld dolarów, które zostały zamrożone w amerykańskich bankach.",,
Jaki deadline dla brexitu? Brytyjski rząd proponuje nową wersję projektu ustawy,"Brytyjski rząd opublikował w czwartek po południu poprawiony projekt ustawy o porozumieniu ws. wystąpienia kraju z UE, którą w piątek zamierza poddać pod głosowanie. Najważniejsza zmiana to wykluczenie możliwości przedłużenia okresu przejściowego poza 2020 r.","Ustawa – nazywana w skrócie WAB – ma dać prawnie obowiązującą moc politycznym uzgodnieniom zawartym w umowie z UE, wynegocjowanej w połowie października przez rząd Borisa Johnsona. Między innymi uchyla ona ustawę, na mocy której Wielka Brytania weszła przed laty do Europejskiej Wspólnoty Gospodarczej, i przywraca jej obowiązywanie do końca okresu przejściowego, daje postawę prawną do przekazywania płatności do UE, do których Wielka Brytania się zobowiązała, wyjaśnia zapisy protokołu w sprawie granicy między Irlandią Północną a Irlandią, precyzuje też zakres, w jakim Wielka Brytania będzie podlegać jurysdykcji Trybunału Sprawiedliwości UE. Jednak do projektu ustawy, którą rząd próbował przeforsować w poprzedniej kadencji, wprowadzono kilka poprawek. Zgodnie z wcześniejszymi zapowiedziami, nowa wersja wyklucza przedłużenie okresu przejściowego poza 31 grudnia 2020 r., nawet jeśli do tego czasu nie udałoby się zawrzeć umowy handlowej z UE, co w praktyce oznaczałoby brexit bez porozumienia. Nowa wersja daje też rządowi większą swobodę w negocjacjach z UE. W pierwotnej wersji zapisano, że parlament musi zaaprobować mandat negocjacyjny rządu, który musi być zgodny z postanowieniami politycznej deklaracji między Wielką Brytanią a UE, ponadto ministrowie byli zobowiązani do składania parlamentowi sprawozdań z postępu w negocjacjach. W nowej wersji ustawy ten zapis zniknął. Usunięty został też zapis zabezpieczający prawa pracownicze, czyli zapewniający, że po upływie okresu przejściowego prawa pracownicze nie zostaną ograniczone w stosunku do tego, jak są chronione obecnie przez unijne regulacje. Rząd wyjaśnił, że ta sprawa zostanie uregulowana odrębnym aktem prawnym. Posłowie w pierwszym głosowaniu poparli ustawę WAB w jej pierwotnej wersji, co oznaczało skierowanie projektu do pracy w komisjach, ale nie zgodzili się – jak chciał rząd – by całość prac nad liczącą ponad 100 stron ustawą zakończyć w trzy dni. Doprowadziło to do odłożenia brexitu oraz rozwiązania parlamentu i przedterminowych wyborów.",,
"Węgierskie komentarze po szczycie NATO: jedność, ale krucha","Prasa węgierska pisze o manifestowanej przez NATO jedności na szczycie Sojuszu w Londynie, zauważając jednak, że może być to jedność pozorna, a NATO wymaga reformy. Dzienniki prorządowe akcentują, że Sojusz uznał migrację za wyzwanie dla bezpieczeństwa.","„NATO zademonstrowało jedność” – pisze prorządowy dziennik „Magyar Nemzet”. Według gazety na wtorkowym otwarciu szczytu doszło do „skrzyżowania szpad”, ale „w dniu zamykającym obrady wszyscy już bardzo uważali, by emanować niewzruszoną jednością w sposób godny 70. rocznicy (powstania NATO), nawet pomimo różnic zdań”.  Gazeta zauważa, że ponieważ tekst deklaracji końcowej wyciekł już poprzedniego dnia, nie można było liczyć w środę na zażarte spory. „Niezależnie od tego było pewnym zaskoczeniem, że w Sojuszu nie tylko nie pogłębiły się pęknięcia, ale w dodatku udało się porozumieć w ważnych kwestiach” – czytamy.  Jako przykład dziennik podaje np. sprawę Turcji. Jak przypomniano przed szczytem pojawiły się doniesienia, że Turcja jest gotowa zawetować plan obrony państw bałtyckich, jeśli NATO nie uzna kurdyjskiej milicji YPG w Syrii za organizację terrorystyczną. Mimo to sekretarz generalny NATO Jens Stoltenberg poinformował o zatwierdzeniu planów obrony granic wschodnich, „co było możliwe tylko pod warunkiem, że zaakceptował je także turecki prezydent Recep Tayyip Erdogan”.  „Magyar Nemzet” opublikował też komentarz autorstwa Levente Sitkeiego, w którym ten zwraca uwagę na kruchość obecnego porozumienia w NATO. W jego ocenie choć politycy i analitycy twierdzą, że Sojusz się zmienił, niektóre kraje zmieniły się bardzo mało, a armie wcale, choć mają nowocześniejszą broń. „Gdyby (NATO) się zmieniło, Rosja nie byłaby traktowana jako zagrożenie numer jeden, tylko jako możliwy partner” – pisze komentator.  Jak podkreśla, „NATO jest w istocie oficjalną strefą wpływów Stanów Zjednoczonych”, które dają na to pieniądze. Jednakże „Ameryka uważa, że płaci za dużo za nic, bo znaczna część członków tylko obwozi się z Amerykanami, dobrze wiedząc, że w interesie Waszyngtonu leży przetrwanie i ewentualne poszerzenie bloku. A średnio silni członkowie NATO zastanawiają się, czy ten system im odpowiada i czy może mogliby zapewnić sobie obronę w pojedynkę” – pisze Sitkei, wskazując m.in. na różnice interesów.  Również lewicowy dziennik „Nepszava” pisze o „maskowanej różnicy zdań” na szczycie, wskazując m.in. na słowa prezydenta Francji Emmanuela Macrona o „śmierci mózgu” NATO i na odwołanie zapowiadanej konferencji prasowej prezydenta USA Donalda Trumpa.  „Magyar Nemzet” i inny prorządowy dziennik „Magyar Hirlap” akcentują, że NATO uznało migrację za możliwe wyzwanie w sferze bezpieczeństwa. „MH” przytoczył wypowiedź premiera Viktora Orbana zamieszczoną na Facebooku, że „NATO po raz pierwszy oznajmiło, iż masowa migracja z południa stanowi zagrożenie w sferze bezpieczeństwa i dlatego także NATO powinno zajmować się tą kwestią”.  W swej relacji ze szczytu Orban podkreślił też: „To wielkie wydarzenie i duży krok do przodu. Do tego, że w końcu udało się to osiągnąć, przyczyniła się zresztą wieloletnia mrówcza praca ministra i Ministerstwa Spraw Zagranicznych. Możemy to też uznać za prawdziwy sukces Europy Środkowej, bo to my zachęcaliśmy do tego, by NATO zwróciło uwagę także na migrację i na zagrożenie przybywającego wraz z nią terroryzmu”.",,
Unijna komisarz leci do Waszyngtonu załagodzić napięcia w handlu,"Cecilia Malmström, unijna komisarz do spraw handlu, udaje się na rozmowy do Stanów Zjednoczonych. To kolejne spotkanie, które ma służyć złagodzeniu napięć w handlu na linii Bruksela – Waszyngton. Teraz chodzi o pokazanie, że UE wywiązuje się z lipcowych uzgodnień prezydenta USA Donalda Trumpa i przewodniczącego Komisji Europejskiej Jean-Claude'a Junckera.","Spór handlowy rozpoczął się od nałożenia przez USA ceł na import stali i aluminium z Europy. Unia, w odwecie, nałożyła taryfy na wybrane amerykańskie produkty. Wtedy prezydent USA zagroził nałożeniem ceł importowych na samochody i części samochodowe z Unii. Do eskalacji konfliktu nie doszło i Donald Trump tych gróźb nie zrealizował po lipcowych rozmowach z szefem Komisji Europejskiej. Wtedy Jean-Claude Juncker zapowiedział zwiększenie importu soi. Najnowsze dane potwierdzają, że Stany Zjednoczone zwiększyły sprzedaż soi do Unii o 112 procent w ostatnim półroczu. „Komisja spełnia swoje obietnice. Rozpoczęliśmy też proces, by autoryzować wykorzystanie soi do produkcji biopaliw w Unii. To jeszcze bardziej otworzy europejski rynek dla amerykańskiej soi” – skomentował rzecznik Komisji Daniel Rosario. W sporze handlowym z Waszyngtonem w jednym Unia nie zamierza ustąpić i cła nałożone na niektóre produkty stalowe nałożone w odwecie, z tymczasowych, zostają zamienione w stałe i będą obowiązywać do trzech lat.",,
Prezydent o Wincentym Witosie: Jego wizja ukształtowała dzisiejsze postrzeganie polskiej wsi,"Dzisiejsze postrzeganie polskiej wsi i polskich rolników jest ukształtowane przez wizję, jaką nadał im Wincenty Witos – mówił w niedzielę w Wierzchosławicach (małopolskie) prezydent Andrzej Duda. Odbywają się tam uroczystości z okazji 146. rocznicy urodzin Wincentego Witosa.","Wierzchosławice to rodzinna wieś przywódcy ruchu ludowego, Wincentego Witosa. Jak podkreślił prezydent, Wierzchosławice są nie tylko symbolem polskiego ruchu ludowego. – Dla mnie są także symbolem znaczenia polskiej wsi i polskich chłopów, polskich rolników poprzez osobę Wincentego Witosa. (...) Witos był w naszej historii postacią jedyną w swoim rodzaju, nikogo porównywalnego od tego czasu Polska nie wydała – stwierdził prezydent.  Jak dodał, „dzisiejsze postrzeganie polskiej wsi i polskiego rolnika, dzisiejsze ukształtowanie społeczeństwa, poprzez ostatnie dziesięciolecia, od śmierci Wincentego Witosa, a więc od 1945 poprzez wszystko co było ważne, postawę polskich rolników, powstanie Solidarności Rolników Indywidualnych, (...) jest głęboko ukształtowane wizją, jaką polskiej wsi i polskiemu chłopu, polskiemu rolnikowi w polskim państwie nadał Witos” – mówił.  Podkreślił też, że Witos nauczył nas, że człowiek polskiej wsi jest tak samo godny, jak każdy inny obywatel RP, „choćby miał na głowie dziesięć profesorskich tytułów i pięć królewskich koron włożonych, choćby miał wszystkie szlacheckie tytuły, jego godność nie różni się od godności rolnika”. Podkreślił, że „był to człowiek, który uratował Rzeczpospolitą w 1920 roku”, stając na czele rządu oraz wzywając mieszkańców wsi, by chwycili za broń. – Dzięki jego zdecydowanej, absolutnie jednoznaczniej postawie Polska była w stanie przeciwko bolszewikom wystawić milionową armię ludzi absolutnie zdeterminowanych, przesiąkniętych wiarą w to, że muszą walczyć do ostatniej krwi o utrzymanie swojej ojczyzny – dodał prezydent.  Podkreślił, że Witos „chciał budować Polskę wolną, suwerenną, niepodległą, silną”. Przytoczył opinie Witosa, że „Polska mogła się odrodzić dzięki temu, że polski chłop zachował ziemię, wiarę i swoją narodowość” oraz że „fundamentem silnego, dobrze funkcjonującego państwa jest człowiek wolny, świadomy, zadowolony z poziomu swojego życia”.  Prezydent wskazywał też na rolę rolników, którzy zapewniają Polsce bezpieczeństwo żywnościowe. – To jest wielka rola, którą dzisiaj spełniają polscy rolnicy i realizują ją w sposób doskonały. To jest dzisiaj ogromna część polskiego PKB, ogromna część polskiej gospodarki, dynamicznie się rozwijającej, coraz nowocześniejszej. To jest ogromna, zwiększająca się z roku na rok, część polskiego eksportu – mówił prezydent.",,
"Posłanka PO: Musimy poszerzyć zasięg TVN, żeby wygrać","– Pytaniem dzisiejszego spotkania powinno być (…) w jaki sposób poszerzyć odbiorców TVN? Ja wiem, że to jest płatny, ja wiem, jaka jest sytuacja, tylko powinniśmy docierać do większej ilości. Moim zdaniem - nie jestem specjalistą - to była główna przyczyna, że my tylko w głównych miastach odnieśliśmy większy sukces – mówiła podczas konferencji PO w Sejmie na temat mediów publicznych posłanka tej partii Małgorzata Chmiel.","Platforma Obywatelska zorganizowała we wtorek w Sejmie konferencję na temat mediów publicznych w Polsce. W jej trakcie przemawiali działacze Platformy i specjaliści od analizy medialnej.Po półtorej godziny przemówień i analiz treści telewizyjnych głos zabrała posłanka PO Małgorzata Chmiel. Na początku swojej wypowiedzi Chmiel oznajmiła, że „mniejsze miejscowości” w Polsce nie mają dostępu do treści przekazywanych przez telewizję komercyjną TVN. – W związku z czym odbierają tylko tę propagandę – mówiła.W pewnym momencie swojego przemówienia posłanka Platformy stwierdziła, że „pytaniem dnia” powinno być, „jak poszerzyć grono odbiorców TVN”. Jak tłumaczyła, im większe grono odbiorców tej telewizji, tył „większy sukces PO”.",,
Sejm: o sytuacji finansowej bez PiS,"W Sejmie odbyło się spotkanie premiera Donalda Tuska z
przedstawicielami klubów parlamentarnych poświęcone sytuacji finansów państwa. Nie wzięli w nim udziału reprezentanci PiS.","Rozmowa o finansach państwa nie powinna się odbywać za zamkniętymi drzwiami – uważa rzecznik klubu PiS Mariusz Błaszczak. Podkreślił, że w środę na posiedzeniu Sejmu posłowie wysłuchają – na wniosek Prawa i Sprawiedliwości – informacjirządu dotyczącej finansów publicznych. Wtedy  politycy PiS będą zadawać premierowi pytania o stan państwowych finansów.   –  Rozmowa za zamkniętymi drzwiami na temat finansów państwa to nie jest dobre rozwiązanie. Dziwi taka zamiana w polityce PO. Kiedy Platforma i PiS negocjowały koalicję (w 2005 r.) PO domagała się negocjacji przy kamerach, a teraz premier Donald Tusk chce rozmawiać za zamkniętymi drzwiami  –  powiedział Błaszczak.  W spotkaniu, które odbyło się w gabinecie marszałka Sejmu Grzegorza Schetyny, wzięli natomiast udział: wicepremier, minister gospodarki Waldemar Pawlak, szefowie klubów: PO – Tomasz Tomczykiewicz, PSL – Stanisław Żelichowski,Lewicy – Grzegorz Napieralski oraz wicemarszałkowie Sejmu Ewa Kierzkowska (PSL) i Jerzy Wenderlich (Lewica). W spotkaniu nie uczestniczył minister finansów Jacek Rostowski.",,
Dwa samochody pułapki wybuchły w Iraku. 10 osób zginęło,"Do dwóch zamachów w południowo-zachodniej części Bagdadu doszło w piątek późnym wieczorem. W eksplozji samochodów pułapek zginęło 10 osób, w tym – trzech policjantów. 21 osób jest rannych – poinformowały służby medyczne oraz komenda policji w stolicy Iraku","Do pierwszej eksplozji doszło w pobliżu puntu kontrolnego Abu Dżeer - tam właśnie ponieśli śmierć funkcjonariusze policji.Kilka minut później doszło do kolejnego wybuchu. Eksplodował samochód zaparkowany na pobliskiej uliczce, wypełnionej o tej porze ludnością cywilną - jak podała agencja Associated Press.Żadne z ugrupowań nie przyznało się jeszcze do zamachów, ale – jak podkreśla AP – „noszą one cechy wskazujące na Państwo Islamskie (IS)”.",,
Obchody rocznicy wybuchu II wojny światowej odbędą się w Warszawie,"Uroczystości związane z 80. rocznicą wybuchu II wojny światowej odbędą się w Warszawie, nie w Gdańsku. Do stolicy na 1 września zaproszeni zostali wszyscy ważni goście zagraniczni – prezydenci krajów UE, prezydent USA i Sekretarz Generalny NATO. Informację potwierdził dyrektor biura prasowego Kancelarii Prezydenta RP Marcin Kędryna.","Centralne uroczystości 80. rocznicy wybuchu II wojny światowej pierwotnie planowane były w Gdańsku. Jednak prezydent Andrzej Duda zdecydował, że uroczystości odbędą się w Warszawie.Kancelaria Prezydenta na obchody tej rocznicy zaprosiła wielu światowych przywódców. Prezydent Andrzej Duda wraz z prezydentem Niemiec 1 września ma wziąć udział w uroczystościach w Wieluniu.Jak podaje radio RMF FM, miejscem centralnym obchodów będzie plac Józefa Piłsudskiego w Warszawie.",,
Izba Reprezentantów przyjęła rezolucję potępiającą wycofanie żołnierzy USA z Syrii,"Izba Reprezentantów USA przyjęła rezolucję potępiającą decyzję prezydenta Donalda Trumpa o wycofaniu amerykańskich żołnierzy z Syrii. Za rezolucją głosowało 354 kongresmenów, przeciw – 60, a czterech wstrzymało się od głosu – podaje dziennik „The Hill”.","Rezolucja „przeciwstawia się decyzji o zakończeniu pewnych wysiłków Stanów Zjednoczonych mających na celu uniemożliwienie tureckiej armii operacje przeciw siłom syryjskich Kurdów w północno-wschodniej Syrii”.Izba Reprezentantów wzywa Ankarę do zakończenia operacji militarnej w Syrii, a USA do zapewnienia ochrony Kurdom. Apeluje też do Białego Domu, aby „przedstawił jasny i szczegółowy plan trwałego pokonania” Państwa Islamskiego (IS).Za rezolucją wraz większością demokratyczną w Izbie Reprezentantów zagłosowało też wielu Republikanów, w tym trzech najwyższych rangą, którzy zazwyczaj nie popierają inicjatyw niezgodnych z polityką Trumpa – podkreśla „The Hill”.W zeszłym tygodniu plan wycofania amerykańskiego kontyngentu z Syrii skrytykowali bliscy sojusznicy prezydenta, jak senator Lindsey Graham i kongresmenka Liz Cheney.Cheney wydała oświadczenie, w którym napisała, że „decyzja prezydenta Trumpa o wycofaniu sił USA z północnej Syrii ma przewidywalne i straszne konsekwencje”. – Ta decyzja pomaga adwersarzom Ameryki – Rosji, Iranowi i Turcji i otwiera drogę do odrodzenia się IS – głosił też komunikat pani senator.Zdaniem ekspertów największym niebezpieczeństwem związanym z ofensywą turecką jest powrót dżihadystycznego Państwa Islamskiego, tymczasem Syryjskie Siły Demokratyczne (SDF), na czele których stoją kurdyjskie milicje YPG, poinformowały, że w związku z turecką ofensywą „zamroziły wszystkie operacje wojskowe” wymierzone w IS.",,
"W Hongkongu kolejne protesty. Nie kursuje metro, zamknięto wiele sklepów","Hongkońskie metro pozostaje w sobotę nieczynne, a wiele sklepów zamknięto w związku z gwałtownymi protestami poprzedniego wieczoru. Demonstranci niszczyli witryny, podpalali oddziały banków i stacje metra, a policja postrzeliła 14-latka ostrą amunicją.","Piątkowe protesty rozpoczęły się tuż po ogłoszeniu przez szefową administracji Hongkongu Carrie Lam zakazu zakrywania twarzy podczas demonstracji.  Lam skorzystała przy tym ze starych, niestosowanych od ponad pół wieku przepisów, dających jej olbrzymie uprawnienia w „sytuacji kryzysowej lub zagrożenia publicznego”. Dzięki nim mogła wprowadzić zakaz z pominięciem parlamentu. – Ta ekstremalna przemoc pokazuje, że bezpieczeństwo publiczne w Hongkongu jest bardzo zagrożone. To właśnie jest konkretny powód, dla którego musieliśmy wczoraj skorzystać z przepisów kryzysowych i wprowadzić zakaz noszenia masek – powiedziała Lam w wystąpieniu telewizyjnym. Protesty przeciwko temu zakazowi oraz wykorzystaniu przez rząd regulacji kryzysowych trwały również w sobotę. Setki zamaskowanych demonstrantów utworzyły po południu żywy łańcuch w dzielnicy Tsim Sha Tsui na półwyspie Koulun. Setki innych, w tym wielu z maskami na twarzach, maszerowało w dzielnicy Causeway Bay na wyspie Hongkong. – Nie wiemy, co się wydarzy później, ale czuliśmy, że musimy wyjść i pokazać nasze podstawowe prawo do noszenia masek. Rząd musi się nauczyć, że nie może w ten sposób dusić Hongkończyków – powiedziała jedna z protestujących, 22-letnia Sue. Demonstranci atakowali również sklepy, kawiarnie i banki związane z Chinami kontynentalnymi lub z osobami, które publicznie potępiały trwające od prawie czterech miesięcy prodemokratyczne protesty. Bank of China przekazał, że niektóre jego oddziały zostały poważnie uszkodzone, a placówki kilku innych banków są w sobotę nieczynne. W czasie piątkowych starć 14-letni chłopak został postrzelony ostrą amunicją w udo - podały hongkońskie media. Okoliczności tego zdarzenia nie są jasne, ale policja przyznała, że jeden z funkcjonariuszy w cywilu oddał strzał, gdy zaatakowała go grupa demonstrantów. Protestujący bili go kijami i rzucali w jego kierunku butelki zapalające. Był to drugi przypadek postrzału ostrą amunicją, odkąd w czerwcu rozpoczęła się obecna fala protestów. We wtorek, w 70. rocznicę proklamowania komunistycznej ChRL, podczas starć ulicznych funkcjonariusz policji postrzelił jednego z atakujących go demonstrantów w klatkę piersiową. Lam obiecała niedawno, że wycofa kontrowersyjny projekt umożliwienia ekstradycji do Chin kontynentalnych, który wywołał protesty. Nie przychyliła się jednak do żadnego z pozostałych postulatów protestujących. Żądają oni między innymi demokratycznych wyborów władz regionu oraz niezależnego śledztwa w sprawie działań rządu i policji, którą oskarżają o brutalność.",,
"„Mówią o trójpodziale władz, a chcą być trzema władzami naraz”","– Trójpodział władzy polega na tym, że jedna władza uchwala prawo, inna władza je wykonuje, a trzecia władza, czyli sądownicza, ocenia, czy to stosowanie prawa jest prawidłowe. Niestety, niektórzy sędziowie roszczą sobie prawo do tego, by być trzema władzami naraz – mówił w TVP Info wiceminister sprawiedliwości Sebastian Kaleta. Środowiska opozycyjne manifestują dziś przeciwko zmianom w sądownictwie.","– Widzimy, że niektórzy sędziowie nie stosują się do uchwalanych ustaw, a przypominam, że trójpodział władzy polega na tym, że jedna władza uchwala prawo, inna władza je wykonuje, a trzecia władza, czyli sądownicza, ocenia, czy to stosowanie prawa jest prawidłowe – mówił Kaleta. – Niestety niektórzy sędziowie roszczą sobie prawo do tego, by być trzema władzami na raz. Do tego, że Polacy mogą dokonywać wyborów, przedstawiciele wyborców mogą uchwalać prawo, ale na końcu sędzia, według własnego uznania, może oceniać, co jest prawem, a co nie. To jest niedopuszczalne, to prowadzi do próby zmiany ustroju z demokracji na sędziokrację – dodawał. Jego zdaniem przepisy proponowane przez PiS „mają uporządkować, ustabilizować system”.",,
Może ruszać proces beatyfikacyjny rodziców św. Jana Pawła II,Archidiecezja Krakowska może rozpocząć proces beatyfikacyjny rodziców Jana Pawła II. Decyzję taką podjęli biskupi zgromadzeni na 384. zebraniu plenarnym Konferencji Episkopatu Polski.,"– Episkopat wyraził zgodę na rozpoczęcie przez Archidiecezję Krakowską procesu beatyfikacyjnego rodziców Jana Pawła II – Karola Wojtyły i Emilii z Kaczorowskich. Daje to możliwość zwrócenia się do stolicy apostolskiej z prośbą o rozpoczęcie procesu na poziomie diecezjalnym – oświadczył rzecznik prasowy Konferencji Episkopatu Polski ks. Paweł Rytel-Andrianik.Ojciec papieża-Polaka Karol Wojtyła z zawodu był krawcem, lecz 27 lat spędził w służbie w wojsku austriackim. Następnie był urzędnikiem. Emilia Wojtyła z domu Kaczorowska pochodziła z rodziny rzemieślniczej.Karol i Emilia wzięli ślub 10 lutego 1906 r. Mieli troje dzieci: Edmunda, który został lekarzem, córkę Olgę Marię, która zmarła niedługo po urodzeniu w lipcu 1916 r. Trzecim dzieckiem był Karol Józef, późniejszy papież Jan Paweł II. Polski papież został beatyfikowany 1 maja 2011 r., po czym 27 kwietnia 2014 r. został kanonizowany.",,
„Tuż po rozpoczęciu meczu wyjęli broń i zaczęli strzelać”. Zginęło kilkanaście osób,"Władze meksykańskiego więzienia w mieście Cieneguillas postanowiły zorganizować osadzonym w nim więźniom towarzyski mecz w piłkę nożną. Spotkanie zostało rozegrane w sylwestrowe popołudnie. Na trybunach mogli zasiąść nawet członkowie rodzin, w tym dzieci osadzonych. Naprzeciwko siebie stanęły dwie drużyny złożone z członków zwaśnionych karteli narkotykowych: w jednej Cartel del Golfo, w drugiej – Cartel de los Zetas. Co mogło pójść nie tak? Jak się okazuje – wszystko. Efekt spotkania: 16 zabitych i 22 osoby ranne.","Okazało się, że więźniowie wyszli na boisko uzbrojeni m.in. w broń palną. Tuż po rozpoczęciu meczu część więźniów wyjęła pistolety i zaczęła strzelać do przeciwników.  Jak poinformował departament bezpieczeństwa publicznego stanu Zacatecas, na miejscu zginęło 15 osób, a szesnasta w drodze do szpitala. W starciach ucierpiały kolejne 22 osoby.  Na boisko szybko wkroczyły też ciężko uzbrojone siły bezpieczeństwa, w tym żołnierze i ratownicy medyczni. Na miejsce sprowadzono 20 karetek pogotowia.  Po incydencie służba więzienna przeszukała całe więzienie. Śledczy odkryli w celach m.in. broń i noże.",,
Zamach w Berlinie i warszawski ślad. Co rosyjski kiler robił w Polsce?,"Agencja Bezpieczeństwa Wewnętrznego ustaliła szczegóły pobytu w Warszawie rosyjskiego kilera działającego najprawdopodobniej na zlecenie władz na Kremlu. Wadim Krasikow alias Sokołow 23 sierpnia zastrzelił w berlińskiej dzielnicy Moabit czeczeńskiego emigranta z gruzińskim paszportem, weterana wojen z Rosją.","Na prośbę strony niemieckiej ABW przeprowadziła czynności, które pozwoliły odtworzyć pobyt zamachowca w Warszawie. Nasz kontrwywiad potwierdził, że człowiek posługujący się rosyjskim paszportem na nazwisko Wadim Sokołow przekroczył polską granicę w porcie lotniczym im. Fryderyka Chopina w Warszawie. Było to 20 sierpnia. Ani jego paszport, ani wiza nie budziły zastrzeżeń. Były to oryginalne dokumenty, wystawione na prawdziwym blankiecie paszportowym. Również wiza była prawdziwa, wystawiona w konsulacie Francji w Moskwie 30 lipca i zarejestrowana w systemie Schengen. Paryż-Warszawa-Berlin   Polskie służby nie otrzymały od służb partnerskich żadnych informacji, że osoba Sokołowa może budzić jakieś zastrzeżenia. Z tego powodu nie było żadnych podstaw, by odmówić Rosjaninowi wjazdu, zwłaszcza że morderca podróżował w ramach strefy Schengen. Do Polski przyleciał bowiem z Paryża. Po opuszczeniu lotniska Rosjanin udał się do nieodległego Hotelu Novotel, gdzie miał rezerwację do 25 sierpnia. Już na miejscu, przy pomocy systemu rezerwacji komputerowej, przedłużył ją do 26 sierpnia. Zabezpieczone przez ABW nagrania monitoringu pokazują, że Sokołow kilkakrotnie opuszczał hotel. 22 sierpnia około godz. 8 rano wyjechał z hotelu i już się w nim więcej nie pojawił. Nasi specjaliści są zdania, że do przekazania broni doszło raczej na terenie Niemiec. Przewożenie jej przez granicę jest zbyt ryzykowne w związku ze zdarzającymi się nieraz wyrywkowymi kontrolami na drogowych lub kolejowych przejściach granicznych. Pewne jest jedno: że Sokołow granicę przekroczył właśnie drogą lądową. Nie odnotowano bowiem, by był na pokładzie jakiegokolwiek samolotu lecącego do Berlina. Niestety, nie udało się ustalić, w jaki sposób dokładnie do tego doszło. Najprawdopodobniej jego środkiem transportu był samochód. W innym przypadku zostałby zarejestrowany przez kamery monitoringu na dworcach kolejowych. Następnego dnia po opuszczeniu warszawskiego hotelu, 23 sierpnia o godz. 11.55 w berlińskim parku Klein Tiergarten Rosjanin na rowerze podjechał do Zelimchana Changoszwilego i oddał do niego dwa strzały w korpus i w głowę, zabijając go na miejscu. Kilkanaście minut później został ujęty przez berlińską policję. Została ona zaalarmowana przez nastolatków, którzy dostrzegli mężczyznę pozbywającego się peruki i przebrania oraz broni i roweru. Wrzucał te przedmioty do pobliskiego kanału Szprewy.  W toku śledztwa ustalono, że morderca nazywa się naprawdę Wadim Krasikow i był kryminalistą, który w identyczny sposób jak w Berlinie w 2013 r. zabił człowieka w Moskwie. Co więcej, sześć lat wcześniej Krasikow był głównym podejrzanym w sprawie zabójstwa radnego w jednym z karelskich miasteczek. Jak podała w komunikacie Federalna Prokuratura Generalna w Karlsruhe, „zabójstwa dokonano na zlecenie państwowych organów albo Federacji Rosyjskiej albo Autonomicznej Republiki Czeczeńskiej, która jest częścią Federacji Rosyjskiej”. Już kilka dni po zabójstwie w toku dziennikarskiego śledztwa Bellingcat, „Der Spiegel” i The Insider ustaliły, że paszport dla Krasikowa vel Sokołowa został wydany w sposób identyczny jak dokumenty tożsamości dla agentów GRU zamieszanych choćby w sprawę zamachu na Skripala.  Doświadczony zabójca   Wadim Nikołajewicz Krasikow urodził się 10 sierpnia 1965 r. w Kenes-Tobe, mieście na południowych krańcach Kazachstanu. W latach 80. XX w. jego rodzina przeprowadziła się do Buriacji na wschodzie Syberii. Później, z żoną i dwójką dzieci, Krasikow przeprowadził się do Irkucka. W 2009 r. powtórnie się ożenił i osiadł w małym mieście pod Moskwą. Już co najmniej w 2007 r. Krasikow miał bliskie powiązania ze służbami. Był prawdopodobnie członkiem jednego z oddziału specnazu FSB Wympieł. Zdobyte w służbie doświadczenie wykorzystał później w swej kryminalnej działalności. Jak ustalili dziennikarze śledczy z Bellingcat, ale też kilku innych mediów, m.in. „Nowej Gaziety”, Krasikowa wcześniej podejrzewano o zabójstwo biznesmena w Moskwie. Albert Nazranow był przedsiębiorcą z Kabardyno-Bałkarii, właścicielem sieci restauracji i głównego bazaru w stolicy republiki, Nalczyku. Kilka razy uszedł z życiem z zamachów, jednak 19 czerwca 2013 r. ktoś zamordował go w Moskwie. W identyczny sposób, jak sześć lat później Changoszwilego w Berlinie. Zamachowiec podjechał do ofiary na rowerze, strzelił z bliskiej odległości w plecy i głowę, a następnie odjechał. Śledczy zidentyfikowali Krasikowa dzięki relacjom świadków i nagraniom z monitoringu. Na początku 2014 r. Rosja wydała za nim krajowe i międzynarodowe listy gończe. Krasikowa poszukiwano przez Interpol. Ale już w lipcu 2015 r. listy gończe zostały wycofane – co sugerowało, że albo poszukiwany został zatrzymany, albo już nie jest podejrzany o przestępstwo. Tyle że śledztwa ws. zabójstwa biznesmena nie zamknięto i nie pojawili się żadni inni podejrzani. Dlaczego przestano ścigać Krasikowa? Aby to wyjaśnić, należy cofnąć się aż do kwietnia 2007 r. Ktoś zastrzelił wtedy w małym mieście Kostomuksza w Karelii miejscowego radnego i biznesmena, Jurija Kozłowa. W czasie śledztwa nigdy publicznie nie informowano, czy są w sprawie jacyś podejrzani.  Ale wiadomo, że miejscowe biuro śledcze wystąpiło już dwa tygodnie po zabójstwie o kopię paszportowych danych Krasikowa. Bellingcat dotarł później do bazy danych policji w Karelii, ale nie było tam śladu po aktach mężczyzny. Nie wiadomo, dlaczego śledczy na długo przed znalezieniem zwłok (do zaginięcia Kozłowa doszło w kwietniu, ciało znaleziono w lipcu) już zakładali zabójstwo i – co więcej – już mieli podejrzanego: Wadima Krasikowa. Dopiero w 2015 r. miejscowe media podały, że w Moskwie zatrzymano trzech podejrzanych o zabójstwo. Jednym z nich był Krasikow – ścigany już za zabójstwo z 2013 r. Co ciekawe, dwaj podejrzani zostali postawieni przed sądem za zabójstwo Kozłowa. Krasikowa nie tknięto. Co więcej, kilka miesięcy po zatrzymaniu i przesłuchaniu, co miało miejsce na przełomie 2014 i 2015 r., wycofano listy gończe za Krasikowem wydane w związku z zabójstwem w Moskwie. To właśnie wtedy służby zapewne zwerbowały mężczyznę do „mokrej roboty”. Nadawał się idealnie. Były specnazowiec, dwukrotny zabójca, który długo nie dawał się złapać, zagrożony karą dożywotniego więzienia.  Człowiek-widmo   We wrześniu 2015 r. władze wydają krajowy paszport na nazwisko Wadim Sokołow (ur. 20.08.1970). Tyle że takiej osoby po prostu nigdy nie było. Sokołow to Krasikow. Jednocześnie niemal wszystkie informacje potwierdzające istnienie Wadima Krasikowa zostają usunięte z państwowych baz danych: policji, kierowców czy ubezpieczeń socjalnych. Interesujące, że jedyny dowód jego istnienia to ważny paszport na to nazwisko w centralnej bazie paszportowej. Bellingcat na podstawie danych rezerwacji w liniach lotniczych ustalił, że w 2016 r. Krasikow – pod fałszywym już nazwiskiem – zaczął swobodnie podróżować po Rosji. Wielokrotnie latał na okupowany Krym i do jednej z sąsiednich republik środkowoazjatyckich. Nikt go nie niepokoił, nie miał problemu z przekraczaniem granicy.  Numer identyfikacji podatkowej „Wadim Sokołow” uzyskał dopiero w lipcu 2019 r., podobnie jak paszport zagraniczny, kilka dni przed tym, jak 26 lipca na jeden dzień poleciał z Moskwy do St. Petersburga. Trzy dni później pojawił się w konsulacie Francji w Moskwie, przedstawiając się jako inżynier zatrudniony w petersburskiej firmie RUST, mieszkaniec Petersburga. Chciał dostać półroczną wizę wielokrotnego wjazdu dającą prawo nieograniczonego wjazdu do wszystkich 26 krajów strefy Schengen. Ciekawe, że we wniosku zaznaczył, iż chce się udać do Francji już 30 lipca i pozostawać w niej przez maksymalny dopuszczony przepisami jednorazowy pobyt, 90 dni. Tymczasem w bazie danych Schengen nie było nawet informacji, żeby taka osoba w ciągu ostatnich sześciu lat wjeżdżała na terytorium Unii. Jak to się stało, że konsulat francuski wydał wizę wielokrotnego wjazdu człowiekowi z pustym, dosłownie parę dni wcześniej wydanym paszportem, na dodatek bez danych biometrycznych? Paszport na nazwisko Wadim Sokołow, lat 49, został wydany 19 lipca. Już 10 dni później Sokołow złożył wniosek o wizę francuską, dostał ją następnego dnia, 30 lipca. Rosjanin przyleciał samolotem 17 sierpnia z Moskwy do Paryża, a 20 sierpnia przyleciał do Warszawy. Z Warszawy pojechał do Berlina 22 sierpnia. Paszport nie jest zarejestrowany w żadnej z rosyjskich baz danych, więc w normalnych okolicznościach Sokołow nie mógłby w ogóle opuścić Rosji. Pytanie, dlaczego Sokołowowi wydano przestarzały paszport bez danych biometrycznych, choć już 10 lat temu w Rosji wprowadzono paszporty biometryczne? Paszporty w starym stylu wydaje się już w wyjątkowych sytuacjach, na żądanie, gdy petent nie ma już czasu na czekanie na szyfrowanie odcisków palców i proces drukowania. Wszyscy zdemaskowani dotychczas agenci GRU, którzy brali udział w zagranicznych operacjach (a jest ich już ponad 20) mieli właśnie paszporty bez danych biometrycznych – aby trudniej było ich zidentyfikować.  Jak Sokołow mógł więc w ogóle przekroczyć granicę Rosji 31 lipca? Albo odpowiedni urzędnicy dostali polecenie, aby taką osobę przepuścić mimo braku zgodności paszportu z bazą Rospasport, albo w momencie opuszczania Rosji Sokołow był w bazie danych, a następnie został usunięty z Rospasportu. Oba scenariusze są możliwe. System kontroli granicznej jest nadzorowany przez FSB – jeśli więc ktoś na kontroli dostał sygnał, że to osoba pod przykryciem pracująca dla FSB, przepuścił ją jak gdyby nigdy nic. Możliwy jest też drugi wariant. Dane z bazy mogły być usunięte zaraz po wiadomości, że kiler wpadł w Berlinie.  Długa ręka Moskwy   Niemiecka Federalna Prokuratura Generalna zakłada, że Wadim Krasikow nie działał sam. Musiał mieć wspólnika lub wspólników, którzy wcześniej rozpracowali Changoszwilego (w Niemczech Czeczen posługiwał się danymi osobowymi Tornicke K.), ustalili, jakie są jego zwyczaje i opracowali plan ucieczki. Ktoś musiał też dostarczyć kilerowi broń. – Zabójca przyjechał do Berlina w przeddzień zabójstwa. Świadczy to o tym, że ktoś za niego przeprowadził zwiad i dostarczył mu informacji o przyzwyczajeniach i zwyczajach ofiary. Najprawdopodobniej byli to mieszkający w Berlinie Czeczeni sympatyzujący z Kadyrowem – mówił już tydzień po śmierci Changoszwilego Ekkehard Maass, prezes Niemiecko-Kaukaskiego Towarzystwa w Berlinie (DKG), a prywatnie dobry znajomy zamordowanego, który znakomicie orientuje się w podziałach wśród czeczeńskiej diaspory w Niemczech. Niewykluczone jednak, że w sprawę byli też zamieszani agenci wywiadu rosyjskiego pracujący pod dyplomatycznym przykryciem. Wszak 4 grudnia niemieckie władze ogłosiły dwóch pracowników ambasady Rosji w Berlinie za osoby niepożądane na niemieckim terytorium – właśnie w związku z zabójstwem Changoszwilego. Zelimchan Changoszwili miał 40 lat. Urodził się w Wąwozie Pankisi, w Gruzji, przy granicy z Czeczenią i Dagestanem. Wąwóz zamieszkuje społeczność Kistów, czyli gruzińskich Czeczenów. Changoszwili brał udział w drugiej wojnie czeczeńskiej (1999-2009) w oddziałach Czeczeńskiej Republiki Iczkeria, której władze nie uznawały zwierzchnictwa Moskwy. W latach 2001-05 Changoszwili był jednym z komendantów polowych, dowodząc oddziałem złożonym z około 60 bojowników. Początkowo walczył pod rozkazami Szamila Basajewa i Abu Walida, później – Asłana Maschadowa. Po śmierci Basajewa i Maschadowa Changoszwili wrócił do Gruzji, gdzie wyrobił sobie paszport na nazwisko panieńskie jego matki. W Gruzji rządził wówczas prozachodni obóz Micheila Saakaszwilego. Changoszwili podjął współpracę z gruzińskimi służbami (antyterrorystyczny wydział MSW). Wykorzystywał swoje kontakty z czasów walki w czeczeńskiej rebelii i swoją pozycję wśród Kistów. W 2012 r. pośredniczył w negocjacjach między władzami gruzińskimi a czeczeńskimi bojownikami, którzy wzięli zakładników w wąwozie Łopota w Kachetii.  Cztery lata wcześniej Changoszwili sformował oddział ok. 200 ochotników z Wąwozu Pankisi, którzy mieli walczyć z Rosjanami po stronie Gruzji na terytorium Osetii Południowej. W Rosji Changoszwili został oskarżony o terroryzm już w 2002 r. – wysłano za nim międzynarodowy list gończy. Próbowano zabić go co najmniej cztery razy. Najbliżej osiągnięcia celu rosyjski wywiad był w 2015 r. W biały dzień, w centrum Tbilisi nieznani napastnicy ostrzelali samochód, którym jechał Changoszwili. Padło osiem strzałów, aż cztery kule trafiły Czeczena. Dostał w ramię i plecy. Przeżył. Zamachowcy zbiegli, ale do ataku doszło w miejscu monitorowanym. Jednak nagranie w dziwny sposób zniknęło.  Gdy Changoszwili zrozumiał, że prokuraturze nie spieszy się z wykryciem sprawców, a władze gruzińskie nie zamierzają już z nim współpracować i go ochraniać (należy pamiętać, że rządziła już nowa ekipa, nastawiona przychylniej do Rosji niż poprzednicy), postanowił poszukać dla siebie i rodziny bezpieczniejszego miejsca do życia.  Przez Ukrainę i Polskę wyjechali do Niemiec. Tutaj w 2016 r. Changoszwili poprosił o azyl polityczny. Problem w tym, że niemieckie służby potraktowały go jako osobę „stanowiącą zagrożenie dla bezpieczeństwa narodowego”. W 2018 r. wycofano te podejrzenia, ale azylu i tak nie dostał. Kilka miesięcy później zginął w centrum Berlina, w biały dzień, w publicznym miejscu.",,
„Polacy są bogactwem państwa”. Prezydent Litwy odniósł się do zarzutów dyskryminacji,"„Litewscy Polacy są bogactwem państwa” – napisał na swoim profilu na Facebooku prezydent Litwy Gitanas Nauseda. Jest to odpowiedź na zarzuty, że mógł dopuścić się dyskryminacji na tle narodowościowym.","„Polacy na Litwie, tak jak inne mieszkające tu narody, bardzo przyczynili się do budowy nowoczesnego, otwartego i silnego państwa litewskiego. Są bogactwem Litwy i podkreślam to od pierwszej swojej mowy w dniu inauguracji, gdy akcentowałem ideę Jednej Litwy” – napisał prezydent.  W zeszłym tygodniu Nauseda w jednym z wywiadów zarzucił ministrowi komunikacji Jarosławowi Narkiewiczowi z Akcji Wyborczej Polaków na Litwie – Związek Chrześcijańskich Rodzin (AWPL-ZChR), zatrudnianie w swoim resorcie 20 osób powiązanych ze swoją partią.   Po zweryfikowaniu tych doniesień okazało się, że spośród 500 osób zatrudnionych w czasie urzędowania nowego ministra komunikacji, czyli od pięciu miesięcy, tylko 12 jest narodowości polskiej. Zostały one zatrudnione nie przez ministra, lecz przez kierowników urzędów podlegających resortowi i są to nienależący do żadnej partii listonosze, sortownicy listów, kierowca i jeden menadżer.   W reakcji na to premier Saulius Skvernelis wyraził opinię, że krytyka wobec Narkiewicza może stanowić dyskryminację na tle narodowościowym. Prezydent powyższe spekulacje określa jako „próby realizacji wąskich interesów politycznych” i zdecydowanie je odrzuca. Podkreśla, że złożył przysięgę, iż będzie równie sprawiedliwy dla wszystkich „niezależnie od narodowości, wyznania lub przekonań”.  „Jestem wierny mojej przysiędze i jeśli to konieczne, będę chronić obywateli naszego kraju przed dyskryminacją na jakiejkolwiek podstawie w ramach uprawnień przyznanych mi przez Konstytucję. Przysięgałem również, że będę służyć dla dobra wszystkich ludzi Litwy, więc w postrzeganiu nepotyzmu jestem i pozostanę pryncypialny, niezależnie od tego jaka partia się tym zajmuje” – zaznaczył prezydent.  Od kilku miesięcy Narkiewiczowi zarzuca się, że nie radzi sobie na stanowisku ministra, dopuszcza się nepotyzmu i działa we własnym interesie kosztem dobra publicznego. Prezydent Nauseda i opozycja żądają jego dymisji. Koalicja rządząca wyraża pełne poparcie dla ministra.  Na początku lipca AWPL-ZChR weszła w skład koalicji rządzącej, której trzon stanowi Związek Chłopów i Zielonych. Polacy otrzymali stanowiska ministra komunikacji oraz spraw wewnętrznych.",,
Putin: Na pokładzie Tu-154M nie było wybuchów,"Prezydent Rosji Władimir Putin podczas dorocznej konferencji prasowej w Moskwie stwierdził, że na pokładzie rządowego samolotu Tu-154M, lecącego 10 kwietnia 2010 roku do Smoleńska, nie było wybuchów. Prezydent Rosji twierdzi, że zostało to zbadane przez ekspertów polskich i rosyjskich.","Prezydent Rosji Władimir Putin oświadczył, że wszystko, co działo się na pokładzie polskiego samolotu rządowego Tu-154M, zostało zbadane, i zauważył, że samolot leciał z Warszawy, a nie z Moskwy. – Szukajcie w takim razie u siebie – dodał. –  Jeśli w samolocie były wybuchy - samolot skąd leciał, z Moskwy? Z Warszawy - to znaczy, tam je podłożono –  mówił Putin. Dodał następnie: „Szukajcie w takim razie u siebie”, po czym zapewnił: „Nie było tam żadnych wybuchów”. – Zbadano w sposób najdokładniejszy wszystko, co działo się na pokładzie samolotu –  mówił Putin. Oświadczył, że doszło do „nieszczęścia i katastrofy”. Dodał: „Przewróćcie w końcu tę kartę, dorośnijcie w końcu, osiągnijcie dojrzałość odpowiadającą wymogom dnia dzisiejszego i interesom narodu polskiego”.Zaapelował o oszacowanie, jakie straty Polska poniosła z powodu sankcji wobec Rosji. – Ile miejsc pracy zostało straconych, jaka mogłaby pojawić się produkcja zorientowana na rynek rosyjski? – oświadczył.– Nie potrzebujemy niczego od Polski; chcemy rozwijać z Polską stosunki. Mam nadzieję, że to podejście weźmie górę – podsumował Putin.Odpowiadając na pytania dziennikarzy rosyjskich i zagranicznych, odniósł się również do kwestii relacji rosyjsko-amerykańskich,  oświadczył, że Rosja nie uznaje nuklearnego statusu Korei Północnej.Poinformował także, że w przyszłym roku wydatki Rosji na obronność wyniosą 2,8 bln rubli, czyli równowartość ok. 46 mld dolarów. Oświadczył także, że Rosja zapewni sobie bezpieczeństwo bez angażowania się w wyścig zbrojeń i nie rujnując swego budżetu. Dodał, że w wyborach prezydenckich w marcu 2018 roku weźmie udział jako kandydat niezależny.  Wiceszef MSZ: działania Rosji nie sprzyjają ujawnieniu pełnej prawdy ws. Smoleńska Wiceszef MSZ Bartosz Cichocki, który odpowiada w resorcie dyplomacji za sprawy wschodnie oraz politykę bezpieczeństwa, skomentował wypowiedź prezydenta Rosji Władimira Putina.– Działania Rosji - m.in. ukrywanie ważnych świadków i przetrzymywanie wraku Tu-154M - nie sprzyjają ujawnieniu pełnej prawdy nt. katastrofy smoleńskiej i zmuszają nas do zastanowienia się nad rolą rosyjskich uczestników ówczesnych wydarzeń – powiedział wiceminister.– Będziemy w dalszym ciągu z determinacją dążyć do pełnego wyjaśnienia przyczyn i okoliczności tej katastrofy – podkreślił Cichocki.",,
TVP wydała oświadczenie po wyroku sądu ws. „paragonu Budki”,"„Postanowienie Sądu Okręgowego w Gliwicach, z dnia 8 października 2019 r dotyczące tzw. »Paragonu Hańby Borysa Budki« Telewizja Polska uznaje za przejaw wykorzystywania instytucji prawa do politycznych celów” – tak w swoim oświadczeniu Telewizja Polska odniosła się do wyroku, według którego  ma sprostować informację, jakoby wiceszef PO Borys Budka podawał nieprawdziwą cenę leku Valcyte.","„Pan Borys Budka w swojej wypowiedzi z 1 października, podczas debaty wyborczej emitowanej w programie 1 Telewizji Polskiej powiedział: »To jest rachunek paragon hańby tego rządu. 2 tys. zł dla dziecka po przeszczepie, które rodzice muszą wydać tylko dlatego, że ten rząd, zamiast dofinansowywać służbę zdrowia, woli wydawać pieniądze na nagrody dla ministrów« – czytamy w oświadczeniu Telewizji Polskiej. „Borys Budka zmanipulował fakty. Rodzice bowiem NIE  »muszą wydać« tych pieniędzy, gdyż lek jest refundowany. Wypowiedź posła miała na celu oskarżenie rządu o błędną politykę i właśnie brak refundacji leku. Rozmiary manipulacji Borysa Budki są rekordowe, gdyż odpłatność za refundowany lek dla osób uprawnionych wynosi 3,20 zł a nie 2000 zł, co oznacza, że pan Budka zawyżył cenę leku... 625 razy” – podkreśla Telewizja Polska. „Telewizja Polska wypełniając misję publiczną i dbając o to, by widzowie byli rzetelnie informowani, przedstawiła fakty: »Borys Budka podał nieprawdziwą cenę leku – lek z refundacją kosztuje 3, 20 zł, a nie ponad 2 000 zł« – podkreśla Telewizja Polska. „Rozumowanie Sądu jest absurdalne. Zgodnie z tym rozumowaniem poseł Budka może dzisiaj pójść do osiedlowego warzywniaka, zapłacić za kilogram jabłek 2000 zł (istnieje przecież swoboda umów), dostać wydruk z kasy fiskalnej potwierdzający zapłacenie tej ceny, a następnie ogłosić publicznie, że w Polsce kilogram jabłek kosztuje 2000 zł. Każdemu zaś, kto temu zaprzeczy, sąd w Gliwicach nakaże sprostowanie i przeprosiny. Poseł Budka będzie przecież dysponował paragonem” – czytamy. „Ale okazuje się, że zgodnie nawet z absurdalną logiką Budka zmanipulował fakty. Nie dość, że zamiast jednego podał cenę DWÓCH opakowań, to jeszcze na zaprezentowanym przez niego rachunku widnieje kwota 2082,36 zł, co oznacza, że kupujący za opakowanie leku poza trybem refundacji zapłacił 1041,18 zł a nie 2000 zł. W obu wariantach Poseł Budka podając cenę 2000 zł dokonał manipulacji: cenę leku prawdziwą tj 3,20 zł zawyżył o 62 500 proc., cenę „Budkową” 1041,18 zł zaś o 92 proc.” – podkreśla Telewizja Polska. „Pan Budka mówił o rachunku hańby, tymczasem mamy do czynienia z haniebnym (mimo swej groteskowości) orzeczeniem. Zignorowanie faktów, sensu i kontekstu wypowiedzi czy doświadczenia życiowego doprowadziły do sytuacji, w której decyzja sądu nabiera cech skrajnie politycznej deklaracji, służącej interesom określonej partii politycznej” – czytamy. „Ciekawe, czy sąd wyższej instancji stanie w obronie powagi, czy groteski sądownictwa w Polsce” – podaje TVP w oświadczeniu.",,
„F-35 to gotowość do współpracy z państwami NATO w przypadku potencjalnego ataku”,"Myśliwce F-35 to bardzo zaawansowane środki rozpoznawcze, ale też środki walki elektronicznej.  Nowe samoloty spełniają także funkcje centrów dowodzenia i są zdolne do przesyłania danych między elementami uzbrojenia całego Paktu Północnoatlantyckiego – mówi mjr Krzysztof Płatek, rzecznik prasowy Inspektoratu Uzbrojenia w resorcie obrony. W piątek Polska podpisała umowy na zakup od USA 32 sztuk samolotów bojowych piątej generacji F-35.","Umowę zakupu przez Polskę od USA 32 samolotów bojowych piątej generacji F-35 podpisał w piątek w Dęblinie szef MON Mariusz Błaszczak. W uroczystości wzięli też udział: zwierzchnik sił zbrojnych prezydent Andrzej Duda, premier Mateusz Morawiecki i ambasador USA Georgette Mosbacher.  F-35 jest określany jako samolot piątej generacji ze względu na wielozadaniowość, obniżoną wykrywalność przez radary – dzięki specjalnemu kształtowi kadłuba, mieszczącego zamknięte komory na uzbrojenie, skrzydeł i usterzenia oraz rozbudowane zdolności do odbierania i dostarczania informacji innym systemom uzbrojenia.  Jak podkreślił na antenie TVP Info major Płatek, nowe myśliwce, które trafią do polskich sił powietrznych, wyposażono w system Stealth, najważniejszy element samolotów, charakterystyczny dla 5. generacji myśliwców.  – Polska jest państwem wschodniej flanki NATO, która w przypadku potencjalnej agresji przeciwnika znajduje się na pierwszej linii frontu. W tym względzie jesteśmy jednak krajem zagrożonym – mówił rzecznik Inspektoratu Uzbrojenia MON.  Z tego powodu – argumentował – musimy posiadać bardzo nowoczesne wyposażenie. – Przede wszystkim inter-operacyjne z innymi państwami Sojuszu, aby w sytuacji, kiedy dojdzie do współpracy z wojskami wysłanymi nam do pomocy, nasze siły były gotowe do współdziałania. Jak zaznaczył, pierwsze maszyny trafią do Polski na przełomie 2025 i 2026 roku. 2024 rok to termin dostaw na terenie USA. Wtedy nasi piloci i personel techniczny udadzą się tam, by szkolić się w obsłudze myśliwców – przypomniał przedstawiciel MON.  Wartość kontraktu – jak podało ministerstwo – to 4,6 mld dol. Polska kupuje 32 maszyny tego typu wraz z pakietem szkoleniowym i logistycznym.  W najnowszym planie modernizacji technicznej, przygotowanym na lata 2021-2035, zapowiedziano nie tylko zakup samolotów piątej generacji, ale i współdziałających z nimi dronów rozpoznawczych i bojowych.",,
Gmina w woj. zachodniopomorskim przestaje istnieć przez długi. Pierwszy przypadek w Polsce,Ze względu na zadłużenie gmina Ostrowice została włączona do gmin Drawsko Pomorskie i Złocieniec 1 stycznia 2019 r. To pierwszy taki wypadek w Polsce. Gmina została zlikwidowana na mocy specustawy.,"Specustawę o szczególnych rozwiązaniach dotyczących gminy Ostrowice w województwie zachodniopomorskim przygotowaną przez MSWiA Sejm przyjął 5 lipca 2018 r., Senat nie zaproponował do niej poprawek, prezydent RP Andrzej Duda podpisał ją 20 lipca.  Zgodnie z jej zapisami to Rada Ministrów rozporządzeniem znosi gminę 1 stycznia 2019 r.Wiceminister administracji i spraw wewnętrznych Paweł Szefernaker na lipcowym posiedzeniu Senatu tłumacząc potrzebę ustawowego rozwiązania dla Ostrowic, mówił że „tu mamy do czynienia z gminą, która jest procentowo najbardziej zadłużona w skali kraju”.Zaznaczył wówczas, że „w obecnym systemie prawnym nie ma narzędzi do tego, żeby taka gmina mogła sama wyjść z tego rodzaju problemu”. Dodał, że gdyby chcieć tę gminę włączyć do sąsiednich na obecnych warunkach, „to gminy, które przejęłyby Ostrowice, przejęłyby też 50-milionowy dług"" i to bez zaplecza prawnego. Szefernaker podkreślił, że chciałby, aby ustawa ws. zadłużonych Ostrowic, ""była incydentem i żeby nie było kolejnych takich incydentów”.Stosowne rozporządzenie Rady Ministrów w sprawie zniesienia i podziału gm. Ostrowice z dniem 1 stycznia 2019 r. weszło w życie 10 sierpnia. Zgodnie z tym dokumentem obszar likwidowanych Ostrowic podzielony został między gminy: Drawsko Pomorskie i Złocieniec. Zgodnie z ustawą dług zlikwidowanej gminy Ostrowice, który na koniec 2017 r. wynosił prawie 47 mln zł, co stanowiło 437 proc. jej dochodu, i obecnie przekracza 50 mln zł, przejmuje Skarb Państwa reprezentowany przez wojewodę zachodniopomorskiego.Od 1 stycznia 2019 r. wojewoda będzie miał 14 dni na wezwanie wierzycieli do zgłaszania wierzytelności. Na stronie internetowej Zachodniopomorskiego Urzędu Wojewódzkiego w Szczecinie zostanie opublikowane stosowne obwieszczenie w tej sprawie. W ciągu trzech miesięcy wierzyciele będą zobowiązani odpowiedzieć na wezwanie. Wierzytelności niezgłoszone w terminie – wygasną.Wojewoda ustali wysokość należności. Odbędzie się to nie wcześniej niż 12 miesięcy i nie później niż 15 miesięcy od zlikwidowania gminy Ostrowice. Wierzyciele będą mieć prawo do wniesienia sprzeciwu do właściwego sądu okręgowego. Skarb Państwa będzie reprezentować Prokuratoria Generalna.Były wójt gminy Ostrowice Wacław M. i była skarbniczka gminy Krystyna K., podejrzani o jej zadłużenie m.in. w parabankach, w listopadzie 2016 r. usłyszeli zarzuty nadużycia i przekroczenia uprawnień, a także nierzetelnego prowadzenia ksiąg rachunkowych, doprowadzając do wyrządzenia gminie szkody wielkich rozmiarów. Akt oskarżenia trafił w maju 2018 r. do Sądu Okręgowego w Koszalinie. W grudniu rozpoczął się proces oskarżonych. Oboje nie przyznają się do winy.",,
"Opozycja straszy dyktaturą, ale nie głosuje. „Może ktoś poleciał na Maderę”","Z powodu nieobecności posłów Prawa i Sprawiedliwości przedstawiciele opozycji mogliby wygrać dwa głosowania związane z reformą sądownictwa. Mogliby, bo choć politycy KO, Lewicy i PSL mówią o zbliżającym się polexicie, to 27 z nich nie wzięło udziału w czwartek w porannych głosowaniach. – Może trzeba sprawdzić, czy ktoś na Maderę nie poleciał odpocząć i opalić się. Pamiętamy Ryszarda Petru, który w środku „puczu” wybrał wakacje. Opozycja, która straszy Polaków, że zbliża się dyktatura i zlikwidujemy niezależne sądownictwo, jest niepoważna – powiedział portalowi tvp.info wiceminister cyfryzacji i poseł PiS Adam Andruszkiewicz.","W głosowaniu nad uzupełnieniem porządku obrad o projekt PiS ws. zmian w sądownictwie nie wzięło udziału 66 posłów, w tym 34 z PiS, 11 z KO, 12 z Lewicy i 7 z PSL-Kukiz'15. Opozycja przegrała też drugie głosowanie. Domagała się, żeby debata dotycząca projektu o sądach powszechnych i Sędzie Najwyższym trwała dłużej aniżeli 5-minutowe oświadczenia w imieniu klubów i kół. Przez nieobecność posłów KO, Lewicy i PSL-Kukiz'15 stało się to niemożliwe. Szef klubu parlamentarnego Koalicji Obywatelskiej Borys Budka zapowiedział, że na nieobecnych zostaną nałożone kary finansowe w wysokości 1000 zł. Na podobny ruch zdecydował się sekretarz klubu Lewicy Dariusz Wieczorek. Kary mają zostać przeznaczone na cele charytatywne.  – Jesteśmy w parlamencie po 4-letniej przerwie, więc być może niektórzy posłowie są rozkojarzeni, ale usprawiedliwienia na to nie ma. Tym bardziej, że byliśmy wczoraj na manifestacji w obronie sądów. Obowiązkiem całego klubu było tutaj być – stwierdził Wieczorek. Nieobecni posłowie robią wszystko, żeby wyjaśnić swoje zachowanie niezadowolonym wyborcom. – Z powodów rodzinnych musiałam pilnie wrócić na noc do domu. Wczoraj wieczorem zgłaszałam w Klubie, że nie mogę być rano na 10 w Sejmie. Uważam, że ustawa kagańcowa nie powinna być nigdy uchwalona – napisała na Twitterze Jagna Marczułajtis-Walczak.  Internauci przypomnieli jednak posłance KO, że kilka godzin wcześniej zamieściła na portalu zdjęcie czarnego kota z podpisem: „Beze mnie nie pojedziesz nigdzie #kotrządzi”. Wpis po wielu głosach krytyki zniknął z Twittera. – Szanowni Państwo, powód mojej absencji na dzisiejszym głosowaniu to pobyt poza granicami kraju. Od trzech dni przebywam z rodziną na urlopie świątecznym. Proszę o zrozumienie. Nie jest to lekceważenie obowiązków poselskich, tylko chęć wynagrodzenia rodzinie wielu nieobecności – bronił się z kolei na Twitterze poseł KO Grzegorz Napieralski. – Przepraszam wszystkich moich wyborców. Pragnę wyrazić głębokie uznanie dla protestujących, którzy wyszli wczoraj na ulice. Dołożę wszelkich starań w przyszłości, by przystosować się w jak największym stopniu do absurdalnych standardów pracy Sejmu, fundowanych nam przez PiS – dodał Napieralski. Koledzy i koleżanki nieobecnych na sali posłów KO nie kryją rozczarowania. – Te osoby zrobiły bardzo źle nie usprawiedliwiając swojej nieobecności. Takie zachowania nie powinny mieć miejsca. Oni powinni tam być – mówił nam poseł KO Arkadiusz Marchewka. Parlamentarzyści KO, którzy nie pojawili się na porannych głosowaniach unikali kontaktu z dziennikarzami, choć niektórzy później długo przysłuchiwali się debacie o sądownictwie na sali plenarnej. Na przykład Joanna Kluzik-Rostkowska, która nie odbierała telefonu. – Wszystko, co było do powiedzenia, już powiedziałem na Facebooku – napisał z kolei w SMS-ie Paweł Poncyljusz. – Bardzo przepraszam wszystkich za nieobecność na porannym głosowaniu. Zostałem ukarany przez klub KO karą finansową 1000 zł. Mam nadzieję, że więcej mi się takie spóźnienie nie zdarzy. Dołożę wszelkich starań, by być jeszcze bardziej sumiennym w obecności na głosowaniach. Mój błąd – czytamy we wpisie internetowym posła KO. Zupełnie inaczej do sprawy podeszła Lewica. Jej przedstawiciele nie chowali się przed kamerami. – Nic tego nie usprawiedliwia. Oczywiście to mój błąd. Nie wiedziałem o tym, że będą rano głosowania – mówił poseł Andrzej Rozenek.  Czy nieobecność na głosowaniach w sprawie sądownictwa może świadczyć o braku determinacji opozycji w tej sprawie? – Chyba się pan myli. Ja jestem zdeterminowany. To było głosowanie, które rzeczywiście powinniśmy wygrać. Niestety, ja w tym wypadku zawiodłem, bo spóźniłem się – odpowiedział Rozenek. – Bardzo mi przykro z tego powodu, biję się w piersi, przepraszam. Myślę jednak, że PiS i tak wprowadziłby ten punkt do porządku obrad. Zadecydowały przyczyny losowe związane z opieką nad dziećmi. Żałuję. Opozycja mogłaby wygrać to głosowanie. To byłby symboliczny znak przeciwko ustawom PiS-u – stwierdził Maciej Gdula z Lewicy. Poseł Marcin Kulasek tłumaczy się natomiast problemami technicznymi. – Przy tym drugim głosowaniu wystąpiła awaria mojej karty. Przerwałem głosowanie, podszedłem do stanowiska i poprosiłem o sprawdzenie mojej karty. Karta została sprawdzona i naprawiona, ale pani marszałek nie przeprowadziła ponownego głosowania – ubolewał Kulasek. Satysfakcji nie kryją politycy PiS-u. – Widzimy wyraźnie, że opozycja lubi robić dużo dymu, a w sytuacjach, kiedy powinna być silna, zwarta i gotowa, to nie ma tej siły i gotowości – mówił senator PiS Jan Maria Jackowski. – Niech różne kluby wprowadzają kary finansowe. Ja miałem ważnego gościa i nie mogłem być – tłumaczył się z kolei wicemarszałek Sejmu Piotr Zgorzelski z PSL-u. Nie odpowiedział jednak, jakiego gościa przyjmował.  – Obowiązki poselskie. Miałem wcześniej uzgodniony zespół parlamentarny do spraw ochrony zwierząt i praw właścicieli zwierząt. Przyjechało około 40 osób i prowadziłem ten zespół – stwierdził poseł Jarosław Sachajko z Kukiz'15. Politycy PiS-u mówią o słabej organizacji opozycji. – Na opozycji panuje chaos, bałagan. To jest konglomerat różnych formacji, partii, mniejszych ugrupowań. Widać, że te formacje muszą się jeszcze dużo nauczyć – powiedział poseł PiS Arkadiusz Mularczyk.",,
„To przyjemniejsze zajęcie niż naprawa kanalizacji”,"Prezydent Warszawy Rafał Trzaskowski weźmie udział w Trends Festiwal w stolicy. Ma wygłosić dwie mowy powitalne. Aktywność prezydenta komentują internauci. Jeden z nich ocenił, że „to przyjemniejsze zajęcie niż naprawa kanalizacji” i awarii w oczyszczalnia Czajka.","2 i 3 października 2019 r. w Warszawie odbędzie się konferencja Business Insider Trends Festival. Podczas spotkań głos zabierze wielu przedstawicieli biznesu, ekonomii i marketingu. Wśród osób występujących podczas festiwalu znalazł się prezydent stolicy Rafał Trzaskowski, który obok prezydenta Sopotu Jacka Karnowskiego i prezydenta Wrocławia Jacka Sutryka oraz m.in. przedstawicieli koncernu medialnego Ringier Axel Springer zabierze głos na dwóch panelach. Według planu zajmie to ok. 40 minut. Jeden z internautów zarzucił Trzaskowskiemu, że zamiast zająć się awarią oczyszczalni ścieków w Czajce ten poświęca czas innym działaniom.",,
Wysłannik USA ds. Ukrainy podał się do dymisji,Specjalny wysłannik Stanów Zjednoczonych ds. Ukrainy Kurt Volker podał się w piątek do dymisji - poinformowała telewizja CNN. Rezygnacja ma związek z kontrowersjami wokół lipcowej rozmowy telefonicznej prezydentów USA i Ukrainy Donalda Trumpa i Wołodymyra Zełenskiego.,"Jak podaje CNN Volker został wymieniony przez sygnalistę, będącym prawdopodobnie pracownikiem wywiadu, w raporcie o nieprawidłowościach wynikających z rozmowy Trumpa z Zełenskim. Według jego informacji Volker rozmawiał z prawnikiem Trumpa Rudym Giulianim, aby „powstrzymać szkody”, mogące wystąpić w związku z naciskami Trumpa na Ukrainę, by zaszkodzić jego potencjalnemu rywalowi Joe Bidenowi w następnych wyborach prezydenckich.W udostępnionym w czwartek zredagowanym raporcie sygnalista napisał, że Trump, rozmawiając z Zełenskim, zabiegał o ingerencję obcego państwa w wybory w USA, a Biały Dom starał się ukryć zapis tej rozmowy. Autor przyznaje, że nie był świadkiem rozmowy, ale podkreśla, że został szczegółowo poinformowany o jej treści przez „wielu urzędników Białego Domu, którzy mieli na ten temat bezpośrednie informacje”, a ich relacje pokrywały się.",,
"Szef klubu PO: Gdy zaczęła rządzić Gronkiewicz-Waltz, w Warszawie zaczęło się życie","– My bronimy dziś samorządów przed PiS – mówił na antenie radia RMF FM Sławomir Neumann, przewodniczący klubu PO. – Moim zdaniem ocena Hanny Gronkiewicz-Waltz w historii Warszawy – tych 12 lat – będzie bardzo pozytywna. (…) Ona postawiła miasto na nogi. Zaczęły się inwestycje, zaczęło się życie w Warszawie – wskazywał polityk.","Sławomir Neumann, czołowy po Grzegorzu Schetynie polityk Platformy, chwalił rządy Hanny Gronkiewicz-Waltz, która w tym roku nie będzie się już ubiegała o reelekcję. – Cieniem na jej prezydenturze będzie się kładła sprawa reprywatyzacji. Ale to nie jest coś, co przysłoni jej prezydenturę – oceniał polityk.Jak zaznaczał Neumann, gdy w stolicy zaczęła rządzić Gronkiewicz-Waltz, w Warszawie „zaczęło się życie”. – Ona to miasto postawiła na nogi. Zaczęły się inwestycje, zaczęło się życie w Warszawie – dodał. – Wcześniej był zastój, trwanie. Później dopiero się zaczęła praca – wskazał.   – Były pierwotniaki. Ludzie zeszli z drzew a potem się zaczęło życie – komentował słowa Neumanna red. Robert Mazurek.Szef klubu PO w rozmowie mówił również o polityku Ryszardzie Petru, który odszedł z Nowoczesnej, a teraz jest zapraszany do koalicji z opozycją. – Jeżeli Petru chce i u myśli poważnie o polityce, powinien do nas dołączyć – powiedział Sławomir Neumann, zaznaczając, że Platforma czeka na Petru „z mniej lub bardziej otwartymi ramionami”.",,
"Korwin-Mikke znów przekracza granice. „Hajlował” w europarlamencie. „Ein Reich, ein Volk, ein Ticket”",Polski europoseł i lider partii KORWiN po raz kolejny szokuje swoim zachowaniem. We wtorek w czasie dyskusji na sali Parlamentu Europejskiego podniósł rękę w geście nazistowskiego pozdrowienia.,"Zabroniony w wielu państwach – w tym Polsce –  „salut rzymski” Janusz Korwin-Mikke wykonał w czasie debaty na temat wspólnego europejskiego biletu. Europosłowie zdecydowali, że Komisja Europejska powinna stworzyć taki dokument przewozowy, który pozwoli na łatwe przemieszczanie się różnymi środkami transportu zbiorowego w ramach UE. Korwin po swojemuChoć pomysł został przyjęty większością głosów, nie spodobał się Korwinowi-Mikkemu. – Ciągle mówimy o różnorodności, ale zawsze, gdy przychodzi do głosowania to głosujemy za ujednoliceniem wszystkiego – powiedział europoseł. Następnie stwierdził twierdził, że „tym razem jest to >>ein Reich, ein Volk, ein Ticket< To nie pierwszy raz, gdy Korwin-Mikke szokuje swoim zachowaniem w PE. Niedawno uchylono mu immunitet za spoliczkowanie na brukselskim korytarzu europosła Michała Boniego. Kontrowersja za kontrowersjąZ kolei po styczniowych zamachach na redakcję magazynu „Charlie Hebdo” w Paryżu, w których islamscy terroryści zabili kilkanaście osób, pojawił się na sesji z kartką „Nie jestem Charlie. Jestem za karą śmierci”. Było to nawiązanie do akcji solidarności z bliskimi ofiar – ludzie z całego świata umieszczali w serwisach społecznościowych swoje zdjęcia z napisem „Jestem Charlie”.",,
Departament Stanu jednoznacznie: spekulacje ws. spotkań polsko-amerykańskich fałszywe,"Rzeczniczka Departamentu Stanu Heather Nauert zaaprzeczyła doniesieniom, że Stany Zjednoczone rozważają zawieszenie stosunków dyplomatycznych z Polską w związku z nowelizacją ustawy o IPN. Powiedziała, że nie ma mowy o odwoływaniu spotkań na wysokim szczeblu.","– Spekulacje o tym, że dygnitarze USA nie będą się spotkać na wysokim szczeblu z przedstawicielami polskich władz są całkowicie fałszywe – oświadczyła w czwartek. Dodała, że współpraca polsko-amerykańska w sferze bezpieczeństwa jest solidna „i nic się tu nie zmienia”.Rzeczniczka ministerstwa spraw zagranicznych USA została poproszona o skomentowanie spotkania w Waszyngtonie szefa gabinetu prezydenta RP Krzysztofa Szczerskiego z asystentem sekretarza stanu USA ds. Europy i Eurazji, Wessem Mitchellem. Potwierdziła, że takie spotkanie się odbyło i przypomniała, że w ubiegłym tygodniu z Mitchellem spotkał się również wiceszef polskiego MSZ Marek Magierowski.Dodała, że obydwa spotkania potwierdzają bezzasadność spekulacji dotyczących zawieszenia stosunków dyplomatycznych z Polską. Nauert zaznaczyła jednocześnie, że nie ma dla mediów informacji o spotkaniach czy odwołaniu spotkań. Gdyby coś takiego miało mieć miejsce, informowałby o tym Biały Dom – zasugerowała.– Nie tylko Stany Zjednoczone, ale również wiele krajów na świecie niepokoi się przyjętym ostatnio w Polsce prawem dotyczącym Holokaustu (chodzi o nowelę ustawy o IPN - PAP) – dodała Nauert. Sojusz polsko-amrykańskiWięcej na temat czwartkowego spotkania z asystentem sekretarza stanu USA ds. Europy i Eurazji Wessem Mitchellem powiedział podczas spotkania z dziennikarzami szef gabinetu prezydenta Krzysztof Szczerski. – Sojusz polsko-amerykański jest silny jak zawsze; możemy mówić o perspektywach rozwoju relacji – zaznaczył bezpośrednio po spotkaniu.Szczerski rozpoczął w czwartek roboczą wizytę w USA, podczas której spotyka się m.in. z przedstawicielami Departamentu Stanu. Odnosząc się do nowelizacji ustawy o IPN powiedział, że nie wpłynęła ona na treść relacji polsko-amerykańskich, ale na ich atmosferę.Po rozmowie z Mitchellem powiedział dziennikarzom, że była to dobra, godzinna rozmowa.Podkreślił, że na spotkaniu omówiono szczegółowo wszystkie te tematy i poruszono kwestie dotyczące m.in. Ukrainy, polityki rosyjskiej, szczytu NATO w Warszawie, tegorocznego szczytu NATO w Brukseli, współpracy wojskowej polsko-amerykańskiej i energetycznej. Przekonywał, że w czasie rozmowy z Mitchellem „zarysowali obszary, w których możemy mówić o perspektywach rozwoju relacji polsko-amerykańskich, pogłębienia sojuszu”.Szczerski wymienił też kluczowe elementy współpracy polsko-amerykańskiej: „strategiczny sojusz polsko-amerykański w zakresie bezpieczeństwa, rozwoju gospodarczego, współpracy energetycznej, współpracy ekonomicznej”. Jest on - jak ocenił - „nie tylko trwały, ale i bardzo bogaty w treść, zyskuje nowe treści, takie jak np. nasze członkostwo w Radzie Bezpieczeństwa, które także powoduje, że mamy nowe tematy do współpracy, rozmowy polsko-amerykańskiej”. Różnica zdań ws. ustawy IPNJak powiedział Szczerski, drugim obszarem poruszonym na spotkaniu była „różnica zdań dotycząca oceny ustawy o IPN”. – To rzeczywiście jest temat, gdzie opinie amerykańskie, także poza samą administracją prezydencką, ale także w ogólnym środowisku tutaj amerykańskim, są bardzo krytyczne, i rzeczywiście ta dyskusja powinna być prowadzona i będzie prowadzona. Do tej dyskusji otwarciem i pewnym momentem przełomowym była decyzja pan prezydenta (Andrzeja Dudy) o skierowaniu tej ustawy do Trybunału Konstytucyjnego – ocenił.Jak podkreślił, decyzja ta została dobrze przyjęta w Waszyngtonie i „w pewnym stopniu uspokoiła sytuację”. Według niego stało się tak, bo „w swoim wniosku pan prezydent podzielił i de facto w imieniu różnych środowisk przedstawił te wątpliwości czy te uwagi, które pojawiały się w dyskusji wokół tej ustawy”.Prezydencki minister przyznał, że „ustawa o IPN wpłynęła na stosunki polsko-amerykańskie atmosferycznie”.Trudna sytuacja – Rzeczywiście - mówił - nie ma co ukrywać, że kontekst atmosferyczny jest dzisiaj gorszy niż był, dlatego że pojawia się wiele artykułów, pojawia się wiele opinii, wiele krytycznych uwag. I bez wątpienia atmosferycznie dzisiaj sytuacja (jest) trudniejsza niż była przed tą ustawą – powiedział Szczerski.Na pytanie, czy jest problem z umówieniem tego spotkania, szef gabinetu prezydenta odparł: „nie ma żadnego problemu z umówieniem żadnego spotkania, jest dzisiaj kwestia tylko dyskusji o tym, w jaki sposób uczynić je spotkaniem sukcesu”.Po spotkaniach w Waszyngtonie Szczerski uda się do Nowego Jorku, gdzie w piątek będzie dyskutował na temat zagadnień i planów związanych z objęciem przez Polskę w maju br. przewodnictwa Rady Bezpieczeństwa ONZ.",,
„Ciemne loty” nad Bałtykiem. Finowie naliczyli rekordowo dużo rosyjskich maszyn,"W ubiegłym roku odnotowano wzmożoną aktywność rosyjskich samolotów wojskowych w regionie Morza Bałtyckiego. Ich liczba była trzykrotnie większa, niż w 2012 roku – poinformował w sobotę główny dowódca fińskich sił zbrojnych gen. Jarmo Lindberg cytowany w Lannen Media.","Nad Bałtykiem wciąż obserwowane są „ciemne loty” – podał skupiający kilkanaście lokalnych dzienników koncern medialny Lannen Media (LM), powołując się na gen. Lindberga. Jego zdaniem rosyjskie samoloty przelatują czasem bez planów lotów czy kontaktu z kontrolą ruchu powietrznego. Mają wyłączone transpondery – urządzenia komunikacyjne, które automatycznie odbierają i wzmacniają przychodzące sygnały oraz na nie  odpowiadają.  Finlandia dąży do ograniczenia incydentów związanych z przelotami maszyn wojskowych, ponieważ wpływa to na bezpieczeństwo lotów cywilnych. W 2016 roku prezydent Sauli Niinisto zaproponował Władimirowi Putinowi, aby w regionie Bałtyku wszystkie samoloty latały z włączonymi transponderami, dzięki którym można je lokalizować i zarządzać ruchem lotniczym. Plan Niinisto zakładał jednocześnie redukcję napięcia na linii Rosja-NATO, a także niepewności w krajach bałtyckich po rosyjskiej aneksji Krymu. Temat bezpieczeństwa lotów nad Bałtykiem był omawiany także podczas dwustronnego spotkania prezydentów w Finlandii latem 2017 roku. Według strony rosyjskiej także samoloty NATO powinny latać z włączonymi transponderami i kwestia ta powinna być omawiana na posiedzeniu Rady NATO-Rosja.  Wcześniej nad Bałtykiem było tak tłoczno po zajęciu Krymu Rok 2017 był szczytowy, jeśli chodzi o liczbę rosyjskich lotów wojskowych w regionie. Poprzednią rekordową liczbę odnotowano w 2014 roku, kiedy Rosja zaanektowała Krym. Zdaniem Lindberga sytuacja ta nie stanowi jednak bezpośredniego zagrożenia militarnego dla kraju. Dodał, że Rosja nie podjęła żadnych działań wojskowych, które stanowiłyby takie zagrożenie. Chociaż Rosja wykazuje największą aktywność nad Bałtykiem, to – jak zwrócił uwagę Lindberg, aktywne są także wszystkie inne państwa regionu. Przypomniał, że wydarzenia z 2014 roku wywołały efekt domina. Wskazał przy tym na dodatkowe oddziały NATO w krajach bałtyckich oraz amerykański program „The European Reassurance Initiative”, którego celem było zwiększenie obecności USA w Europie po rosyjskiej aneksji Krymu. Generał dodał, że obecnie siły NATO przebywają w regionie w ramach „Europejskiej Inicjatywy Odstraszania"" (EDI European Deterrence Initiative), której budżet zgodnie z ostatnią decyzją zwiększono do 6,5 mld dolarów.",,
"„Nieludzkie akty, których nigdy nie można usprawiedliwić”. Papież po ataku na Sri Lance","Papież Franciszek wyraził w poniedziałek bliskość z ludnością i Kościołem Sri Lanki, gdzie w niedzielę doszło do serii zamachów terrorystycznych, w których zginęło prawie 300 osób. Ataki papież nazwał „nieludzkimi” i wezwał, by wszyscy je potępili.","Podczas spotkania z wiernymi w drugi dzień Świąt Wielkanocnych na maryjnej modlitwie Regina coeli w Watykanie papież powiedział: „Chciałbym ponownie wyrazić moją duchową i ojcowską bliskość z narodem Sri Lanki. Jestem bardzo blisko z moim drogim bratem, kardynałem Malcolmem Ranjithem Patabendige Donem i z całym Kościołem archidiecezjalnym w Kolombo”.– Modlę się za liczne ofiary i za rannych – dodał Franciszek.–Proszę wszystkich, aby bez wahania udzielili temu drogiemu krajowi wszelkiej niezbędnej pomocy. Pragnę, aby wszyscy potępili te terrorystyczne ataki; nieludzkie akty, których nigdy nie można usprawiedliwić – mówił papież.Za ofiary zamachów Franciszek modlił się też w niedzielę podczas spotkania w Watykanie, w trakcie którego wygłosił wielkanocne orędzie i udzielił błogosławieństwa Urbi et Orbi.",,
"„Z zimną krwią rozstrzelali wiernych, w tym pastora i dzieci”. Atak na kościół",Wśród co najmniej 14 ofiar śmiertelnych niedzielnego ataku na kościół protestancki na wschodzie Burkiny Faso są także dzieci – poinformowały źródła bezpieczeństwa.,"Według tych źródeł kilkunastu „silnie uzbrojonych napastników” wdarło się do kościoła, w którym trwało niedzielne nabożeństwo, i „z zimną krwią rozstrzelało wiernych, w tym pastora i dzieci”. Do ataku doszło w miejscowości Hantoukoura w departamencie Foutouri na wschodzie kraju.Napastnicy uciekli na motocyklach. Wojsko i siły bezpieczeństwa rozpoczęły poszukiwania zabójców.Prezydent Roch Marc Christian Kabore potępił na Twitterze ten „barbarzyński atak” na protestancką świątynię. Potwierdził liczbę ofiar i złożył kondolencje ich rodzinom. W ostatnim czasie w Burkinie Faso, także we wschodniej części kraju, coraz częściej dochodzi do zbrojnych napaści dżihadystów na kościoły i chrześcijańskich duchownych. Dżihadyści, w wielu przypadkach operujący z baz w sąsiednim Mali, usiłują poszerzać swoje strefy wpływów, dokonując zamachów terrorystycznych właśnie w tym kraju.Ocenia się, że od 2015 r. w Burkinie Faso w wyniku zamachów terrorystycznych zginęło ponad 600 osób. Liczba osób, które zdecydowały się na opuszczenie swych domostw wzrosła od początku 2019 r. niemal pięciokrotnie - do 500 tys.W 2017 r. Burkina Faso, Mali, Mauretania, Niger i Czad utworzyły, przy wsparciu Francji, siły Sahel G5, których zadaniem jest zwalczanie grup terrorystycznych działających na południowych obrzeżach Sahary.",,
Cud nad Wisłą. 99 lat temu Polacy odparli bolszewików,"Obchodzimy 99. rocznicę Bitwy Warszawskiej. W sierpniu 1920 roku pod Ossowem i Radzyminem doszło do kluczowych walk w wojnie polsko-bolszewickiej. Bitwa, która miała miejsce dniach 14-15 sierpnia, nazywana jest również Cudem nad Wisłą i zakończyła się cennym zwycięstwem Polaków.","Jak przypomina wiceprezes Instytutu Pamięci Narodowej Mateusz Szpytma, bolszewików udało się powstrzymać dzięki mobilizacji całego narodu, zarówno jego elit jak i chłopów. – Bitwa Warszawska jest jedną z niewielu tych szalenie ważnych, dlatego, że uratowaliśmy wówczas swoją niepodległość, na 20 lat pozostaliśmy krajem wolnym, ale jest to ważna bitwa dla Europy, powstrzymaliśmy nawałę totalitarnego państwa bolszewickiego, który chciał nie tylko zająć Polskę, ale Niemcy, może Francję i zatrzymać się na Atlantyku – podkreślił.Historyk Janusz Odziemkowski z UKSW zaznaczył, że w Radzyminie i pod Ossowem rozegrały się decydujące walki. – Tam był szereg walk, bardzo ciężkich, bardzo dramatycznych, w końcu nieprzyjacielowi zabrakło oddechu, zabrakło wytrwałości, z którą nasze oddziały atakowały Radzymin – wyjaśnił. Zwrócił uwagę, że pod Radzyminem zderzyły się siły dwóch dywizji polskich i dwóch rosyjskich na bardzo małym obszarze, co spowodowało niezwykle zaciekłą walkę, z której przed decydującym uderzeniem bolszewicy się wycofali.Biskup Romuald Kamiński, ordynariusz warszawsko-praski, zapraszając na uroczystości 99. rocznicy Bitwy Warszawskiej podkreślił, że jest to okazja do refleksji. Zwrócił uwagę, że za rok będzie już 100. rocznica Bitwy Warszawskiej, nazywanej Cudem nad Wisłą. – Ten rok chcemy przeżyć jako dobre przygotowanie. To wydarzenie ochroniło Polskę, Europę i świat przed inwazją filozofii ze Wschodu, dlatego warto uczcić tę rocznicę i podziękować Bogu za wielką łaskę, ale starać się wyciągnąć wnioski na przyszłość – powiedział duchowny.",,
Gorąca linia USA–Szwecja. Trump deklaruje pomoc dla rapera,"Prezydent USA oświadczył w sobotę, że rozmawiał z premierem Szwecji Stefanem Loefven na temat aresztowanego w tym kraju amerykańskiego rapera A$AP Rocky'ego. Donald Trump poinformował rozmówcę, że może osobiście ręczyć za muzyka, który ma problemy w Szwecji w związku z bójką.","Prezydent Stanów Zjednoczonych napisał na Twitterze, że Loefven zapewnił go, iż A$AP Rocky „będzie traktowany sprawiedliwie”. „Również ja zapewniłem go, że nie ma ryzyka, by A$AP uciekł i zaoferowałem osobiście za niego poręczyć”, jeśli zostałby wypuszczony z aresztu za kaucją czy w innych przypadkach – dodał Trump. Prezydent podkreślił, że nadal będzie w kontakcie ze szwedzkimi władzami oraz – że uzgodnił z Loefvenem, że „ponownie porozmawiają w ciągu 48 godzin”.  Z kolei rzecznik szwedzkiego premiera Toni Eriksson poinformował, że rozmowa przywódców była „przyjazna i pełna szacunku” i trwała około 20 minut, w czasie których Loefven podkreślił, że wymiar sprawiedliwości Szwecji jest absolutnie niezależny od władz wykonawczych.  – Wszyscy obywatele są równi wobec prawa, a rząd nie ma ani prawa, ani intencji, by wpływać na postępowanie sądowe dotyczące A$AP Rocky'ego – dodał.",,
BCC pokazuje Platformie żółtą kartkę,"– PO ma jeszcze trochę czasu, by przekonać do siebie przedsiębiorców realizacją obietnic wyborczych, dotyczących programu społeczno-gospodarczego. Inaczej nastąpi zwrot środowisk biznesowych w stronę SLD czy PJN – mówi w rozmowie z portalem tvp.info Marek Goliszewski, prezes Business Centre Club.","–  Miał być podatek liniowy – nie ma; miała być dalsza redukcja klina podatkowego – nie ma; miała zostać ograniczona biurokracja – nie jest; miało być przyjazne państwo – nie jest; miało być mniej koncesji – nie ma; miała być reforma KRUS-u – nie ma nawet perspektywy; miało być dokończenie prywatyzacji – nie ma  – takie zarzuty wobec rządu formułuje Marek Goliszewski.   –  Biznes jest pragmatyczny. Nie daje się nabierać, kto w jakiego koloru koszulce występuje, ale co autentycznie robi. I dziś, gdybym miał wybierać między lewicą Leszka Millera a prawicą Donalda Tuska, to wybrałbym tę pierwszą opcję, choć premiera lubię i szanuję. Ale nie rozmawiamy o sympatiach, tylko o interesie gospodarki i ludzi. Trudno mi bronić „prawicy” nie tylko przed przedsiębiorcami, ale i przed własnym sumieniem –  podkreśla szef BCC w wywiadzie dla portalu tvp.info.   O zmianach w OFE Goliszewski mówi: –  To nie jest reforma systemu emerytalnego, tylko próba zmniejszenia długu i deficytu budżetu państwa za pomocą OFE, które z tym długiem i deficytem nie mają nic wspólnego. Rząd rozrzucał pieniądze publiczne na lewo i prawo, nie ograniczając wydatków. BCC ostrzegało przed kryzysem z tego wynikającym przez lata. Korzyści z „reformy” OFE dla budżetu będą tylko na krótką metę i bardzo małe – poprawią deficyt finansów publicznych zaledwie o 1,5% PKB. Nie tędy droga, tym bardziej, że obywatel traci zaufanie do własnego państwa, które łamie swoje przyrzeczenia.    Co prezes BCC powiedział portalowi tvp.info m.in. o podatku VAT i zrównaniu wieku emerytalnego, przeczytaj w  wywiadzie  na naszej stronie internetowej.",,
"Horała, Kaleta, Kondratko i Mosiński. To ich zobaczymy w komisji weryfikacyjnej","PiS zgłosi do komisji weryfikacyjnej ws. warszawskiej reprywatyzacji cztery osoby. Będą to: Łukasz Kondratko, Marcin Horała, Jan Mosiński i Sebastian Kaleta – poinformowała rzeczniczka PiS Beata Mazurek. W ubiegły piątek weszła w życie ustawa powołująca Komisję Weryfikacyjną do spraw tzw. dzikiej reprywatyzacji w stolicy.  – Musimy być w komisji weryfikacyjnej, jak musieliśmy być w komisji ds. Amber Gold, żeby pokazywać fałsz. Absurdalny mechanizm rządów PiS, dlatego trzeba tam być – oznajmił z kolei Grzegorz Schetyna dzisiaj w TOK FM.","Zgodnie z ustawą w skład komisji wchodzi przewodniczący, powoływany i odwoływany przez premiera oraz ośmiu członków w randze sekretarza stanu powoływanych i odwoływanych przez Sejm. Kandydatów do komisji weryfikacyjnej może zgłaszać marszałek Sejmu lub co najmniej 15 posłów. Prace komisji będą jawne.W czwartek premier Beata Szydło poinformowała, że Komisji Weryfikacyjnej będzie przewodniczył wiceminister sprawiedliwości Patryk Jaki.Beata Mazurek oświadczyła w czwartek, że PiS zgłosi do komisji cztery osoby: Łukasza Kondratko; prawnika, posła, ale jednocześnie samorządowca Marcina Horałę; dr. politologii, posła, samorządowca Jana Mosińskiego oraz Sebastiana Kaletę (prawnik po aplikacji radcowskiej).Patryk Jaki ocenił, że PiS „wyznaczył wagę ciężką do walki o sprawę fundamentalną, tzn. o sprawiedliwość w Polsce”. Jak dodał, kandydaci PiS to synteza ludzi doświadczonych, w tym parlamentarzystów oraz młodych prawników. Pytany przez dziennikarzy, jak zostaną rozdzielone pozostałe miejsca w komisji dla partii opozycyjnych, wiceminister odparł, że każdy klub parlamentarny powinien mieć swojego przedstawiciela w komisji. – Powinno być to oparte dokładnie na takim samym parytecie jak komisja śledcza ds. Amber Gold (gdzie każdy klub opozycyjny ma po jednym przedstawicielu) – podkreślił wiceminister sprawiedliwości. 24-26 maja wybór pozostałych kandydatówZgodnie z ustawą Komisja Weryfikacyjna będzie mogła np. utrzymać w mocy decyzję reprywatyzacyjną (uznać słuszność zwrotu nieruchomości), albo uchylić ją i podjąć decyzję merytoryczną, która pozwoli odebrać bezprawnie pozyskaną nieruchomość.Komisja będzie mogła też uchylić decyzję reprywatyzacyjną i przekazać sprawę do ponownego rozpatrzenia organowi, który ją wydał, wraz z wiążącymi wskazaniami co do dalszego postępowania. Może też stwierdzić wydanie decyzji reprywatyzacyjnej z naruszeniem prawa, jeśli wywołała nieodwracalne skutki prawne. W takiej sytuacji komisja będzie mogła nałożyć na osobę, która skorzystała na wydaniu decyzji reprywatyzacyjnej, obowiązek zwrotu nienależnego świadczenia w wysokości odpowiadającej wartości bezprawnie przejętej nieruchomości.Komisja będzie miała też prawo wstrzymywania postępowań innych organów (np. sądów) oraz dokonywania wpisów w księgach wieczystych.Do 19 maja sejmowe kluby mogą zgłaszać kandydatów do Komisji Weryfikacyjnej do tzw. dzikiej reprywatyzacji w stolicy; ich wybór odbędzie się na następnym posiedzeniu Sejmu zaplanowanym na 24-26 maja.",,
"Izrael wezwał do MSZ ambasadorów Słowenii, Belgii i Hiszpanii. Chodzi o głosowanie w RB ONZ","Izrael wezwał do Ministerstwa Spraw Zagranicznych ambasadorów Słowenii, Belgii i Hiszpanii po głosowaniu w Radzie Praw Człowieka Organizacji Narodów Zjednoczonych w sprawie wysłania zespołu międzynarodowych śledczych do zbadania wydarzeń w Gazie, gdzie od końca marca zginęło 118 Palestyńczyków.","Według komunikatu izraelskiego MSZ wicedyrektor ds. Europy Zachodniej spotkała się z ambasadorami Hiszpanii i Słowenii, a z ambasadorem Belgii rozmawiać będzie we wtorek.  Rezolucja Rady została w piątek przegłosowana 29 głosami, w tym przez przedstawicieli Słowenii, Belgii i Hiszpanii. 14 państw wstrzymało się od głosu, w tym Niemcy, Wielka Brytania, Japonia i Szwajcaria. Zespół śledczych musi „przeprowadzić dochodzenie w sprawie domniemanych naruszeń i złego traktowania (...) w kontekście ataków (izraelskich) wojskowych podczas dużych demonstracji cywilnych, które rozpoczęły się 30 marca 2018 r.”, w tym „mogących mieć związek ze zbrodniami wojennymi” – napisano w dokumencie Rady.Izrael „całkowicie odrzucił rezolucję Rady Praw Człowieka ONZ, która po raz kolejny udowodniła, że jest ciałem złożonym z antyizraelskiej większości, kierującym się hipokryzją i absurdem” – napisało na swoim koncie na Twitterze izraelskie MSZ. Palestyńczycy demonstrowali od 30 marca w Strefie Gazy wzdłuż granicy z Izraelem. Ich protesty przebiegały pod hasłem Wielkiego Marszu Powrotu; zmierzały do przyznania Palestyńczykom prawa do zamieszkania na terenach, z których setki tysięcy zostało wysiedlonych po 1948 r. Demonstracje organizowała radykalna palestyńska organizacja Hamas.",,
RB ONZ: Ambasador Iranu wzywa kraje europejskie do ratowania porozumienia nuklearnego,"Iran przekroczy limity zasobów nisko wzbogaconego uranu określone w porozumieniu nuklearnym z 2015 r. jeśli Wielka Brytania, Francja i Niemcy nie podejmą na czas konkretnych kroków aby to porozumienie ocalić – oświadczył w środę ambasador Iranu w ONZ.","Występując na posiedzeniu Rady Bezpieczeństwa ambasador Madżid Takht Ravanczi podkreślił, że trzy europejskie mocarstwa, które popierają porozumienie, a także Stany Zjednoczone, które się z niego wycofały, będą musiały „przyjąć pełną odpowiedzialność za wszelkie możliwe konsekwencje” jeśli takie kroki nie zostaną podjęte.Ravanczi dodał, że „wszczęta przez USA wojna handlowa”, w tym próby zredukowania do zera eksportu irańskiej ropy, spowodowały, że „w praktyce porozumienie nuklearne przestrzegane jest tylko przez jedną stronę”. – Wielostronne porozumienie nie może być realizowane jednostronnie. Sam Iran nie może i nie będzie już dłużej ponosić ciężarów narzuconych przez ten układ – podkreślił.Przedstawiciele Wielkiej Brytanii, Francji i Niemiec a także kilka innych krajów europejskich, wzywali Iran do dalszego przestrzegania porozumienia i do „powstrzymania się od eskalujących posunięć”. Ambasador Francji Francois Delattre ostrzegł, że „jakiekolwiek, nawet częściowe, wycofanie się Iranu z jego zobowiązań, miałoby negatywne konsekwencje w dziedzinie proliferacji nuklearnej i jeszcze bardziej zdestabilizowałoby cały region”. 17 czerwca Iran zapowiedział, że do najbliższego czwartku przekroczy limit 300 kg nisko wzbogaconego uranu oraz poinformował, że ostatnio znacznie zwiększył jego produkcję. Zagroził też, że 7 lipca rozpocznie wzbogacanie uranu do poziomu umożliwiającego wykorzystanie go w głowicach bojowych, jeśli do tego czasu europejskie mocarstwa nie zaproponują nowego porozumienia. Zgodnie z postanowieniami porozumienia zawartego w 2015 roku, którego sygnatariuszami były europejskie mocarstwa oraz USA, irańskie zasoby wzbogaconego uranu miały być na 15 lat drastycznie zredukowane z prawie 12 ton do 300 kg. Liczba wirówek do wzbogacania uranu w ciągu najbliższych 10 lat miała zostać ograniczona z 19 tysięcy do 6 tysięcy. Górną granicę wzbogacania uranu określono na 3,67 proc.; do produkcji bomby atomowej potrzebne jest 90 proc. Porozumienie przewiduje także przebudowę reaktora ciężkowodnego w Araku, akcentując, że nie będzie tam wytwarzany uran w postaci umożliwiającej wykorzystanie go do produkcji broni jądrowej.  Teheran zgodził się także na udostępnienie swoich instalacji nuklearnych inspektorom ONZ. W zamian sankcje godzące w gospodarkę irańską miały być stopniowo znoszone. Jednak prezydent USA Donald Trump wycofał Stany Zjednoczone z tego porozumienia w maju 2018 r. i nakładał na Iran coraz ostrzejsze sankcje aby zmusić go do zgody na dalej idące ustępstwa. Co więcej Trump zagroził sankcjami także krajom trzecim, które utrzymywały stosunki handlowe z Iranem.",,
KE z rekomendacjami ws. sieci 5G. Huawei na cenzurowanym,"Komisja Europejska przedstawiła zestaw rekomendacji ws. działań, jakie państwa unijne mogą podjąć, by zapewnić bezpieczeństwo cybernetyczne sieci 5G w Unii Europejskiej. Komisarze mają zastrzeżenia do chińskiego producenta Huawei.","Cześć państw unijnych nie zdecydowała jeszcze, czy dopuści Huawei do prac nad swoją siecią 5G. Stany Zjednoczone podejrzewają chińską korporację o współpracę wywiadowczą z władzami komunistycznymi. Budowa nowej generacji infrastruktury telekomunikacyjnej to ogromne środki – z jednej strony wydatki publiczne, a z drugiej potencjalne przychody dla firm – dlatego w sektorze trwa zażarta batalia o udział w nim. Sieci piątej generacji (5G) będą oferować ogromne przepustowości, umożliwiając połączenie miliardów obiektów i systemów, zwiększając możliwości rozwoju internetu rzeczy, autonomicznych samochodów, zaawansowanej bankowości czy wykonywania wielu stacjonarnych obecnie prac na odległość (np. operacji). – Wszyscy wiemy, że 5G zmieni całkowicie nasze życie. Stawką jest to, jak będą wyglądać linie produkcyjne, fabryczne, samochody podłączone do internetu, jak będą funkcjonować szpitale. Zmiana dotyczy wszystkiego, nie chodzi tylko o 10-krotne zwiększenie prędkości internetu i kilkakrotne zmniejszenie zużycia energii, jak było przy przejściu z 3G na 4G. Wolumen danych, który będą mieli do dyspozycji operatorzy telekomunikacyjni, wzrośnie wykładniczo – mówił na konferencji prasowej po posiedzeniu kolegium komisarzy w tej sprawie wiceszef KE ds. jednolitego rynku cyfrowego Andrus Ansip. Jak mówił, Komisja ma konkretne zastrzeżenia do Huawei. Ansip przypominał, że w 2017 r. Chiny przyjęły ustawę dotycząca sztucznej inteligencji, na mocy której wszyscy producenci, czy to sprzętu, czy to oprogramowania, muszą współpracować ze służbami specjalnymi tego kraju. – Czy mamy powody do obaw? Tak, jak najbardziej – oświadczył. Za kwestie dotyczące bezpieczeństwa odpowiadają państwa członkowskie, nie są one przeniesione na poziom wspólnotowy. Liderzy unijni na zeszłotygodniowym szczycie zwrócili się jednak do Komisji, by ta przygotowała rekomendacje dotyczące podejścia do bezpieczeństwa w sieciach 5G. W komunikacie KE zwróciła uwagę, że wszelkie luki w zabezpieczeniach w jednym z krajów członkowskich wpłynęłyby na całą UE. Bruksela podkreśla, że do końca czerwca 2019 r. każde z państw UE powinno przygotować krajową ocenę ryzyka infrastruktury sieciowej 5G. Na tej podstawie stolice powinny zaktualizować istniejące wymogi bezpieczeństwa dla operatorów sieci i włączyć warunki zapewniające bezpieczeństwo sieci publicznych, zwłaszcza przy przyznawaniu praw użytkowania częstotliwości radiowych w pasmach 5G. – Krajowe oceny ryzyka i środki powinny uwzględniać różne czynniki ryzyka, takie jak ryzyko techniczne i ryzyko związane z zachowaniem dostawców lub operatorów, w tym z krajów trzecich – czytamy w rekomendacjach KE. Urzędnicy wskazują, że państwa unijne mają prawo wykluczać przedsiębiorstwa ze swoich rynków ze względów bezpieczeństwa narodowego, jeśli nie spełniają one wymaganych standardów. Na poziomie unijnym w zaleceniach Komisji wskazuje się na konieczność wymiany informacji, a także przygotowania skoordynowanej oceny ryzyka do 1 października. Na tej podstawie uzgodnione mają być np. wymagania certyfikacyjne, testy, kontrole, a także identyfikacja produktów lub dostawców, których uważa się za potencjalnie niezabezpieczonych. KE chce też, by państwa członkowskie opracowały szczególne wymogi bezpieczeństwa, które mogłyby mieć zastosowanie w kontekście zamówień publicznych związanych z sieciami 5G, w tym obowiązkowe wymogi dotyczące wdrażania systemów certyfikacji bezpieczeństwa cybernetycznego. W specjalnym oświadczeniu Huawei podkreśliło, że rozumie związane z cyberbezpieczeństwem obawy europejskich organów regulacyjnych. Firma zadeklarowała jednocześnie, że będzie kontynuowała współpracę z regulatorami na rzecz pomyślnego rozwoju 5G w Europie.",,
Sondaż przed wyborami do PE: Prawo i Sprawiedliwość na prowadzeniu,"Jak wynika z najnowszego eurosondażu przeprowadzonego na zlecenie Wirtualnej Polski, Prawo i Sprawiedliwość ma 4 pkt proc. przewagi nad Koalicją Europejską. Próg wyborczy przekroczyłyby także Wiosna i Kukiz’15.","Z badania panelu Ariadna dla Wirtualnej Polski wynika, że próg wyborczy w zbliżających się wyborach do Parlamentu Europejskiego przekroczyłyby cztery ugrupowania. Prowadzenie badania zostało zakończone już po premierze filmu pokazującego przypadki pedofilii wśród księży. Pierwsze miejsce w sondażu należy do Prawa i Sprawiedliwości, na które swój głos chce oddać 36 proc. wyborców. Drugą Koalicję Obywatelską chce poprzeć 32 proc. Polaków. Próg wyborczy przekroczyłyby jeszcze Wiosna, na którą chce głosować 10 proc. badanych i Kukiz’15 z 5 proc. poparciem.Progu wyborczego nie przekroczyłyby Konfederacja i Lewica Razem, na oba ugrupowania chce głosować po 2 proc. badanych.Aż 13. proc respondentów miało problem ze wskazaniem, na kogo oddałoby swój głos.Badanie zostało przeprowadzone metodą ankiet internetowych między 10 a 13 maja na reprezentatywnej próbie 1053 Polaków.",,
Jak wygrać pokój w Afganistanie i Iraku?,"– Dziś wielkim pytaniem jest nie to, jak wygrać wojnę w Afganistanie, ale jak wygrać pokój w tym kraju. Świat nie może zrezygnować ze wsparcia Afganistanu – przekonywał w sobotę były prezydent Aleksander Kwaśniewski podczas debaty w warszawskiej siedzibie „Krytyki Politycznej”.","Debata z udziałem Kwaśniewskiego była drugą z trzech debat zorganizowanych z okazji 10 lat pisma „Krytyka Polityczna”. W sobotę w warszawskiej siedzibie „Krytyki Politycznej” – „Nowym Wspaniałym Świecie” w dyskusji z byłym prezydentem wziął udział amerykański filozof i etyk Michael Walzer.Punktem wyjścia była książka Walzera opublikowana specjalnie na tę okazję, zatytułowana „Moralne maksimum, moralne minimum”. Dyskusja koncentrowała się wokół kwestii stosowania siły militarnej w polityce.Kwaśniewski zwrócił uwagę, że po roku 1989, kiedy krajom EuropyŚrodkowo–Wschodniej udało się pokojowo przejść od systemu komunistycznego do demokracji, zapanowało przekonanie, że żyjemy w świecie, który od tej pory będzie rozwijał się wyłącznie drogą pokojową. Jak jednak zaznaczył były prezydent, to przekonanie zostało mocno zachwiane przez wojnę w byłejJugosławii. Kwaśniewski podkreślił, że Jugosławia była lekcją dla Europy i pokazała, że wciąż nie żyjemy w świecie bezpiecznym, a używanie siły militarnej przez państwa może być czasem koniecznością.„Polska zareagowała pozytywnie”–  Później wydarzeniem bez precedensu był 11 września 2001 r. – atak na World Trade Center i Pentagon. Wojna została wywołana przez terrorystów. Przed sojusznikami USA stanęło pytanie, jak się zachować. Polska zareagowała pozytywnie – przypomniał Kwaśniewski.–  Argumentem dla mnie istotnym przy podejmowaniu decyzji o zaangażowaniu Polski w interwencję w Iraku były informacje o broni masowego rażenia w tym kraju. Można powiedzieć po latach, że w tej kwestii nie byliśmy do końca dobrze poinformowani – zaznaczył b. prezydent. Jak zapewnił, dołożył „wszelkich starań, żeby te informacje sprawdzić”.–  Znaleźliśmy się w pułapce, w której każde rozwiązanie niosło za sobą ryzyko. Gdy dziś patrzę na sprawy Iraku, to mam żal, że służby wywiadowcze USA nie potrafiły dobrze sprawdzić informacji o rzekomej broni masowego rażenia w tym kraju – tłumaczył Kwaśniewski.–  Mam też żal, że Amerykanie nie przygotowali wystarczająco dobrze Iraku na czas po wojnie – dodał b. prezydent. Jak przekonywał, podstawowe pytanie, jakie politycy powinni sobie zadać przy podejmowaniu decyzji o zaangażowaniu militarnym w jakimś kraju, powinno dotyczyć nie tego, „jak wygrać wojnę, ale jak wygrać pokój”.Według Kwaśniewskiego, pytanie to staje ponownie w przypadku misji w Afganistanie, która ma się zakończyć w 2014 roku.Jak wygrać pokój?–  Ponownie wielkim pytaniem nie jest to, jak wygrać wojnę, ale jak wygrać pokój w Afganistanie. Świat nie może zrezygnować ze wsparcia Afganistanu – przekonywał były prezydent. Jak tłumaczył chodzi o to, by znaleźć odpowiedź na pytanie, jak z udziałem Afgańczyków budować instytucje demokratyczne, rozwijać gospodarkę, walczyć z narkobiznesem i korupcją.Zdaniem byłego prezydenta, „to będzie wielki dylemat polityki współczesnego świata: w jakim momencie stosować siłę militarną i jednocześnie, co zrobić, gdy konieczność jej użycia zaistnieje, by wygranie pokoju było możliwe”. Zaznaczył, że według niego są sytuacje, kiedy użycie siły militarnej jestkoniecznością. Walzer przeciwny interwencji w LibiiMichael Walzer, współzałożyciela i redaktor lewicowego pisma „Dissent”, profesor Uniwersytetu Princeton, zgodził się z tą opinią. W przeciwieństwie jednak do Kwaśniewskiego powiedział, że był i jest nadal przeciwny międzynarodowej interwencji w Libii. –  Nie uważam, że jej wyniki są pozytywne. Libijska armia rozproszyła się po Środkowym Wschodzie razem z bronią. Zapewnienie bezpieczeństwa stało się jeszcze trudniejsze – ocenił.Zdaniem Walzera, jeśli społeczność międzynarodowa decyduje się na interwencję w jakimś kraju, to musi być też przygotowana na wysłanie tam żołnierzy, co – zaznaczył – nie miało miejsca w przypadku Libii.–  To nie może być tylko działanie z powietrza. To muszą być żołnierze arabscy, którzy są w stanie zrozumie tamtejszą kulturę – tłumaczył. Zwrócił też uwagę, że zanim zostanie podjęta decyzja o interwencji, zawsze należy rozważyć użycie innych środków, takich jak na przykład embargo na dostawy różnego rodzaju produktów.Kwaśniewski zwrócił uwagę, że skuteczność tego typu metod jest uzależniona od międzynarodowej solidarności i determinacji wielu krajów. Jak zauważył, osiągnięcie porozumienia w tego typu kwestiach nie zawsze jest łatwe.",,
Dorian spustoszył Bahamy. Władze potwierdziły śmierć pięciu osób,"Co najmniej pięć osób zginęło, a ponad 20 zostało rannych na wyspie Wielkie Abaco na Bahamach w wyniku huraganu Dorian – poinformował premier tego wyspiarskiego państwa na Atlantyku Hubert Minnis. Żywioł zbliża się do wybrzeży USA.","Dorian zdewastował Bahamy w nocy z niedzieli na poniedziałek. Ciągły wiatr przekraczał prędkość 290 km/godz., a w porywach – nawet 350 km/godz. Fale sztormowe osiągały wysokość ponad 7 metrów. Żywioł spowodował gigantyczne powodzie. Straty są ogromne. Uszkodzonych lub całkowicie zniszczonych zostało około 13 tysięcy domów. – Jesteśmy świadkami historycznej tragedii – oświadczył Minnis.W poniedziałek Dorian praktycznie zatrzymał się nad Bahamami. Wprawdzie osłabł do kategorii 4 w pięciostopniowej skali Saffira-Simpsona, ale nadal jest bardzo niebezpieczny. Prędkość wiatru przekracza 230 km/godz. Według amerykańskiego Narodowego Centrum ds. Huraganów (NHC) Dorian będzie jednak powoli przesuwał się w stronę Florydy.Możliwe ogromne szkodyJak wynika z prognoz, huragan będzie przemieszczał się niebezpiecznie blisko linii brzegowej wschodniego wybrzeża Florydy od poniedziałku w nocy do wtorku, a może nawet środy wieczorem. Dotrze też do Georgii. Słychać przestrogi, że nawet jeśli centrum huraganu nie uderzy na lądzie, nie można wykluczyć ogromnych szkód.Zgodnie z komunikatem Amerykańskiego Czerwonego Krzyża efekty uderzenia Doriana może odczuć nawet 19 milionów mieszkańców Florydy, Georgii i Karoliny Południowej. W obawie przed katastrofalnymi skutkami huraganu władze zarządziły obowiązkową ewakuację w tych trzech stanach. Obejmuje ona miliony Amerykanów z nakazu gubernatorów Florydy, Georgii i Karoliny Południowej. Innych mieszkańców wezwano do przygotowania odpowiednich zapasów na kilka dni na wypadek przerw w dostawie elektryczności i wody.Już w poniedziałek rano Florydę nawiedziły gwałtowne wiatry. Odwołano 1072 loty. Za najbardziej narażone na skutki huraganu uznano lotnisko w Fort Lauderdale, gdzie anulowano 530 lotów. Planowane też jest zamknięcie tego portu lotniczego oraz lotnisk w Orlando Melbourne i Palm Beach.Z powodu zbliżającego się huraganu prezydent USA Donald Trump odwołał w ostatniej chwili przyjazd do Polski na uroczystości z okazji 80. rocznicy wybuchu II wojny światowej. Zamiast niego do Warszawy przybył wiceprezydent Mike Pence, natomiast wizyta prezydenta odbędzie się w innym terminie, być może jeszcze w tym roku.",,
ZNP i FZZ nie wezmą udziału w oświatowym „okrągłym stole”,"Związek Nauczycielstwa Polskiego i Forum Związków Zawodowych nie wezmą udziału w zapowiadanym na piątek oświatowym „okrągłym stole” na Stadionie Narodowym – poinformowali przedstawiciele związków. – Ubolewam i bardzo żałuję – skomentowała tę decyzję minister rodziny Elżbieta Rafalska. - To jest dla mnie postawa zamknięta. Nie można z góry przesądzać, że coś się nie uda - dodała.","– Wobec bardzo nieznanej, niejasnej i zupełnie nam niewyjaśnionej formuły dotyczącej obrad „okrągłego stołu” (...) kierownictwo Związku Nauczycielstwa Polskiego nie weźmie udziału w tych obradach. Zdecydowanie bliższa nam jest formuła, którą związek zainicjował w 2008 r. i wspólnie z prezydentem (Lechem) Kaczyńskim ją przeprowadził – powiedział Sławomir Broniarz po spotkaniu Prezydium Rady Dialogu Społecznego. Jego zdaniem piątkowa debata na Stadionie Narodowym będzie miała formę „wysłuchania publicznego, gdzie każdy zapewne dostanie minutę, żeby się wypowiedzieć w kwestiach fundamentalnych”. – Oczekujemy, że to będzie poważna ekspercka debata, jednak organizowana pod auspicjami pana prezydenta w ramach Rady Dialogu Społecznego i w tej formule Związek Nauczycielstwa Polskiego weźmie udział – dodał szef ZNP. Do decyzji ZNP i FZZ odniosła się minister rodziny, pracy i polityki społecznej. – Ubolewam i bardzo żałuję, że rezygnują z możliwości przeprowadzenia tej dyskusji, wzięcia udziału w tej debacie. To jest dla mnie trochę postawa zamknięta. Nie można z góry przesądzać, że coś się nie uda, że intencje były niedobre – podkreśliła szefowa resortu pracy. – Zawszę wolę prezentować taką postawę otwartą, siądźmy do stołu i rozmawiajmy – dodała Rafalska. Minister po spotkaniu prezydium Rady Dialogu Społecznego powiedziała, że stanowisko związków zostało podpisane natychmiast po rozpoczęciu obrad. Jednocześnie zaznaczyła, że debata okrągłostołowa jest otwarta dla wszystkich, którzy chcą wziąć udział w rozmowie o jakości polskiej edukacji. Zaznaczyła, że nie będzie to jednorazowe spotkanie, bo tematów jest wiele i wymagają kontynuacji.",,
PiS pierwszą partią w Sejmie. „Lista Pawła Kukiza” przed PO. Tak głosowaliby Polacy,"Na Prawo i Sprawiedliwość, Polskę Razem i Solidarną Polskę chce głosować 36 proc. Polaków. „Listę Pawła Kukiza” poparłby co czwarty respondent, a Platforma Obywatelska zostałaby zepchnięta na trzecie miejsce z 20-proc. poparciem badanych – wynika z najnowszego sondażu przeprowadzonego dla tygodnika „Newsweek”.","Reszta partii politycznych cieszy się znacznie mniejszym poparciem. Sojusz Lewicy Demokratycznej balansuje na poziomie 5 proc. Nieco mniej ma dostrzeżona jednak przez wyborców Nowoczesna Polska. Nowa siła polityczna, budowana przez Ryszarda Petru i Leszka Balcerowicza, może liczyć na czteroprocentowe poparcie. Podobnie jak Polskie Stronnictwo Ludowe. Partia KORWiN ma 2 proc. poparcia. Twój Ruch oraz  Ruch Narodowy w tym sondażu otrzymały po 1 proc. poparcia. Kongres Nowej Prawicy – uwzględniony w badaniu ma zerowe poparcie. Dwa procent respondentów chce zagłosować na inną siłę polityczną. Badanie przeprowadzono dla Newsweek Polska w dniach 27 i 28 maja 2015 na ogólnopolskiej, reprezentatywnej próbie 1138 dorosłych osób.",,
Biden u Tuska: nie można pozwalać Rosji na kreślenie na nowo mapy Europy,"– Jako bliscy przyjaciele i partnerzy Unia Europejska i Stany Zjednoczone muszą nadal stać ramię w ramię i koordynować wysiłki, aby utrzymać presję na Rosję tak długo, jak to będzie konieczne – ogłosił przewodniczący Rady Europejskiej Donald Tusk po spotkaniu z Joe Bidenem. Amerykański wiceprezydent gości w piątek w Brukseli.","Tusk powiedział, że „sytuacja na Ukrainie pogarsza się z dnia na dzień”.– Nie możemy zaakceptować żadnej formy agresji, zwłaszcza agresji jedne państwa przeciwko drugiemu – powiedział szef Rady. Z kolei Biden podkreślił, że „Ukraina walczy o przetrwanie”. – UE i USA muszą być razem po stronie Ukrainy – oświadczył. – Nie można pozwalać Rosji na kreślenie nanowo mapy Europy – mówił amerykański wiceprezydent.Biden zarzucił też Rosji, że wykorzystuje energetykę w charakterze bronipolitycznej. Przypomniał, że to Tusk, jeszcze jako polski premier przedstawiłwizję, jak UE może zapewnić sobie bezpieczeństwo energetyczne. Chodzi okoncepcję unii energetyczną, zaprezentowaną wiosną 2014 roku. – Zgadzamy się,że więcej trzeba robić w tej sprawie i zamierzam o tym dyskutować – powiedział.Oprócz Tuska Biden spotka się w Brukseli z szefem Komisji Europejskiej oraz przewodniczącym Parlamentu Europejskiego. W piątek w Moskwie prowadzone będą rozmowy dotyczące sposobów rozwiązania konfliktu na Ukrainie. Uczestniczyć w nich będą prezydent Francji Francois Hollande, kanclerz Niemiec Angela Merkel oraz prezydent Rosji Władimir Putin. Dzień wcześniej Merkel i Hollande rozmawiali w Kijowie z prezydentem Petrem Poroszonenką. Informacje po zakończeniu spotkania były bardzo lakoniczne i nie wiadomo jakie są jego ustalenia.Rozmowy Moskwie mają się rozpocząć ok. godz. 15.00 polskiego czasu.",,
Australia: poranny deszcz nad Melbourne [WIDEO],"W środę nad Melbourne przetoczyły się burze; wiatr rozgonił dym z płonącego w Australii buszu. Wcześniej w środę mecze kwalifikacyjne Australian Open zostały opóźnione właśnie z powodu „bardzo złej” jakości powietrza w mieście. Agencja rządowa odpowiedzialna za zarządzanie kryzysowe oświadczyła, że silne burze z piorunami, silny wiatr i ulewne deszcze mogą prowadzić do gwałtownych powodzi. Agencja wezwała ludzi do pozostania w domach, jeśli warunki będą wydawać im się niebezpieczne. Lokalne biuro prognoz ostrzegło, że zamglenie spowodowane pożarem buszu wróci do Melbourne w weekend.",,,
Dziennikarz „Gazety Wyborczej”: Nie należą nam się reparacje wojenne. To idiotyzm,"– Należy to nazwać schizofrenią. To jest moim zdaniem skrajny idiotyzm, który uprawia w stosunkach z Niemcami rząd PiS-u od czterech lat twierdząc, że należą nam się reparacje wojenne, które nam się nie należą, ponieważ w 1953 r. Polska się ich zrzekła – powiedział dziennikarz i publicysta „Gazety Wyborczej” Maciej Stasiński.","W TOK FM Stasiński był pytany o komentarz do uroczystości związanych z 80. rocznicą wybuchu II wojny światowej oraz o podnoszone przez polityków kwestie związane z reparacjami wojennymi od Niemiec.  Odnosząc się do przemówienia prezydenta Niemiec dziennikarz stwierdził, że „było niezwykłe”. – Było wyrazem niemieckiej zdolności do tego, żeby rewidować własną historię, brać odpowiedzialność za to, co się stało bez żadnych odcieni czy relatywizacji tego, co się działo przez 12 lat rządów nowego lidera Trzeciej Rzeszy – mówił.Komentując temat reparacji wojennych stwierdził, że „należy to nazwać schizofrenią” i jest to „moim zdaniem skrajny idiotyzm, który uprawia w stosunkach z Niemcami rząd PiS-u od czterech lat twierdząc, że należą nam się reparacje wojenne, które nam się nie należą, ponieważ w 1953 roku Polska się ich zrzekła”. Ocenił, że rząd gra na „kompleksach antyniemieckich”. – To idiotyczne postępowanie, nie tylko dlatego, że dzisiaj jest szkodliwe, ale przede wszystkim dlatego, bo od 1989 roku nie mieliśmy na świecie lepszego sojusznika niż Niemcy – dodał.",,
Krzysztof Brejza szefem sztabu wyborczego koalicji tworzonej na wybory parlamentarne,"Krzysztof Brejza został szefem sztabu wyborczego koalicji tworzonej na wybory parlamentarne – poinformował lider Platformy Obywatelskiej Grzegorz Schetyna. W sztabie znaleźli się też m.in. Małgorzata Kidawa-Błońska (PO), Adam Szłapka (Nowoczesna), Barbara Nowacka (Inicjatywa Polska) i prezydent Sopotu Jacek Karnowski.","Schetyna stwierdził na środowej konferencji prasowej, że PO pracowała ponad półtora roku, żeby zbudować „fundament dobrej obywatelskiej koalicji”. – Chcemy tego nowego początku, chcemy nowej jakości w polskiej polityce. Tylko zjednoczona, dobrze skonstruowana opozycja, ci wszyscy, którzy chcą i wspólnie patrzą na zagrożenia dla polskiej demokracji, praworządności, pozycji Polski w Europie, powinni i muszą być razem – mówił szef PO. Brejza poinformował, że Małgorzata Kidawa-Błońska zajmie się w sztabie wyborczym „kampanią profrekwencyjną”, Adam Szłapka będzie pełnił funkcję sekretarza sztabu. Ponadto w sztabie znaleźli się także m.in. Barbara Nowacka i Jacek Karnowski.",,
Stany Zjednoczone wzywają do zawieszenia misji lotniczych w Syrii,"Sekretarz stanu USA John Kerry wezwał do zaprzestania wszelkich misji lotniczych w kluczowych rejonach Syrii. W trakcie płomiennego przemówienia na otwartym dla prasy posiedzeniu Rady Bezpieczeństwa ONZ mówił, że tylko w ten sposób można uratowania zawieszenie broni w kraju, którego przyszłość „wisi na włosku”.","W poniedziałkowym ataku na konwój z pomocą humanitarną w Syrii zginęło 20 cywilów. John Kerry podkreślił, że atak wzbudził głębokie wątpliwości, czy Rosja i rząd syryjski są w stanie wywiązać się z warunków umowy o zawieszeniu broni.Moskwa zaprzeczaMoskwa zaprzeczyła, jakoby była zaangażowana w atak. Rosyjski resort obrony twierdzi z kolei, że amerykański dron był w rejonie, gdzie został zaatakowany konwój. Przedstawiciel ministerstwa gen. Igor Konaszenkow stwierdził, iż dron „może atakować cele na naziemne”. Dodał jednak, że „nie chce wyciągać pochopnych wniosków”.  Komentarze generała są odpowiedzią na stwierdzenie sekretarza stanu USA, który podkreślił, że Rosja powinna przyznać się do popełnionego „błędu”.",,
Nie przewiozą chorego Charliego do szpitala w Rzymie. Zabrania tego prawo,"Nieuleczalnie chorego dziesięciomiesięcznego Charliego Garda nie można przewieźć do Rzymu z powodów prawnych – poinformował londyński szpital. Chłopiec cierpi na niezwykle rzadką i nieuleczalną chorobę genetyczną, która atakuje mięśnie i uszkadza mózg. Katolicki szpital Bambino Gesu chce przyjąć Charliego, który mocą wyroku sądowego ma być za kilka dni odłączony od aparatury utrzymującej go przy życiu.","Na przeszkodzie w przewiezieniu Charliego mają stać dwa wyroki brytyjskich sądów w podobnych sprawach. Brytyjskie prawo opiera się na precedensach. Szef włoskiego MSZ ma w tej sprawie rozmawiać w środę z Borisem Johnsonem. Watykański sekretarz stanu powiedział, że zrobi wszystko, aby umożliwić przewiezienia chłopca do Rzymu. O respektowanie woli rodziców, którzy nie chcą, aby odłączać chłopca od aparatury, apelował dwukrotnie papież Franciszek. Dyrektor rzymskiego szpitala poinformował, że jest w kontakcie z matką Charliego. Wyjaśnił jej we wtorek, że szpital nie jest w stanie uleczyć chłopca, ale może utrzymywać go przy życiu.",,
Brytyjczycy ograniczą prawa imigrantów,"Od 1 stycznia 2014 r. nowo przybyli imigranci z Unii Europejskiej będą musieli odczekać trzy miesiące, zanim będzie im wolno ubiegać się o zasiłek dla bezrobotnych w Wielkiej Brytanii –
poinformowało w środę biuro brytyjskiego premiera Davida Camerona.","Obecnie imigranci mogą starać się o zasiłek już kilka tygodni po przyjeździedo Wielkiej Brytanii.Zmiany, mające na celu zacieśnienie polityki migracyjnej wobec nowo przybyłychimigrantów z UE, szef brytyjskiego rządu przedstawił pod koniec listopada.Wówczas nie poinformował jednak, od kiedy miałyby one obowiązywać. Wedługcytowanego przez agencję Reutera wysokiego rangą przedstawiciela brytyjskiegorządu, Cameron pierwotnie chciał wprowadzić te restrykcje w połowieprzyszłego roku, ale postanowił przyspieszyć cały proces.„Dzisiaj premier ogłosi, że nowe restrykcje wejdą w życie 1 stycznia” -czytamy w komunikacie Downing Street. Dzięki tym „surowym zasadom” nie będziejuż możliwe „nadużywanie brytyjskiego systemu świadczeń socjalnych” -napisano na stronie internetowej biura szefa rządu.1 stycznia 2014 roku na unijnym rynku znikną bariery pracy dla Bułgarów iRumunów. Wielka Brytania jest wśród kilku krajów UE, które z obawy przezniekontrolowanym napływem imigrantów zarobkowych nadal utrzymują takieograniczenia.Według Camerona „ciężko pracujący Brytyjczycy słusznie obawiają się tego, żeimigranci będą tu przyjeżdżać, by wykorzystywać nasze usługi publiczne i naszsystem świadczeń”.„Dzięki szybszemu wprowadzaniu tych nowych ograniczeń Zjednoczone Królestwostanie się mniej atrakcyjnym miejscem dla imigrantów z UE, którzy chcą tuprzyjeżdżać i próbować żyć na koszt państwa. Chcę wysłać jasny komunikat:Wielka Brytania jest bardzo otwarta na biznes, ale osoby, które nie chcąprzyczyniać się do (rozwoju) systemu, nie będą przez nas mile widziane”- czytamy w oświadczeniu.Wśród ograniczeń zapowiedzianych przez Camerona jest też odcinanie po sześciumiesiącach zapomóg dla tych bezrobotnych, którzy nie mają realistycznejperspektywy zatrudnienia. Ponadto ubiegając się o niektóre świadczenia (np. income support - zasiłekwyrównawczy przysługujący nisko opłacanych pracownikom), imigranci będąmusieli spełnić wymogi specjalnego testu (minimum earnings threshold)oceniającego ich zarobkowy potencjał. Bezdomni i żebracy będą deportowani iobjęci rocznym zakazem wjazdu. Wstrzymany ma być również zasiłek mieszkaniowy dla bezrobotnych obywateli UE.",,
Gowin o sporze z UE ws. Białowieży: nie kruszyłbym kopii,"– Pora określić priorytety w relacji z UE, w tym także priorytety sporów – ocenił wicepremier Jarosław Gowin w Superstacji. Jak dodał, „są takie, które trzeba potraktować mniej istotnie – np. Białowieża; niezależnie, kto ma rację, ja bym nie kruszył kopii”.","– Jest pora, by określić priorytety w naszej relacji z Unią Europejską, w tym także priorytety sporów, z których nie powinniśmy rezygnować – np. imigranci, Nord Stream 2, pracownicy delegowani. Ale są takie, które trzeba potraktować jako mniej istotne, jak np. Białowieża. Niezależnie od tego, kto ma rację, ja bym nie kruszył kopii – powiedział wicepremier Jarosław Gowin w rozmowie z Superstacją.Minister nauki i szkolnictwa wyższego był pytany o orzeczenia Trybunału Sprawiedliwości UE ws. Puszczy Białowieskiej i relokacji uchodźców. W jego opinii nie należy łączyć tych kwestii. – Odróżniłbym te dwie sprawy. Co do tego, czy trzeba wycinać drzewa, to (...) zdania ekspertów, z którymi rozmawiałem, są bardzo podzielone, co nie zmienia faktu, że jeśli jest wyrok trybunału, to trzeba go respektować – powiedział Gowin.",,
Kradzież komputera z danymi studentów. SGGW przeprasza za sytuację,"„Dane osobowe studentów i kandydatów na studia w SGGW zostały wykradzione, gdyż jeden z pracowników lekkomyślnie kopiował je na przenośny komputer. Nie miał do tego prawa i zrobił to wbrew obowiązującym na uczelni procedurom” – napisał w oświadczeniu rzecznik prasowy uczelni Krzysztof Szwejk. Jak dodał, SGGW przeprasza za zaistniałą sytuację.","Jak wspomniano w oświadczeniu, SGGW zgodnie z prawem może przechowywać dane z rekrutacji tylko przez jeden rok. Tymczasem nie wiadomo z ilu lat przechowywał dane pracownik, któremu skradziono komputer. W sprawie toczy się śledztwo z udziałem policji i prokuratury. Uczelnia zgłosiła fakt kradzieży danych osobowych do wszystkich przewidzianych prawem instytucji. W związku z faktem, że nie jest znana liczba bezprawnie zapisanych na komputerze rekordów oraz to, czy dojdzie do ich wykorzystania, uczelnia postanowiła opublikować komunikat. „Ponieważ nie dysponujemy pełnymi informacjami, postanowiliśmy powiadomić o możliwym wykorzystaniu danych jak największą liczbę osób. Zależy nam na tym, aby w tej sytuacji studenci i kandydaci na studia mogli na wszelki wypadek i w miarę swoich możliwości ochronić się przez bezprawnym wykorzystaniem skradzionych danych” – pisze rzecznik uczelni. Jak dodaje, z tego względu w poprzednim komunikacie podano środki zaradcze, które należy podjąć w celu minimalizacji skutków. Uczelnia przeprasza za zaistniały fakt, mając świadomość, że „wizerunkowo poniesie dużą stratę”, co jednak nie jest dla niej w chwili obecnej najważniejsze.",,
Poroszenko na spotkaniu w Mińsku: ważą się losy świata,"– Na szczycie w Mińsku ważą się losy Europy i świata – powiedział prezydent Ukrainy Petro Poroszenko podczas spotkania w formacie Ukraina-UE-Unia Celna z udziałem m.in. prezydentów Rosji i Ukrainy. Jak mówił ukraiński przywódca, jedynym skutecznym sposobem na powstrzymanie rozlewu krwi w jego kraju jest dobra kontrola granicy z Rosją.","Głównym tematem mińskich rozmów jest kryzys ukraiński. Inny tematy spotkania to sprawy energetyczne, czyli rozwiązanie kwestii dostaw rosyjskiego gazu na Ukrainę oraz przyszłe relacje handlowe po podpisaniu przez Kijów umowy stowarzyszeniowej z Unią Europejską.  Prezydent Ukrainy apeluje o przyjęcie planu pokojowego Poroszenko zaapelował do państw Unii Celnej (Białoruś, Rosja i Kazachstan) o poparcie jego planu pokojowego dla wschodniej Ukrainy.– Jestem przekonany, że ten plan także dzisiaj jest aktualnym i jedynym możliwym narzędziem zakończenia przelewu krwi oraz zapewnienia odbudowy Donbasu po konflikcie. W związku z tym apeluję do wszystkich uczestników dzisiejszego spotkania o rozpatrzenie i w miarę możliwości przyjęcie tegoplanu jako podstawy uregulowania sytuacji w Donbasie – powiedział Poroszenko. Poroszenko: potrzebna jest szczelna kontrola graniczna Prezydent Ukrainy miejscami uderzał w bardzo dramatyczne tony. – Na spotkaniu w Mińsku waży się los świata i Europy – powiedział Poroszenko, na początku spotkania.Dodał, że przybył na Białoruś, by zrobić wszystko w celu wstrzymania rozlewu krwi na Ukrainie i rozpoczęcia procesu poszukiwań politycznego rozwiązania. Wyraził przekonanie, że jedynym instrumentem do zakończenia rozlewu krwi itworzenia warunków stabilizacji na wschodniej Ukrainie jest efektywnakontrola graniczna. Według Poroszenki wstrzymanie dostaw broni dlaseparatystów, swoboda dostępu dla obserwatorów OBWE i uwolnienie jeńców tokroki, które otworzą drogę do pokoju na wschodzie Ukrainy.                                                    (fot. PAP/EPA/ALEXEY DRUZHININ/RIA NOVOSTI/KREMLIN POOL) Putin i Poroszenko uścisnęli sobie ręce   Prezydenci Ukrainy i Rosji przed rozpoczęciem spotkania uścisnęli sobie ręce. Władimir Putin powiedział, że kryzys ukraiński nie może być rozwiązywany siłowo i przy dalszej eskalacji konfliktu, ani też bez pokojowego dialogu z Ukraińcami ze wschodnich rejonów Ukrainy.  Wypowiadając się na temat umowy stowarzyszeniowej Ukraina-UE, Putin zapewnił, że Moskwa „zawsze szanowała i szanuje” wybory innych krajów, ale te wybory nie powinny się odbywać kosztem innych krajów.",,
"„Niepodległa, rodzinna”. Po raz czternasty obchodzimy Narodowy Dzień Życia","„Niepodległa, rodzinna” – to hasło tegorocznego Narodowego Dnia Życia, obchodzonego co roku 24 marca na mocy uchwały Sejmu z 27 sierpnia 2004 r.","Jak wyjaśnili organizatorzy Narodowego Kongresu Rodziny, który z okazji dnia życia odbył się w środę pod tym samym hasłem, ma to przypomnieć „prawdy nieuświadomione, że rodzina to miejsce budowania bezpieczeństwa, przedsiębiorczości, odpowiedzialności, odwagi, męstwa, aktywności społecznej i wielu innych cnót, które tworzą silną społeczność obywatelską – silny Naród”. W kongresie wzięli udział m.in. wicepremier, przewodnicząca Społecznego Komitetu Rady Ministrów Beata Szydło oraz minister rodziny, pracy i polityki społecznej Elżbieta Rafalska.",,
Nieznani sprawcy ostrzelali manifestację. Zginęło 15 osób,"15 osób zostało zastrzelonych przez nieznanych napastników podczas antyrządowych protestów w stolicy Iraku, Bagdadzie – poinformowała agencja AP, powołując się na miejscowe źródła rządowe. Co najmniej dwóch zabitych to policjanci.","Niezidentyfikowani napastnicy ostrzelali z okien samochodu pokojową manifestację na placu Tahrir w Bagdadzie. Ostrzał wywołał panikę w tłumie, wielu demonstrujących ukryło się w pobliskich meczetach. Źródła medyczne podają, że co najmniej 20 osób zostało rannych.Trwające od początku października zamieszki, to największe protesty w Iraku od upadku reżimu Saddama Husajna w 2003 roku. Zginęło już ponad 420 ludzi. Uczestnicy protestują przeciwko brakowi miejsc pracy i nieregularnym dostawom prądu oraz wody pitnej. Wzywają też do obalenia rządu i uciekają się do strajków, blokad dróg, portów i instalacji naftowych oraz do akcji nieposłuszeństwa obywatelskiego.W Bagdadzie najbardziej zapalne punkty, to mosty Ahrar, Sinak i Dżumhurija, które są strzeżone przez siły bezpieczeństwa, chroniące przed demonstrantami Zieloną Strefę – dzielnicę rządowo-dyplomatyczną, w której znajdują się m.in. parlament i ambasady.W wyniku niepokojów społecznych sześć dni temu do dymisji podał się premier Iraku Adil Abd al–Mahdi. Dzień wcześniej ponad 40 demonstrantów zginęło na południu Iraku podczas interwencji sił bezpieczeństwa.",,
Apel premiera. Jest więcej miejsca na podanie ręki [OPINIA],"W sobotę, tuż po uroczystościach pogrzebowych prezydenta Pawła Adamowicza, Grzegorz Schetyna jasno zinterpretował słowa abpa Sławoja Leszka Głódzia o potrzebie pokoju i braterstwa serc, wyciągniętej do zgody dłoni, a nie zaciśniętej w gniewie pięści. Lider PO uznał, że apel Kościoła był skierowany do polityków strony przeciwnej, których jednocześnie obarczył winą za wszelkie podziały w Polsce i wynikające z nich konsekwencje. Premier Mateusz Morawiecki najwyraźniej inaczej pojął homilię z mszy pogrzebowej i następnego dnia wyciągną do opozycji rękę.","Za Polakami jeden z najcięższych tygodni od wielu lat. Czas, który mimo swego tragicznego znaczenia, może przynieść realną nadzieję, jeśli nie na pełne pojednanie, to przynajmniej zrozumienie, że dalej w sporach politycznych pójść nie wolno. I to bez względu na przyświecające im wzniosłe hasła czy nawet intencje.Zabójstwo prezydenta Gdańska Pawła Adamowicza w ciągu ostatnich dni ze zrozumiałych względów wstrząsnęło Polakami w różny sposób. Niektórzy z nich umieli się zatrzymać i wyobrazić sobie poziom zniszczeń i łatwość, z jaką mogą być one urzeczywistnione, jeśli nie spadnie temperatura konfliktów i nie wrośnie poziom dyskusji.Niektórzy z polityków po prostu zamilkli, co można także uznać za rodzaj refleksji, inni uderzyli się w swoje piersi twierdząc, że nie są bez winy w kształtowaniu języka sporów. Zrobili krok wstecz, dzięki któremu znalazło się miejsce na wyciągnięcie dłoni. Można ich było znaleźć zarówno po stronie rządzących, na czele z prezydentem Andrzejem Dudą, ale nie zabrakło ich też wśród szeroko pojętej opozycji. – Bądźmy ludźmi, którzy nie tylko mówią, ale i też rozmawiają, bądźmy ludźmi którzy nie tylko słyszą, ale i słuchają. Spierajmy się, ale i też wspierajmy się – te słowa premiera Morawieckiego można skwitować określeniem – pobożne życzenia. I pewnie wielu tak zrobi. Apel premiera jest jednak nietuzinkową mową, biorąc pod uwagę okoliczności, w jakich został on wypowiedziany.Poniedziałek będzie pierwszym dniem roboczym po okresie żałoby. To właśnie najbliższe dni pokażą, co w nas pozostawiła tragedia z finału Wielkiej Orkiestry Świątecznej Pomocy, który miał i ma łączyć. Czy była ona jedynie kolejnym rozkołysaniem i tak już rozchwianych emocji w Polsce, początkiem najbrutalniejszej kampanii wyborczej w dziejach III Rzeczypospolitej, czy granicą, przed która trzeba się zatrzymać i zacząć wiele od nowa. – Cechy pojednania i zgody są kluczowe dla rozwoju całego naszego narodu, społeczeństwa i gospodarki w dwudziestym pierwszym wieku – mówił premier, przytaczając także słowa Jana Pawła II, wypowiedziane w Gdańsku 30 lat temu: „Mniej walki, więcej solidarności”.Czy rada Papieża jest możliwa do zrealizowania w latach wyborczych, gdy walka o władzę zaciera prawdziwy cel sprawowania najwyższych urzędów? Nie będzie to z pewnością łatwe, na pewno nie dla wszystkich od razu opłacalne, ale może dzięki temu przynajmniej niektórzy liderzy opinii przypomną sobie o swojej prawdziwej i pierwotnej roli, a zwykli ludzie nie będą musieli szukać innych autorytetów.",,
Hiszpański sąd żąda od PE zawieszenia immunitetów  Puigdemonta i Comina,Sąd Najwyższy Hiszpanii skierował w piątek do władz Parlamentu Europejskiego wniosek o zawieszenie immunitetu eurodeputowanych: byłego premiera Katalonii Carlesa Puigdemonta i byłego regionalnego ministra zdrowia Toniego Comina.,"Obaj są ścigani na podstawie Europejskiego Nakazu Aresztowania (ENA) za organizację w 2017 r. referendum niepodległościowego w Katalonii. Prowadzący przeciwko Puigdemontowi i Cominowi sprawę sędzia Pablo Llarena powołał się w skierowanym do władz PE piśmie na unijne przepisy dotyczące możliwości zawieszenia mandatu członków europarlamentu.  Llarena zaznaczył też, iż wydany przez niego ENA wciąż jest ważny na terenie UE mimo zawieszenia jego wykonania przez sąd w Brukseli na początku stycznia.  Pomimo zdobycia mandatu przez Puigdemonta i Comina w majowych wyborach do PE władze europarlamentu blokowały wydanie immunitetu politykom z Katalonii do czasu orzeczenia Trybunału Sprawiedliwości Unii Europejskiej. TSUE uznał w grudniu ważność immunitetu trzeciego separatysty katalońskiego, Oriola Junquerasa, który 26 maja w wyborach także zdobył miejsce w PE i na tej podstawie odwieszono mandaty Puigdemontowi i Cominowi. Sąd Najwyższy Hiszpanii odrzuca wyrok TSUE ws. JunquerasaW czwartek Sąd Najwyższy Hiszpanii odrzucił argumentację TSUE w sprawie ważności immunitetu Junquerasa. W swoim orzeczeniu stwierdził, że skazany w październiku na 13 lat więzienia za organizację referendum były wicepremier regionu nie może opuścić zakładu karnego na podstawie immunitetu europosła.  Sędziowie SN wyjaśnili, że werdykt TSUE w sprawie Junquerasa zapadł 19 grudnia, a więc w chwili, kiedy separatysta był już skazany prawomocnym wyrokiem. Zaznaczyli, że w takich sytuacjach osadzonym nie przysługuje zgodnie z hiszpańskim prawem immunitet. W piątek po południu rzeczniczka KE Dana Spinant powiedziała, że reprezentowana przez nią instytucja „bada sytuację prawną” w Hiszpanii po orzeczeniu TSUE. Zapewniła, że KE „szanuje konstytucyjny porządek prawny” tego kraju, podkreślając jednocześnie, że werdykty trybunału w Luksemburgu „są wiążące dla władz i sądów krajowych w państwach członkowskich UE”.",,
"Rosja rozważa oddanie USA Snowdena. Donald Trump sugerował, że „zdrajcę” należy zabić","Rosja ma rozważać przekazanie USA Edwarda Snowdena, poszukiwanego pod zarzutem ujawniania tajemnic państwowych – podała telewizja NBC. Powołując się na informację wyższego rangą urzędnika amerykańskiej administracji, wskazano, że celem Władimira Putina jest „wkradzenie się w łaski” Donalda Trumpa.","Anonimowy urzędnik podzielił się swoimi spostrzeżeniami po przeanalizowaniu wrażliwych raportów wywiadowczych, w których donoszono między innymi o obradach rosyjskich władz.Inne źródło w służbach wywiadowczych miało przekazać dziennikarzom NBC, że Amerykanie zbierają materiały w formie rozmów i notatek rosyjskich urzędników od inauguracji Donalda Trumpa.Ostre słowa w kampaniiTelewizja przypomina, że w przeszłości Trump nazywał Snowdena „szpiegiem” i „zdrajcą”, zasługującym na śmierć.Adwokat amerykańskiego uciekiniera Ben Wizner oświadczył, że nie dotarły do niego, żadne sugestie dotyczące oddania Snowdena do USA. – Zespół zajmujący się tą sprawą nie otrzymał żadnych sygnałów i nie ma powodu do ich rozważania – podkreślił.",,
Rosyjskie banki objęte sankcjami finansują spółkę Czarneckiego,"Rosyjskie banki objęte sankcjami Unii Europejskiej i USA od kilku lat zapewniają finansowanie istotnej spółce z grupy Leszka Czarneckiego, miliardera, który nagrał przewodniczącego KNF – ujawnia „Gazeta Polska”.","Według tygodnika jedną z tajemnic biznesmena są „jego interesy prowadzone na Wschodzie”. Wskazano, że jest właścicielem banków na Ukrainie i Białorusi. Ma też spółkę leasingową w Rosji, która od lat jest ﬁnansowana dzięki kredytom udzielanym przez rosyjskie banki objęte sankcjami Unii Europejskiej i Stanów Zjednoczonych.Oceniono, że istotnym elementem „imperium miliardera” jest spółka leasingowa Carcade, która została zarejestrowana w Kaliningradzie w 1996 roku przez Konrada Dubelskiego. Dubelski to emerytowany porucznik PRL-owskiego wywiadu, który w latach 1982-1988 służył w Wydziale X Departamentu I MSW, posiadający szerokie kontakty w Rosji. Czarnecki przejął ﬁrmę w 2003 r., włączając ją do tworzonej przez siebie grupy ﬁnansowej. Dubelski w 2006 r. został prezesem stworzonej przez Czarneckiego firmy LC Corp.Podając powód zakończenia współpracy Czarneckiego z Dubelskim w 2008 r., tygodnik przytoczył słowa gen. Gromosława Czempińskiego, emerytowanego oﬁcera wywiadu PRL, przyjaciela Dubelskiego. W książce „Skok na banki” stwierdził, że „Czarnecki wyrzucił go z pracy, mówiąc, że czuje się zdradzony. Obiecywano mu, że nigdy fakt jego współpracy (z SB) nie zostanie ujawniony”. Wyjaśniono, że chodziło o artykuł „Rzeczpospolitej” z lipca 2008 r., w którym ujawniono, że Czarnecki był zarejestrowany jako tajny współpracownik SB o ps. Ernest, a potem kontakt operacyjny o ps. Ternes. Przejął KubanBankZgodnie z informacją tygodnika Czarnecki zaczął rozwijać Carcade, jednocześnie rozglądając się za zakupem banku w Rosji. Na początku 2011 roku za pośrednictwem leasingowego przedsiębiorstwa przejął KubanBank z siedzibą w Krasnodarze. Transakcja opiewała na równowartość niespełna 4 mln zł. KubanBank (zmienił potem nazwę na Idea Bank Rosja) zaczął rozwijać działalność operacyjną po dokapitalizowaniu przez biznesmena sumą 33 mln zł. Oferował on głównie kredyty samochodowe, planując wejść w segment pożyczek konsumenckich. W ciągu ponad dwóch lat aktywa rosyjskiego banku Czarneckiego – jak wynika ze sprawozdań grupy Getin Holding – zwiększyły się do 360 mln zł.W kwietniu 2015 roku sprzedał akcje Idea Bank Rosja rosyjskiemu Fortus Bank i trzem prywatnym inwestorom, których nazwisk w oﬁcjalnych raportach nie ujawniono. Ze sprawozdań tych wynika jednak, że transakcja opiewała na ponad 3 mln zł. Co ciekawe, rok wcześniej Getin Holding odkupił od Carcade Idea Bank Rosja za równowartość aż... 57,5 mln zł. Jak wskazano, biznesmen próbował również sprzedać swoją rosyjską spółkę leasingową. Jednak rosyjski BIN Bank, z którym prowadził negocjacje, odstąpił od transakcji.",,
PKO BP najodporniejszym bankiem na potencjalny kryzys w Europie,"PKO Bank Polski okazał się najodporniejszy na negatywne scenariusze makroekonomiczne w testach warunków skrajnych, przeprowadzonych przez Europejski Urząd Nadzoru Bankowego. W testach uczestniczyło 48 największych banków z Europy, w tym dwa z Polski.","Stress testy to cyklicznie badania mające na celu zapewnienie organom nadzoru oraz uczestnikom rynku, jednolitych, spójnych i porównywalnych danych o wypłacalności europejskich banków w przypadku wystąpienia niekorzystnych warunków gospodarczych (m.in. spowolnienie gospodarcze na świecie, wzrost bezrobocia oraz osłabienie złotego względem euro i franka szwajcarskiego).PKO Bank Polski uczestniczył w kolejnej edycji europejskich testów warunków skrajnych przeprowadzonych przez Europejski Urząd Nadzoru Bankowego przy udziale Komisji Nadzoru Finansowego. Wyniki przeprowadzonych testów potwierdzają, że PKO Bank Polski jest najodporniejszym na negatywne scenariusze makroekonomiczne bankiem w Europie – poinformowali przedstawiciele banku. Testy mają na celu zapewnienie organom nadzoru oraz uczestnikom rynku, spójnych i porównywalnych danych o odporności europejskich banków w sytuacji wystąpienia niekorzystnych warunków rynkowych.Europejskie prawo nakazuje bankom dysponować taką ilością kapitału, która pozwoli im pokryć nieoczekiwane straty i zachować wypłacalność w razie kryzysu. Wymagana ilość kapitału zależy od ryzykowności aktywów danego banku. Najlepszy jakościowo kapitał określany jest jako Tier 1. Służy do pokrywania strat w warunkach wypłacalności banku i pozwala bankowi kontynuować normalną działalność i zapewnia mu płynność finansową. Zgodnie z aktualnymi regulacjami UE, kapitał Tier 1 powinien odpowiadać 4,5 proc. aktywów ważonych ryzykiem.Badania pokazały, że w sytuacji wystąpienia przyjętego na potrzeby testów negatywnego scenariusza, pełny współczynnik Common Equity Tier 1 po uwzględnieniu okresów przejściowych (CET 1 Fully Loaded) oraz uwzględnieniu wpływu MSSF 9, spada w 2020 roku do poziomu 15,62 proc. z 15,91 proc. na koniec 2017 r., czyli zmniejsza się tylko o 0,29 punktów procentowych.",,
Nie żyje generał Zbigniew Nowek,"Generał Zbigniew Nowek, oficer wywiadu, były szef Urzędu Ochrony Państwa oraz Agencji Wywiadu nie żyje. Zmarł w nocy w wieku 59 lat.","Zbigniew Nowek urodził się w 1959 r. w Bydgoszczy. Ukończył studia prawnicze. W czasach PRL był aktywnym działaczem opozycji, w lutym 1981 r. kierował strajkiem studenckim na Uniwersytecie Mikołaja Kopernika w Toruniu, był też szefem NZS na UMK. 13 grudnia 1981 r. wydano za nim list gończy. W latach 1981-1984 był jednym z organizatorów podziemnej poligrafii w regionie gdańskim, wydawcą, redaktorem, drukarzem i kolporterem ulotek.W 1990 rozpoczął pracę w świeżo utworzonym Urzędzie Ochrony Państwa jako przedstawiciel tzw. solidarnościowego naboru – ludzi związanych z solidarnościowym podziemiem, którzy w służbach specjalnych mieli częściowo zrównoważyć wpływy funkcjonariuszy dawnej SB.Nowek został szefem delegatury UOP w Bydgoszczy. Pozostał na tym stanowisku także po 1995 roku, gdy po zwycięstwie w wyborach prezydenckich Aleksandra Kwaśniewskiego odszedł szef MSW Andrzej Milczanowski, a zastąpił go wkrótce polityk SLD Zbigniew Siemiątkowski. Po wyborach parlamentarnych w 1997 roku, wygranych przez AWS, Nowek awansował na funkcję zastępcy szefa UOP, a w lutym 1998 został szefem całego Urzędu. W 2000 r., w wywiadzie z okazji 10-lecia Urzędu Zbigniew Nowek uznał wykrycie rosyjskiej siatki szpiegowskiej za największy sukces służb specjalnych po 1989 r. UOP za kadencji Nowka dostosował również niektóre procedury (m.in. ustawa o ochronie informacji niejawnych) do standardów NATO.W tym czasie powstał Instytut Pamięci Narodowej. Nowek jako szef UOP podpisał z pierwszym prezesem IPN Leonem Kieresem porozumienie o przekazaniu pierwszych dokumentów.W czasie procedury lustracyjnej kandydatów na prezydenta w 2000 roku w archiwach UOP odnalazły się dzienniki rejestracyjne SB, w których pod jedną z pozycji zarejestrowany był ubiegający się o reelekcję Aleksander Kwaśniewski. Po oczyszczającym wyroku Sądu Lustracyjnego prezydent powiedział, że „są w Polsce rachunki krzywd” i „niektórzy ludzie nie powinni spać spokojnie”. Zapowiedział też, że nie będzie korzystał z materiałów, przekazywanych mu przez UOP pod kierownictwem Nowka. W 2002 r. prokuratura wszczęła – umorzone potem z braku cech przestępstwa – śledztwo w sprawie domniemanych nielegalnych działań UOP przeciw prezydentowi.– Nie ma dobrego czasu dla szefa służby, żeby przekazać społeczeństwu informację, że aktualny urzędujący prezydent i kandydat w przyszłych wyborach jest w oryginalnym rejestrze SB wykazany jako tajny współpracownik – mówił w 2000 roku ówczesny szef UOP. Zbigniew Nowek podał się do dymisji jesienią 2001 roku, po wygranych przez SLD wyborach, w proteście przeciw szykowanej reformie służb specjalnych, polegającej na podziale UOP na Agencję Bezpieczeństwa Wewnętrznego i Agencję Wywiadu.Potem był ekspertem sejmowej komisji ds. służb specjalnych oraz sejmowej komisji śledczej ds. PKN Orlen. Lewica domagała się usunięcia go. Jako ekspert komisji PKN Orlen współpracował z zasiadającym w niej posłem PiS Zbigniewem Wassermannem. Do służb Nowek wrócił jesienią 2005 roku, po zwycięstwie PiS w wyborach parlamentarnych. Został szefem Agencji Wywiadu. Jako szef AW, w sierpniu 2006 roku, został przez prezydenta Lecha Kaczyńskiego awansowany na generała brygady. Kierował AW do początku 2008 roku – po zwycięstwie PO i objęciu funkcji premiera przez Donalda Tuska, Nowka na fotela szefa AW zastąpił Maciej Hunia. Na początku 2010 roku gen. Nowek został zastępcą szefa BBN przy Kancelarii Prezydenta/ Po katastrofie smoleńskiej i śmierci szefa BBN Aleksandra Szczygło krótko był też p.o. szefa Biura. Po zwycięstwie wyborczym Bronisława Komorowskiego w lipcu 2010 roku odszedł z BBN.Generał otrzymał wiele odznaczeń i wyróżnień. W 2007 r. został odznaczony Krzyżem Komandorskim Orderu Zasługi Republiki Litewskiej za zasługi na rzecz litewsko-polskich stosunków międzypaństwowych i bezpieczeństwa obu krajów. W 2009 r. –  Krzyżem Komandorskim Orderu Odrodzenia Polski, przez Lecha Kaczyńskiego, za wybitne zasługi w działalności na rzecz przemian demokratycznych w Polsce.",,
Wiceprezes SLD: Przepraszam za Senyszyn. Nie uważam krzyża za zbite deski,"– Przepraszam za te słowa, one były nie na miejscu – skomentował w programie „Twój Wybór” w TVP 3 Warszawa wypowiedź Joanny Senyszyn Andrzej Szejna. Wiceprzewodniczący SLD odniósł się do słów partyjnej koleżanki, która nazwała krzyż „dwiema zbitymi deskami”. Wypowiedż Szejny skomentował poseł PiS Robert Telus; stwierdził, że atak Senyszyn na krzyż jest „kolejną próbą wywołania wojny światopoglądowej”. – To miłe słowa pana Szejny, ale dobrze by było, by poseł Senyszyn sama uderzyła się w pierś – dodał z kolei Michał Urbaniak, poseł Konfederacji.","Szejna stwierdził, że ci, którzy przed laty zawieszali krzyż w Sejmie „potraktowali go przedmiotowo”, ale dziś nie należy już go zdejmować. Polityk zadeklarował się jako „zwolennik tego nurtu na lewicy, który szanuje każdą religię”. – Nie uważam krzyża za dwie zbite deski. Wręcz przeciwnie, jest to święty symbol dla wielu milionów ludzi w Europie i na świecie. Uważam, że wypowiedź pani Senyszyn jest złą wypowiedzią, nie akceptuję jej. Tak jak ja mam swoje wartości socjaldemokratyczne, tak nie chciałbym, by ktoś mówił, że to stek bzdur – mówił Szejna. Na pytanie, czy należałoby wypowiedzieć konkordat, stwierdził, że trzeba go „przejrzeć, a nie wypowiadać”. – To kolejna wojna światopoglądowa – powiedział Telus, przypominając, że w czasach, kiedy Janusz Palikot deklarował chęć zdjęcia krzyża w sali sejmowej, posłowie PiS dyżurowali w niej, by go pilnować. Na te słowa Szejna zapewnił, że „takiej akcji nie będzie”, a Senyszyn wypowiedziała obraźliwe słowa o krzyżu „we własnym imieniu”. – Przepraszam za te słowa, one były nie na miejscu. Krzyż jest symbolem chrześcijan i należy go szanować – powiedział poseł SLD. – To bardzo miłe, co powiedział poseł Szejna, ale dobrze by było jeszcze, by poseł Senyszyn sama uderzyła się w pierś za tę ignorancję i nazywanie krzyża zbitymi deskami – odniósł się do sprawy Urbaniak. – Jeśli będzie taka potrzeba, Konfederaci również włączą się w pilnowanie krzyża w Sejmie, jestem o tym przekonany – powiedział, dodając, że Polska od ponad tysiąca lat jest związana z chrześcijaństwem, a obecność krzyża jest uzasadniona w Sejmie. Poseł nazwał krzyż „elementem polskości”.",,
Po nocnych starciach przewodniczący parlamentu Gruzji podał się do dymisji,Po starciach demonstrantów z policją przed gmachem parlamentu w Tbilisi przewodniczący parlamentu Irakli Kobachidze podał się do dymisji – poinformował w piątek sekretarz generalny rządzącej partii Gruzińskie Marzenie-Demokratyczna Gruzja Kacha Kaladze.,"W nocy z czwartku na piątek przed gmachem parlamentu w Tbilisi doszło do gwałtownych starć demonstrantów z policją. Demonstranci protestujący przeciwko obecności rosyjskiego deputowanego usiłowali wtargnąć do budynku parlamentu.  W starciach z policją rannych zostało, według najnowszych informacji przedstawiciela gruzińskiej służby zdrowia, ponad 200 ludzi, z których połowa nadal przebywa w szpitalu. Policjanci użyli gumowych kul, gazu łzawiącego i pałek, a protestujący obrzucali funkcjonariuszy kamieniami. Policja zatrzymała ponad 300 osób.  Do protestu doszło z powodu wystąpienia deputowanego do rosyjskiej Dumy Państwowej Siergieja Gawriłowa, który w gruzińskim parlamencie przemawiał po rosyjsku z miejsca przewodniczącego. Demonstranci domagali się dymisji Iraklego Kobachidzego. Zapowiadali kolejne manifestacje na piątek wieczorem.  Prezydent Gruzji Salome Zurabiszwili w reakcji na protesty nazwała w czwartek wieczorem Rosję „wrogiem i okupantem”, sugerując, że za brutalnymi zamieszkami stoi rosyjska „piąta kolumna”. Szefowa państwa ostrzegła, że tylko Rosja skorzysta na podziałach w kraju i społeczeństwie (Gruzji) oraz na wewnętrznej konfrontacji.  „To obecnie jej (Moskwy) najsilniejsza broń” - napisała polityk na Facebooku. Jej zdaniem głosy wywołujące w kraju napięcia umyślnie bądź nieumyślnie promują politykę rosyjską.  Gawriłow przybył do Gruzji z okazji corocznego międzynarodowego spotkania parlamentarzystów z państw prawosławnych. Rosjanin w przeszłości wyrażał poparcie dla niepodległości separatystycznego gruzińskiego regionu Abchazji. W wypowiedzi dla rosyjskich mediów Gawriłow ocenił, że protesty w Tbilisi były wcześniej przygotowane, a wydarzenia w parlamencie zostały wykorzystane do wewnętrznej walki politycznej, głównie w celu „zmiany władzy” w Gruzji.  Rosyjskie wpływy w Gruzji, dawnej republice byłego ZSRR, to temat wrażliwy politycznie. W sierpniu 2008 r. wybuchł kilkudniowy konflikt zbrojny między Rosją a Gruzją. Gruzja podjęła zbrojną próbę odzyskania kontroli nad Osetią Południową, regionem, który oderwał się od niej w latach 90. i przy nieformalnym wsparciu Moskwy uzyskał faktyczną niezależność od Tbilisi. Rosja odpowiedziała wprowadzeniem swych wojsk do tej republiki i dalej w głąb gruzińskiego terytorium.  W wyniku konfliktu Rosja uznała niepodległość nie tylko Osetii Południowej, lecz także drugiej separatystycznej republiki gruzińskiej, Abchazji; obecnie rozlokowane są tam rosyjskie oddziały. Po wojnie stosunki dyplomatyczne między dwoma państwami zostały zerwane.",,
USA zaatakują Syrię? Rosyjskie okręty na wszelki wypadek opuściły bazę,"Rosyjskie okręty „dla własnego bezpieczeństwa” opuściły bazę morską w syryjskim porcie Tartus – poinformował szef komisji obrony izby niższej parlamentu Rosji Władimir Szamanow, cytowany przez agencję Interfax.","Szamanow dodał, że to „normalna praktyka”, gdy istnieje groźba ataku.  We wtorek niezależna rosyjska telewizja Dożd informowała, że amerykański niszczyciel USS Donald Cook uzbrojony w rakiety Tomahawk znajduje się około 100 kilometrów od morskiej bazy Rosji w Tartus. Dożd przypomniał, że 7 kwietnia ub.r. USA użyły pocisków manewrujących Tomahawk podczas ataku na bazę syryjskich sił rządowych Szajrat w prowincji Hims. Ostrzał był odpowiedzią na atak bronią chemiczną na opanowane przez syryjskich rebeliantów miasto Chan Szajchun.  Atak chemiczny  W poniedziałek prezydent USA Donald Trump oświadczył, że Stany Zjednoczone odpowiedzą rozwiązaniem siłowym na niedawny atak chemiczny na szpital w Dumie we Wschodniej Gucie w Syrii. Zdaniem Zachodu atak ten przeprowadziły syryjskie siły reżimowe. Trump napisał w czwartek na Twitterze, że ewentualne uderzenie militarne przeciwko Syrii może nastąpić „bardzo szybko albo wcale nie tak szybko”. – Nigdy nie mówiłem, kiedy dojdzie do ataku na Syrię – dodał Trump. W środę prezydent ostrzegał na Twitterze, że Rosja powinna się przygotować na wystrzelenie przez USA pocisków rakietowych w kierunku Syrii w reakcji na sobotni atak chemiczny w Dumie.",,
W niedzielę „Różaniec do granic” w Australii i obu Amerykach,"– W niedzielę, we wspomnienie Matki Boskiej Fatimskiej, swoją wersję „Różańca do granic” zorganizują katolicy w Australii i obu Amerykach – poinformowały na swojej stronie internetowej Archidiecezja Warszawska i Katolicka Agencja Informacyjna.","Australijska wersja różańca – pod nazwą „Różaniec od morza do morza” – odbędzie się we wszystkich większych miastach – w Sydney grupa młodych planuje odmawianie różańca na Harbour Bridge, w Darwin i Coogee uczestnicy będą modlić się na plaży, a w Canberze jeden z kapłanów zamierza zabrać grupę na Black Mountain. Patronat nad „Różańcem od morza do morza” przyjął emerytowany biskup pomocniczy archidiecezji Sydney David Cremin.Mieszkańcy obu Ameryk będą się modlili w intencji swoich narodów i o pokój na świecie w niedzielę o godz. 15 czasu lokalnego w ramach akcji „Różaniec bez granic”.",,
„Konieczna jest mobilizacja całego społeczeństwa do działań trzeźwościowych”,"Tylko życie twórcze i zaangażowane, otwarte na Boga i na człowieka, może być fundamentem trzeźwości – mówił w niedzielę na Jasnej Górze metropolita gnieźnieński, prymas Polski abp Wojciech Polak do uczestników 36. Ogólnopolskiej Pielgrzymki Apostolstwa Trzeźwości.","W homilii dla pielgrzymów abp Polak nawiązał do ewangelicznej opowieści o rozesłaniu przez Jezusa swoich uczniów, aby pomagali innym. Podkreślił, że Jezus pozostaje solidarny z każdym człowiekiem, który cierpi; nie zamyka oczu i nie odwraca się od ludzkich problemów.      – W Roku Miłosierdzia papież Franciszek powiedział, że relacja Jezusa z osobami, które go otaczają, pokazuje coś jedynego i niepowtarzalnego, że w jego sercu jest głębokie współczucie i głębokie zrozumienie, dzięki którym – jak mówi papież – czyta w sercach swoich rozmówców, dając im odpowiedzi, które korespondują z ich prawdziwymi potrzebami  –  zaznaczył prymas. W kontekście niedzielnego spotkania na Jasnej Górze abp Polak ocenił, że konieczna jest „mobilizacja całego społeczeństwa do działań trzeźwościowych”.  – Sami dobrze znacie wagę problemu: potrafimy poznać i ocenić skutki, także te społeczne, uzależnienia od alkoholu oraz wielu innych uzależnień, które dotykają tak wielu spośród naszych sióstr i braci – wskazał.    „Nie oglądać się na zły przykład”    Nawiązując do wezwania prymasa Wyszyńskiego podkreślił, że nie należy oglądać się na dających zły przykład, lecz samemu zobowiązywać się do trzeźwości.  – Trzeba obudzić sumienia, aby zdawać sobie sprawę, jak wielka jest nasza odpowiedzialność za życie własne i rodziny, za życie narodu i Kościoła – podkreślił.   W marcu Sejm przyjął uchwałę ustanawiającą rok 2017 Rokiem Troski o Trzeźwość Narodu. Niedzielna pielgrzymka była jednym z wydarzeń tej inicjatywy. Spotkanie w jasnogórskim sanktuarium pod hasłem „Wolni w Chrystusie” było także modlitewną częścią odbywającego się w tym roku Narodowego Kongresu Trzeźwości. Druga część Kongresu będzie miała charakter studyjny i odbędzie się w Auli im. Roberta   Schumana Uniwersytetu Kardynała Stefana Wyszyńskiego w Warszawie 21-23 września. Zwieńczeniem Kongresu będą uroczyste liturgie w świątyniach w całej Polsce w niedzielę 24 września.      36 lat tradycji  Co roku od 36 lat na Jasnej Górze na początku czerwca odbywają się też Jasnogórskie Spotkania Anonimowych Alkoholików.  Tegoroczna Ogólnopolska Pielgrzymka Apostolstwa Trzeźwości rozpoczęła się w sobotę, m.in. zawiązaniem wspólnoty oraz prezentacjami świadectw wyzwolenia, uzdrowienia, a także dzieł trzeźwościowych. Uczestnicy pielgrzymki uczestniczyli we mszy św., konferencji ks. dr Marka Dziewieckiego „Jak kochać osoby uzależnione, by odzyskały wolność”, apelu  jasnogórskim, występach i całonocnym czuwaniu w bazylice jasnogórskiej.  Szacuje się, że w Polsce uzależnionych od alkoholu jest 600-740 tys. osób, a nadużywa go (czyli pije w sposób szkodliwy) ok. 3 mln osób. W ciągu ostatnich 6 lat spożycie alkoholu wzrosło z 7,6 do 9,4 l rocznie w przeliczeniu na 100-procentowy alkohol. Na leczenie tego uzależnienia wydaje się ok. 0,5 mld zł rocznie.",,
Szynkowski vel Sęk: Spodziewamy się gestu dobrej woli ze strony Komisji Europejskiej,W związku z wizytą i rozmowami w Warszawie wiceprzewodniczącej Komisji Europejskiej Very Jourowej polskie władze spodziewają się gestu dobrej woli ze strony Komisji – mówił na antenie Polskiego Radia 24 wiceminister spraw zagranicznych Szymon Szynkowski vel Sęk.,"– Ostatnie dni i tygodnie to sytuacja wprost przeciwna – podkreślał Szynkowski vel Sęk.  – W istocie nie może być tak, że bez żadnego umocowania traktatowego rzecznik Komisji Europejskiej reprezentujący Komisję ocenia, czy dana instytucja funkcjonuje w sposób niezależny, legalny czy też nie – mówił wiceminister.   Szymon Szynkowski vel Sęk wyjaśniał, że od lat 70. w teorii prawa Unii Europejskiej następuje zjawisko „rozlewania się kompetencji wspólnotowych”.    – To znaczy, że w traktacie jest coś zapisane, a następnie Komisja Europejska i Trybunał Sprawiedliwości Unii Europejskiej te kompetencje zaczynają stopniowo poszerzać, mimo że nie ma takiego umocowania w traktacie – ocenił wiceminister.  Dodał, że państwa mogą się godzić na takie takie zachowanie albo je ograniczać. –  A więc my staramy się zatrzymać ten proces rozlewania się tych kompetencji – wyjaśniał Szymon Szynkowski vel Sęk.",,
Małe sklepy wracają do łask,"Po zakupy chodzimy bardzo często, ale jednorazowo wydajemy niewiele. Dlatego najmocniej rozwijają się małe, lecz nowoczesne sklepy spożywcze – informuje „Rzeczpospolita”. Gazeta pisze, że Polacy podstawowe zakupy robią o wiele częściej od swoich południowych sąsiadów.","Z badania Gfk wynika, że w pierwszym półroczu statystyczne gospodarstwo domowe w Polsce robiło podstawowe zakupy chemiczne oraz spożywcze aż 191 razy. To o niemal 30 więcej niż u naszych południowych sąsiadów, a w stosunku do innych państw różnice są jeszcze większe. Na przykład ten wskaźnik w Austrii wynosi za półrocze 114 – wynika z raportu.– Odwiedzamy bardzo dużo sklepów reprezentujących różnorodne formaty i sieci. W ciągu roku przynajmniej raz wkładamy do koszyka ponad 800 różnych produktów FMCG (fast-moving consumer goods – przyp. red.) – tłumaczy strategic insight manager w Panelu Gospodarstw Domowych GfK Rafał Dobrowolski.Ekspert podkreśla, że w polskich gospodarstwach domowych nasila się zjawisko tzw. zakupów na zapas, co jest spowodowane m.in. wprowadzeniem zakazu handlu w niedzielę. Gazeta zaznacza jednak, że „mimo wszystko Polacy nadal lubią zakupy związane z tzw. pilną potrzebą czy bieżącym uzupełnieniem brakujących produktów”.Z danych Gfk wynika także, że Polacy szczególnie pokochali dyskonty, chętnie odwiedzają również mniejsze sklepy. Przykładem takiej sieci jest choćby Żabka, ale też mniejsze i franczyzowe placówki, choćby sieci Carrefour. Również Biedronka zapowiedziała otwieranie mniejszych sklepów, firma także rusza z ofertą franczyzową i w ten sposób chce szukać nowych lokali pod kolejne placówki – informuje dziennik.",,
Kradł gołębie. Posiedzi dziewięć lat,"Na dziewięć lat więzienia skazał Sąd Okręgowy w Opolu 44-letniego Mariusza H., za kradzieże i oszustwa. Łupem przestępcy padło m.in. stado gołębi pocztowych o wartości 450 tys. zł. Wyrok nie jest prawomocny.","Mariusz H. był już karany za kradzieże i włamania. Podczas odbywania kary 12 lat pozbawienia wolności, w 2017 r., wyszedł na przepustkę, z której już nie wrócił do zakładu karnego. Według ustaleń śledczych do momentu ujęcia przez policję dopuścił się serii przestępstw - kradzieży i oszustw, gdzie wartość szkód oszacowano na około pół miliona złotych. Jednym z pokrzywdzonych był hodowca gołębi z Prudnika, u którego Mariusz H. ukradł z klatek 68 cennych gołębi pocztowych, wartych 450 tys. zł. Część z nich znaleziono w domu 63-letniego Edwarda H. – ojca oskarżonego, w jego domu w woj. małopolskim. Mariusz H. był także oskarżony o fałszowanie weksli, dokumentów bankowych i umów sprzedaży samochodów. Sąd uznał winę oskarżonego i wymierzył mu karę łączną w wysokości dziewięciu lat pozbawienia wolności. Nakazał mu także zapłatę 322 tys. zł hodowcy gołębi z Prudnika.",,
„FAZ”: Niemieccy odbiorcy gazu zapłacą za przyłącza do Nord Stream 2,"Na 3,1 mld euro władze Niemiec szacują koszt położenia w kraju przyłączy gazowych koniecznych do odbierania rosyjskiego gazu z rurociągu Nord Stream 2; koszt ten najprawdopodobniej pośrednio poniosą niemieccy klienci firm gazowych – pisze w piątek „FAZ”.","Podobne koszty operatorzy sieci gazowych najczęściej przenoszą na klientów, w związku z czym w latach 2020 i 2021 opłaty ponoszone przez odbiorców za dostawy gazu mogą wzrosnąć o ponad 8 proc. – wynika z odpowiedzi niemieckiego rządu na interpelację parlamentarnej frakcji Zielonych. Wiceprzewodniczący frakcji Oliver Krischer oskarżył rząd w Berlinie o kłamstwo. – W przeciwieństwie do tego, co dotychczas mówiły władze, Nord Stream 2 nie jest przedsięwzięciem wyłącznie sektora prywatnego – podkreślił. – Nord Stream 2 da się zrealizować tylko poprzez miliardowe inwestycje w niemiecką sieć gazową, za które nie płaci (rosyjski koncern gazowy) Gazprom, ale – z przymusu – odbiorcy gazu w naszym kraju – powiedział Krischer, wyrażając nadzieję, że Komisja Europejska „na ostatniej prostej powstrzyma” realizację tego projektu.Nord Stream 2 ma powstać na dnie Bałtyku, równolegle do uruchomionego w 2011 roku gazociągu Nord Stream. Ma to być dwunitkowa magistrala gazowa o mocy przesyłowej 55 mld metrów sześciennych surowca rocznie z Rosji do Niemiec. Ma być gotowy pod koniec 2019 roku. Projektowi sprzeciwiają się Polska, kraje bałtyckie i Ukraina. Polska uważa, że inwestycja ma charakter polityczny, a jej realizacja zaburzy możliwość budowania sprawnej unii energetycznej i powoduje zwiększenie uzależnienia od rosyjskiego surowca.",,
Ukraina zapłaciła za gaz Rosji. Dostanie 1 mld m³ surowca,Ukraińska spółka paliwowa Naftohaz poinformowała w piątek wieczorem o wniesieniu przedpłaty za 1 miliard m³ rosyjskiego gazu. Na konto rosyjskiego koncernu energetycznego Gazprom przesłano 378 mln dolarów.,"Informację potwierdził też na swoim profilu na jednym z portalispołecznościowych szef Naftohazu Andrij Kobolew. „Tak. 378. Dziękujęwszystkim uczestniczącym w tym przedsięwzięciu” – napisał Kobolew.Wcześniej we wtorek pełniący obowiązki ukraińskiego ministra energetyki Jurij Prodan zapowiadał wniesienie opłaty za gaz do końca tygodnia. Według Prodana chodzi o zaspokojenie rosnącego zapotrzebowania na to paliwo w związku z obniżeniem się temperatury.– Gaz ten zostanie zużyty. Z zapasów pobieramy każdego dnia 109 mln m³. I wytwarzamy 55 mln. Sytuacja jest taka, że raczej nie możemy nic do tego dodać – powiedział Prodan.Przerwane dostawy z powodu długówDostawy gazu z Rosji na Ukrainę zostały przerwane w połowie czerwca z powodu miliardowego zadłużenia Kijowa. Przesył przerwano, gdy Ukraina odmówiła płacenia za ten surowiec cen zawyżonych przez Moskwę po zmianie władzy w Kijowie z prorosyjskiej na prozachodnią. Ukraina, Rosja i KE prowadziły trójstronne konsultacje gazowe od połowy czerwca.Kwestię dostaw rosyjskiego gazu w okresie zimowym (od listopada roku 2014 do marca roku 2015) rozwiązano dopiero 31 października. Strony doszły do porozumienia w sprawie warunków dostaw rosyjskiego gazu na Ukrainę do końca marca 2015 roku. Ustalono, że cena za 1000 m³ wyniesie mniej niż 385 dolarów, lecz Kijów będzie musiał jednak dokonywać przedpłat, aby móc odbierać to paliwo.",,
"„Jeśli Twój pasażer trzyma nogi na desce rozdzielczej, zabroń mu i pokaż to zdjęcie”",Brytyjskie służby ratownicze opublikowały w mediach społecznościowych zdjęcie z prześwietlenia rentgenowskiego uczestniczki wypadku samochodowego. Kobieta w czasie zderzenia trzymała nogi na desce rozdzielczej. Skutki tego błędu są – jak widać na prześwietleniu – tragiczne.,"Zdjęcie opublikował sierżant Ian Price z walijskiej policji Dyfed-Powys. Fotografia pokazuje złamane biodro kobiety oraz kości udowe, które wydają się być zupełnie nie na swoich miejscach. Jedna z nich w dodatku jest złamana i wystaje poza skórę – opisuje sprawę portal brytyjskiej telewizji SkyNews.  Poszkodowana kobieta przeżyła wypadek, jednak odniesione obrażenia będzie odczuwała do końca życia.  W Wielkiej Brytanii trzymanie stóp na desce rozdzielczej nie jest nielegalne, choć zabrania się tego, jeśli zasłania to kierowcy widok lusterek.  „Jeśli zobaczysz, jak robi to Twój pasażer, zatrzymaj się i pokaż mu to” – podpisał fotografię prześwietlenia walijski policjant na Twitterze.",,
USA: Impas w rozmowach ws. uniknięcia zawieszenia rządu,"Prowadzone w Kongresie USA rozmowy Demokratów z Republikanami, których celem jest uniknięcie grożącej ponownie w piątek blokady finansowania rządu, są w impasie wskutek sporu wokół zatrzymywania imigrantów – poinformował w niedzielę republikański senator.","„W tej chwili rozmowy są w impasie” – powiedział w programie telewizyjnym „Fox News Sunday” senator Richard Shelby z Partii Republikańskiej po dyskusji dotyczącej zasad zatrzymywania imigrantów. Wyraził jednocześnie nadzieję, że negocjatorzy powrócą niebawem do stołu obrad. Wysiłki na rzecz przezwyciężenia impasu w sprawie funduszy na zabezpieczenie granicy przedłużyły się na weekend i 17-osobowy specjalny negocjacyjny panel kongresmenów liczy na osiągnięcie porozumienia do poniedziałku – wskazują parlamentarzyści i doradcy. Chodzi o to, by Senat oraz Izba Reprezentantów mogły uchwalić i do piątku przekazać prezydentowi Donaldowi Trumpowi do podpisu ustawy uwalniające środki na dalsze finansowanie instytucji federalnych.  Demokratyczny senator Jon Tester zbagatelizował ewentualność załamania się rozmów. „To negocjacje. Negocjacje rzadko kiedy idą całkiem gładko” – powiedział w programie telewizji Fox. Zadeklarował też swą nadzieję na osiągnięcie ugody. Jednak zastrzegające sobie anonimowość źródło powiedziało w niedzielę Reuterowi, że decyzji o kontynuowaniu rozmów jeszcze nie podjęto. 25 stycznia Trump zgodził się zakończyć 35-dniowe częściowe wstrzymanie finansowania – czyli tak zwane zawieszenie – rządu, choć Kongres sprzeciwił się jego żądaniu udostępnienia 5,7 mld dolarów na budowę muru na granicy z Meksykiem. Uznano to za polityczne zwycięstwo Demokratów, przy czym kongresowi liderzy uzgodnili, że w ciągu trzech tygodni prowizorycznego finansowania instytucji budżetowych parlamentarzyści znajdą wspólne stanowisko w sprawie metod chronienia granicy.",,
Szatkowski: Jesteśmy gotowi kontynuować misję w Iraku,"Ambasador RP przy NATO Tomasz Szatkowski przyznał w wywiadzie udzielonym Polskiej Agencji Prasowej, że Polska jest gotowa kontynuować misję NATO w Iraku. Jego zdaniem nie ma podstaw, by kwestionować przesłanki USA ws. likwidacji gen. Kasema Sulejmaniego.","– Czasowo zawiesiliśmy działania szkoleniowe, ale nie oznacza to zakończenia misji. Jesteśmy w dialogu i czekamy na decyzję strony irackiej w tej sprawie. Mamy nadzieję, że strona iracka będzie zainteresowana kontynuowaniem tej misji. Wola władz irackich jest potrzebna, żeby zapewnić wsparcie dla wspólnej walki z Państwem Islamskim – powiedział.  Jak dodał, aktywność generała Sulejmaniego skutkowała wieloma atakami za pośrednictwem różnego rodzaju bojówek na siły związane z koalicją przeciw Państwu Islamskiemu, czy krajów NATO.  – Nie ma podstaw, żeby kwestionować ocenę w sprawie zagrożenia ze strony Sulejmaniego – mówił. Prezydent Andrzej Duda o stanowisku Polski w tej sprawie zapowiedział, że jeśli będą odpowiednie warunki bezpieczeństwa, wola władz irackich i jeśli będzie takie stanowisko Sojuszu, to Polska jest gotowa, aby tę misję kontynuować.    – W całym regionie Iraku i Zatoce Perskiej, jest blisko 300 żołnierzy. W ramach misji NATO-wskiej jest około 100 żołnierzy i pracowników cywilnych wojska – powiedział ambasador RP przy NATO Tomasz Szatkowski.  W sprawie, kiedy może zapaść ostateczna decyzja misji, odpowiedział że cały czas trwają oceny i przygotowania na różnego rodzaju warianty.  –  Preferowane warianty to utrzymanie misji, bo jest ona potrzebna. Może być zmiana formy, albo wariant zakończenia obecności, w wypadku takiej konieczności, albo jeśli – miejmy nadzieję – cel misji zostanie spełniony, czyli Państwo Islamskie zostanie ostatecznie unicestwione.",,
„To próba egzekucji Grodzkiego”. Adwokat marszałka Senatu: On chce uratować demokrację,"Wobec marszałka Senatu prof. Tomasza Grodzkiego pojawiają się kolejne oskarżenia korupcyjne, a coraz to nowi świadkowie twierdzą, że polityk – a wówczas lekarz i przełożony w szpitalu – przyjmował od pacjentów pieniędze. Zdaniem obrońcy Grodzkiego, mec. Jacka Dubois, to próba „egzekucji polityka, który chce uratować demokrację”.","Przypomnijmy – według medialnych relacji już kilkanaście osób sygnalizowało, że Tomasz Grodzki miał przyjąć łapówkę w czasie, gdy pełnił praktykę lekarską. Część z tych historii bada prokuratura i CBA. Chodzi o różne kwoty: trzech tysięcy złotych, dwóch tysięcy, półtora tysiąca złotych czy też pięciuset dolarów. Zaczęło się od wpisu prof. Agnieszki Popieli z Uniwersytetu Szczecińskiego, która twierdzi, że gdy przed ponad dwudziestu laty umierała jej mama, Grodzki przyjął od niej 500 dolarów „na czasopisma medyczne” – bez faktury czy rachunku.  Do niedzielnych, kolejnych już doniesień Radia Szczecin w tej sprawie, odniósł się adwokat marszałka Senatu mec. Jacek Dubois. W rozmowie z Wirtualną Polską stwierdził, że „mamy do czynienia ze zmasowaną akcją” wymierzoną w jego klienta.  – Dziennikarze kolportujący te kłamstwa nie próbują zadać sobie pytania, czy od takiej osoby mogło w ogóle paść podobne stwierdzenie – mówi adwokat w kontekście relacji jednego z mężczyzn, którego teść miał być leczony przez Grodzkiego, a którego nie udało się utrzymać przy życiu.   – Prof. Tomasz Grodzki wziął 3 tys. złotych, ale po dwóch dniach zadzwonił i powiedział, że nie udało mu się uratować teścia, bo trupa mu przywieźliśmy. Pieniędzy nie oddał – powiedział Radiu Szczecin pan Michał.  Zdaniem mec. Dubois przypisywane Grodzkiemu słowa są „absolutnie poza słownikiem pana marszałka i jego estetyką”. Jego zdaniem „egzekucji dokonuje się w momencie, gdy równocześnie niszczone jest niezawisłe sądownictwo, konstytucja i niezależni sędziowie”.  Prawnik zapowiedział też podjęcie „konkretnych działań prawnych” wobec działań zniesławiających dobre imię jego klienta, które – jak ocenił Dubois – nie spełniają kryterium wiarygodnego dowodu.  – To uczta hien i grabarzy, a nie praca dziennikarska – dodał.  Zarzuty konsekwentnie odrzuca także sam marszałek Grodzki, choć do niektórych publikacji w ogóle się nie odnosił. W niedzielę wieczorem marszałek Senatu ma wydać oświadczenie.",,
O czułości liberalnej inteligencji,"Nie milkną zachwyty nad mową noblowską Olgi Tokarczuk. Liberalna inteligencja wzrusza się jej słowami o potrzebie czułości w literaturze. Szkoda, że dla mnóstwa swoich rodaków mają nie czułość, ale pogardę.","– Dzięki czułości nasze doświadczenie podróżuje poprzez czas i trafia do tych, którzy się jeszcze nie urodzili, a którzy kiedyś sięgną po to, co napisaliśmy o nas samych i o naszym świecie – mówiła w Akademii Szwedzkiej noblistka.  Jej mowę podają kolejne media. Czekać tylko, aż ktoś ułoży do niej muzykę - jak do słynnej „Dezyderaty”, pięknie wyśpiewanej niegdyś przez Piwnicę pod Baranami. Zachwytom liberalnej inteligencji nie ma końca. Czułość, czułość, czułość – słyszymy zaglądając do każdego z lewicowo-liberalnych kącików. Aż się człowiek uśmiecha i wzrusza, że tyle w nich czułości, tkliwości głębokiej, empatii i wszelkiego dobra.  I na myśl przychodzą te piękne strofy Czesława Miłosza z poematu „Ars poetica?”: „A jednak Ziemi należy się, / nieduża choćby, tkliwość. / Jest bardzo dużo śmierci i dlatego tkliwość / dla warkoczy, spódnic kolorowych na wietrze, / łódeczek papierowych nie trwalszych niż my sami”. I odczuć można, że w kulturze, literaturze, także tej postchrześcijańskiej, idzie o wartości, które ocalają ludzi pielgrzymujących po ziemi w drodze ku ostatecznym przeznaczeniom. Nie jest to nic nowego. Ale w ostatnich dniach narzuca się z całą wyrazistością. Zresztą „Gazeta Wyborcza” już próbuje narzucić narrację, zgodnie z którą po tamtej stronie jest Olga Tokaruczk ze swą artystyczną wrażliwością, a po tej – disco polo ze swym „politycznym barbarzyństwem”. Jak zwykle tworzy się chochoła, ustawia go w narożniku i okłada, ile wlezie: „pisowska prawica ma Zenka Martyniuka, my – noblistkę”.  A wystarczy przecież przez kilka godzin pooglądać TVP Kultura, zajrzeć do konserwatywnych pism idei, od „Kronosa” przez „Teologię Polityczną” po „Christianitas”, żeby zobaczyć, że sprawy nie przedstawiają się tak prosto. Po pierwsze: między prawicą a liberałami/lewicą istnieje spór o kulturę. Nie jest jednak tak, że konserwatyści kulturę odrzucają – sporym wyzwaniem jest dla nich określenie się wobec trendów nadających jej współcześnie charakter.  Po drugie: nawet krytyczne głosy opiniotwórczej prawicowej inteligencji na temat Olgi Tokarczuk z reguły nie są hejtem, nie są prostackie, a dotyczą relacji między jej literaturą a religią i mistyką (choćby żydowską), kwestii odczytania dziedzictwa kulturowego minionych wieków, różnic między tradycją chrześcijańską a specyfiką postchrześcijaństwa. Ale liberalnym inteligentom o wiele prościej jest sądzić, że ich adwersarze w ogóle mało czytają i ze sztuki nic nie rozumieją. W tym właśnie problem: w liberalno-lewicowym światku czułość, pojmowana także jako empatia zarezerwowana jest dla samych swoich. Ich wysokie zachwyty nad literaturą i sztuką, ich poczucie, że są depozytariuszami najszlachetniejszego humanitaryzmu biorą w łeb w konfrontacji z rzeczywistością. To właśnie z kręgów liberalnej, lewicującej inteligencji wyszedł w ostatnich latach najordynarniejszy hejt wobec sporej części polskiego społeczeństwa. To właśnie ludzie kultury, sztuki i nauki dziś zastygli w zachwycie nad słowami Tokarczuk o czułości, nie mieli ani trochę zlitowania dla własnych rodaków.  Ich czułość jest abstrakcją, czułostkowością, niekiedy czystym estetyzmem – empatia w sprawach społecznych jest im zupełnie obca. Zamknięci we własnym świecie, cieszyli się status quo III RP, dopóki sprawy szły po ich myśli, a wybory polityczne społeczeństwa zgadzały się mniej więcej z ich wyborami. Ich tak naprawdę nie obchodzą ludzkie historie, motywacje cudzych decyzji, jeśli stają przeciw ich oczekiwaniom. Wszystko, co im obce, bez krztyny empatii chrzczą najgorszymi słowami i skojarzeniami, traktując swoich przeciwników jak ciemny, głupi plebs. Jaka w tym czułość?  Od kilku jednak lat spora część z nich, niepogodzona z sytuacją, wprost daje upust swojej nieczułości, zajadłości i żywej niechęci do tych, którzy nazywani są sprzedajnym elektoratem, do tych, którzy z racji „niewłaściwych wyborów” opisywani są jako potomkowie chłopów pańszczyźnianych. Przykłady można mnożyć, mnożyć też można nazwiska: od Krystyny Jandy przez Wilhelma Sasnala po Agnieszkę Holland. Czułość przechodząca w pogardę, pogarda przechodząca w czułość... dwie janusowe twarze liberalnej inteligencji, bo przecież najbardziej hejterskie wypowiedzi luminarzy z zasady spotykały się z ogromnym pozytywnym odbiorem ich wielbicieli/wielbicielek. Taka jest smutna prawda. Parafrazując Ryszarda Krynickiego: „Złe wiersze nie nawrócą liberalnego inteligenta. Dotyczy to, niestety, także dobrych wierszy”. Tak, wiem, Tokarczuk wierszy nie pisze. Niemniej: sapienti sat.",,
Europejski Bank Centralny miał walczyć ze zmianami klimatu. Jest sprzeciw Niemiec,Szef niemieckiego centralnego Banku Federalnego (Bundesbank) Jens Weidmann wyraził negatywne stanowisko wobec planów włączenia Europejskiego Banku Centralnego do walki ze zmianami klimatycznymi.,"– Polityka monetarna, która jednoznacznie realizuje cele środowiskowe, niesie w sobie ryzyko tego, że zostanie przeciążona. Politycy o demokratycznej legitymacji muszą decydować o tym, jak społeczeństwa powinny walczyć ze zmianami klimatycznymi i muszą także ponosić za to odpowiedzialność – powiedział Weidmann w Berlinie. Nowa prezes EBC Christine Lagarde obiecała poruszyć kwestię zrównoważonego rozwoju w przygotowywanym przeglądzie strategii banku.  Działacze ruchu ochrony środowiska wzywali także EBC, by wykorzystał swą znaczną siłę nabywczą do zwiększonych zakupów aktywów finansujących rozwiązania proekologiczne, co zachęciłoby firmy do inwestowania w odpowiednie technologie.",,
Fortuna za dzieło Banksy'ego. Po zakończeniu aukcji... zostało zniszczone,"Obraz Banksy'ego na aukcji to nieczęste zjawisko. Ci, którzy nabrali podejrzeń wobec pomysłu jego wystawienia, mieli słuszność: wylicytowany za ponad milion funtów słynny obraz „Dziewczynka z balonikiem” , chwilę po zakończeniu licytacji... został pocięty na kawałki.","Licytacja płótna „Dziewczynka z balonikiem” była wisienką na torcie w domu aukcyjnym Sotheby's w Londynie, szczególnie, że dzieła Banksy'ego to rzadkie zjawisko na aukcjach. Cenę obrazu szacowano między 200 a 300 tys. funtów, a został wylicytowany za ponad milion funtów (około 5 mln zł).Chwilę po zakończeniu aukcji rozległ się alarm, a obraz zaczął powoli przesuwać się przez ukrytą w ramie niszczarkę. Dzieło zostało do połowy zniszczone. Pracownicy galerii zapewniają, że nic nie wiedzieli o zamierzeniach artysty. Sam Banksy na swoim koncie na  Instagramie w charakterystycznym dla siebie lakonicznym stylu skomentował wybryk: „Idzie, idzie, poszło”. Dzieło jeszcze cenniejsze?Jak ocenił przedstawiciel domu aukcyjnego, wbrew przypuszczeniom, pocięcie obrazu jest teraz częścią tego dzieła sztuki, a jego wartość wzrosła o kolejne pół miliona dolarów.Słynny mural Banksy’ego, pierwowzór obrazu „Dziewczynka z balonikiem”, pojawił się po raz pierwszy na ścianie sklepu we wschodniej części Londynu. W 2006 roku Banksy obraz przeniósł na płótno. Dzieła Banksy'ego w formie graffiti, często wzbudzające kontrowersje, pojawiają się w różnych miejscach świata. Jednak sam autor pozostaje w ukryciu i nie jest znana jego tożsamość. ",,
Opozycja po ujawnieniu kompromitujących taśm Neumanna znów atakuje TVP,"Atak na Telewizję Polską to odpowiedź Platformy Obywatelskiej na ujawnienie kompromitujących Sławomira Neumanna nagrań rozmów z działaczem PO z Tczewa. Neumann pogardliwie mówi o wyborcach, a wiernym członkom swojej partii gwarantuje bezkarność w przypadku zarzutów prokuratorskich. – Zniesiemy abonament, bo nie mogą te pieniądze trafiać na tego typu programy i audycje. Zlikwidujemy Radę Mediów Narodowych – zapowiedziała kandydatka opozycji na premiera, Małgorzata Kidawa-Błońska. Szef RMN, Krzysztof Czabański, wskazuje, że gdyby nie media publiczne, o taśmach Neumanna Polacy by się nie dowiedzieli. Za czasów PO-PSL, gdy tygodnik „Wprost” ujawnił nagrania z restauracji „Sowa i Przyjaciele”, do pisma redakcji wkroczyła ABW.",,,
"Kwaśniewski wiceministrem na Ukrainie? „Wydaje mi się, że to urodzinowy żart”","Zaskakujące informacje pojawiły się w ukraińskich mediach. Według anonimowych deputowanych ukraińskiego parlamentu wicepremierem ds. integracji europejskiej mógłby zostać… Aleksander Kwaśniewski. Sam były prezydent skomentował, że nic nie wie o takiej koncepcji.","– Informuję, że nic o takiej koncepcji nie wiem. Wydaje mi się ona urodzinowym żartem – skomentował w rozmowie z dziennikarzami  TOK FM Aleksander Kwaśniewski. Jutro były prezydent kończy 60 lat.  Plotka z parlamentu W piątek Arsenij Jaceniuk, który prawdopodobnie ponownie zostanie premierem Ukrainy, zaprezentował swoją propozycję składu nowego gabinetu. Na uboczu tych dyskusji pojawiła się także kandydatura Kwaśniewskiego. Informację na ten temat podał m.in. serwis Euromaidan PR, który od czasu wybuchu ukraińskiej rewolucji relacjonuje najważniejsze wydarzenia na Ukrainie. O kandydaturze Kwaśniewskiego poinformowała także rosyjska agencja prasowa TASS, powołując się przy tym na źródła w Werchownej Radzie.  Według TASS kandydatura Kwaśniewskiego zostanie złożona w czasie wizyty w Polsce byłego prezydenta Ukrainy Leonida Kuczmy, który obecnie pełni funkcję nieoficjalnego negocjatora ukraińskich władz. To właśnie on podpisał porozumienie pokojowe między Kijowem a prorosyjskimi separatystami. Kuczma i Kwaśniewski znają się bardzo dobrze – cieszyli się dobrymi relacjami jeszcze przed pomarańczową rewolucją. Były prezydent Polski ma bardzo duży autorytet na Ukrainie. To on z ramienia Parlamentu Europejskiego wraz z Patem Coxem prowadził nieoficjalne negocjacje z prezydentem Wiktorem Janukowyczem w sprawie podpisania umowy stowarzyszeniowej przez Ukrainę. Jest również pamiętany za wsparcie pomarańczowej rewolucji w 2004 roku i prowadzenie negocjacji między władzą i protestującymi.Kandydatura mało prawdopodobna W biurze byłego prezydenta dowiedzieliśmy się, że jeszcze dziś wydane zostanie w tej sprawie oświadczenie. Objęcie przez Kwaśniewskiego stanowiska w ukraińskim rządzie jest jednak mało prawdopodobne. Prawo nie pozwala bowiem na pełnienie podobnych funkcji przez obcokrajowców.",,
Szef MSZ Węgier: Fundusze rozwojowe Unii Europejskiej nie są darowizną humanitarną,– Fundusze rozwojowe Unii Europejskiej nie są darowizną humanitarną – oświadczył minister spraw zagranicznych Węgier Péter Szijjártó. – Zgodnie z traktatami europejskimi państwa środkowoeuropejskie otworzyły swoje gospodarki dla firm z Zachodu i w zamian za to uzyskały prawa do funduszy – przypomniał Szijjártó.,"Dziennik „Financial Times” informował niedawno, że Komisja Europejska rozważa możliwość uzależnienia wypłat z funduszów spójności od  „zgodności z podstawowymi zasadami UE”. Zdaniem Szijjártó „przedstawianie w ten sposób środków z polityki spójności tak, jakby były pomocą humanitarną jest niebezpieczne”. Szef węgierskiego MSZ przypomniał, że kwestię przyznawania funduszy rozwojowych regulują traktaty europejskie. – Kraje środkowoeuropejskie spełniają swoje zobowiązania: otworzyły własne gospodarki na państwa zachodnioeuropejskie, dzięki czemu przedsiębiorstwa z Europy Zachodniej uzyskały ogromne korzyści na tych rynkach. Na mocy tych samych porozumień państwa te jednocześnie zdobyły uprawienia do funduszy rozwojowych – uważa Szijjártó. Jego zdaniem wprowadzanie dodatkowych obowiązków byłoby sprzeczne z wartościami europejskimi i z traktatami unijnymi. – W żaden sposób nie jest uzasadnione takie wprowadzanie subiektywnych warunków, które pomijają wszelkie wyznaczniki obiektywizmu – stwierdził Szijjártó.",,
Polonia i Polacy w USA z radością przyjęli  wieść o nominacji Polski do ruchu bezwizowego,"Zarówno Polonia, jak też przebywający w USA Polacy, z radością przyjęli wieść o nominacji Polski przez Biały Dom do Programu Ruchu Bezwizowego. Podkreślali korzyści płynące z tego faktu m.in. dla rodzin i biznesów.","Prezes Zarządu PLL Lot Rafał Milczarski, który przybył do Stanów Zjednoczonych m.in. z okazji nowojorskiej edycji „Kongresu 60 milionów”, określił piątkowe oświadczenie prezydenta Donalda Trumpa w sprawie wiz jako zapowiedź, że Polska spełniła wymóg osiągnięcia poziomu odmów wiz poniżej trzech procent. Uznał to za sukces wszystkich, którzy się zaangażowali w ten proces.– Chciałbym przy tej okazji podziękować wszystkim naszym pasażerom, wszystkim firmom, które współpracowały z Lotem w akcji „Bez wiz do USA”, której byliśmy inicjatorami, organizatorami i koordynatorami. Zaangażowało się w to bardzo dużo polskich, ale również amerykańskich firm – powiedział Milczarski.Wyjaśnił, że Mastercard czy Boeing koordynowały akcję delegowania ich polskich pracowników ubiegających się o wizy. Przewidywał, że po zniesieniu wymogu wizowego wzrośnie istotnie zainteresowanie podróżowaniem do USA w celach turystycznych, ponieważ będzie to łatwiejsze. – Odczarowaliśmy, zlikwidowaliśmy pewną barierę. Bardzo wiele osób w Polsce było zniechęconych tym, że muszą występować o wizę. Jeszcze od czasów komunizmu był to proces ogarnięty nimbem niepewności. Także odpowiadanie na różnego rodzaju pytania co się ma, gdzie się pracuje (...) nie było zbyt przyjemne. Bardzo się cieszę, że tego już nie będzie – mówił szef Lot.Adrian Kubicki, który od ponad dwóch lat był inicjatorem i koordynatorem koalicji „Bez wiz do USA”, uwydatniał znaczenie jej starań, aby Polska mogła spełnić związane z tym wymogi.– Bardzo doceniamy tempo działania administracji amerykańskiej, przychylność, która powoduje, że kolejne akty na drodze do wejścia Polski do ruchu bezwizowego są podpisywane. Pamiętajmy jednak, że konieczne było w tym celu spełnienie kryteriów, w tym najważniejszego, czyli obniżenia odsetka odmów poniżej trzech procent – powiedział w rozmowie z PAP Kubicki, który obecnie pełni funkcję dyrektora Instytutu Kultury Polskiej w USA.Przypomniał, że dzięki PLL Lot, fundacji „Teraz Polska”, Fundacji Imienia Cichociemnych, Instytutowi Myśli Schumana, fundacji „Polska innowacyjna” i Mastercard powstała koalicja, która zaczęła walczyć, żeby o wizy starali się ci Polacy, którzy mieli szanse ich dostania. Prowadziło to do zwiększenia odsetka pozytywnych aplikacji. Jednocześnie wszczęto kampanię informacyjną wzywającą, aby w przypadkach wątpliwych nie zabiegać o wizy i obniżać w ten sposób odsetek odmów.– Po roku naszej kampanii zeszliśmy z poziomu niespełna sześciu punktów procentowych do poniżej czterech. W następnym roku udało się nam zejść poniżej bariery trzech proc. Nie znamy jeszcze dokładnie ostatecznej liczby, ale wiemy, że oscyluje ona w okolicy 2,8 proc. Dzięki temu jesteśmy na drodze administracyjnej, żeby wizy zostały zniesione – wyjaśnił. Zauważył też, że przy całej wdzięczności dla wszystkich, którzy brali udział w tym procesie, nasi rodacy mogą też być dumni z samych siebie. Polska pokazała – zaznaczył – że nie trzeba było uciekać się do aktu wyjątkowego, ale dowiodła, że zasługuje, aby się w ruchu bezwizowym znaleźć.Zadowolenie z decyzji o zniesieniu wiz wyraził będący z wizytą w Nowym Jorku Marek Michalski – profesor George Washington University w Waszyngtonie.– Mój mieszkający w Polsce brat Janusz i kilka innych osób w rodzinie mówiło, że zaczną znowu przyjeżdżać do Ameryki, ale dopiero po zniesieniu wiz. Polska jest jednym z najważniejszych sojuszników USA, a do tej pory była traktowana jako drugorzędny partner. Donald Trump ma biznesowe podejście do życia i więcej robi, niż obiecuje, że zrobi. Należą mu się za to słowa uznania – powiedział Michalski.Polonijny działacz Grzegorz Worwa wskazał na tempo, w jakim prezydent Trump zapowiedział przyjęcie Polski do „prestiżowego klubu” państw zaliczonych do ruchu bezwizowego. Podkreślił, że dopiero 30 września skończył się rok budżetowy po którym oblicza się odsetek odmów, a przywódca amerykański już nominował Polskę do ruchu bezwizowego. Jak przypomniał, rezultaty poprzedniego roku fiskalnego były dostępne dopiero w lutym 2019 roku.– Zniesienie wiz będzie wspaniałym prezentem dla naszych rodzin mieszkających po obu stronach Atlantyku. Ułatwi życie wszystkim tym Polakom, którzy z niespodziewanych przyczyn, czy w celach biznesowych muszą lub chcieliby pilnie przybyć do USA – ocenił Worwa.",,
100 tysięcy Węgrów broniło Orbána,"Niemal 100 tysięcy Węgrów wzięło udział w wiecu poparcia dla prawicowego rządu premiera Viktora Orbána w centrum Budapesztu. Miejscowa telewizja publiczna mówiła, że „rząd walczy z opozycją o opanowanie ulic”. Demonstrację zorganizowali dziennikarze przychylni rządzącej partii Fidesz, aby pokazać, że prawica wciąż może zebrać tłumy na ulicach stolicy.","Manifestanci – wielu z flagami narodowymi, świecami i pochodniami – przeszli od placu Bohaterów pod budynek parlamentu Węgier.Zwolennicy rządzącego Fideszu przybyli z najdalszych zakątków kraju. Do Budapesztu od rana przyjeżdżały dziesiątki autobusów z aktywistami prawicy. Zjawili się tam także rodacy z Rumunii i serbskiej Wojwodiny. Miejscem zbiórki był Plac Bohaterów. Potem tłum ludzi z przypiętymi kokardami w barwach narodowych, niosący m.in. portrety premiera Orbána przemaszerował śródmieściem stolicy na Plac Kossutha pod gmach parlamentu. Do maszerujących, którzy intonowali hymn narodowy, przyłączali się mieszkańcy Budapesztu zdążający pod parlament. Organizatorzy nazwali demonstrację „marszem pokoju”.– Nie kwestionujemy udziału Węgier w Unii Europejskiej. Ale chcemy uczciwego traktowania a nie politycznej nagonki na nasz kraj. Ten rząd uczynił wiele dla Węgier – mówili demonstranci. Wielu zgromadzonych przyniosło transparenty: „Węgry nie są kolonią Unii Europejskiej !”. Skandowali: „Orbán ! Orbán!”.Fidesz zgłosił w urzędzie miasta spotkania i wiece w niemal wszystkich miejscach publicznych w centrum miasta, do końca obecnej kadencji parlamentu tj. do roku 2014. Najbliższe zgłoszenie dotyczy 15 marca: w tym dniu odbędą się oficjalne obchody 164. rocznicy wybuchu Wiosny Ludów na Węgrzech. Opozycja zamierzała zorganizować w tym dniu antyrządowy wiec z udziałem wielu tysięcy Węgrów.",,
„Prokurator nigdy nie odważyłby się postawić zarzutów bez uprawdopodobnienia”,"– Oprócz zegarków zarzuty dotyczą też przyjęcia korzyści majątkowej w formie gotówki i nakłaniania do łamania prawa. Prokurator nigdy nie odważyłby się postawić jakichkolwiek zarzutów bez uprawdopodobnienia ich. Taka jest zasada – powiedział w programie „Gość Wiadomości” poseł PiS Artur Warzocha, komentując decyzję Sejmu, by wyrazić zgodę na areszt i zatrzymanie posła PO Stanisława Gawłowskiego.","Jak mówił, porównywanie przez opozycję wielomiliardowych afer, które miały miejsce w latach rządów koalicji PO-PSL, ze sprawą premii dla członków obecnego rządu, jest przesadą. Senator Jan Libicki z PO odparł, że obecny rząd ma również swoje afery. Jako takie przywołał „sprawę przepływów z Ministerstwa Środowiska w stronę fundacji ojca Tadeusza Rydzyka”. Dodał że było to „dalekie od transparentności”.",,
"„Może nam zagwarantować, że wyroku długo nie będzie”. Czarnecki i Kulczyk na taśmach o Giertychu","Portal tvp.info ujawnia nowe nagrania z Amber Room. – Kobiecie powiedział: „pani umrze i nie zobaczy ani złotówki” – tak zdolności Romana Giertycha zachwalał Leszek Czarnecki. O mecenasie mówił też na spotkaniu z Radosławem Sikorskim Jan Kulczyk. „Giertycha wykorzystali Rosjanie” – wspominał milioner. Nagrania w całości zostaną wyemitowane w programie TVP Info „Strefa starcia”, start o godz. 21:50.","Wiosna 2014 r. Leszek Czarnecki spotyka się z zarządem Getin Banku. Opowiada o problemach Sławomira Lachowskiego (kiedyś prezes mBanku, teraz w Golden Sand Banku) z Komisją Nadzoru Finansowego, początkach swoich biznesowych działań oraz świeżo zawartym dealu z mecenasem Romanem Giertychem. Chodziło o reprezentowanie Getin Banku w sporze zbiorowym z poszkodowanymi przez bank frankowiczami. „Jestem z nim dogadany, chętnie weźmie sprawę”. Czym Giertych przekonał do siebie Czarneckiego? Jakie początki swojej biznesowej drogi i relacje z Nathanielem Rothschildem opisuje milioner? Dlaczego Rothschild miał problemy z FBI i co na ten temat wie Czarnecki? O słynnym mecenasie Platformy Obywatelskiej mówił również w maju 2013 r. Jan Kulczyk w rozmowie z Radosławem Sikorskim.Nagrania w całości zostaną wyemitowane w programie TVP Info „Strefa starcia”, start o godz. 21:50.",,
SLD próbuje pozyskać Palikota,"Ruch Poparcia Janusza Palikota może wystartować
ze wspólnych list do parlamentu razem z SLD, ustaliła „Polska The Times”. – Czynimy pewne kroki, by przekonać byłą gwiazdę PO, aby razem ze swoimi zwolennikami połączyła z nami siły w wyborach –  powiedział polityk Sojuszu, na którego powołuje się gazeta.","Sam Palikot chociaż zastrzega, że na razie jest za wcześnie, by deklarować,czy zdecyduje się na taki krok, uważa że lewica powinna się łączyć.   Do końca lutego zostaną wybrane władze stowarzyszenia. Wówczas to omówimy. Konieczne byłoby jednak twarde zobowiązanie ze strony liderów SLD, że tym razem dokonamy rozdziału państwa i Kościoła. Inne sprawy programowe wymagają też uzgodnień. Jest to więc proces niełatwy, ale możliwy. SLD się musi uwiarygodnić, aby nie powtórzyła się sytuacja sprzed lat, gdy zawiódł   odpisał Polsce Janusz Palikot w odpowiedzi na pytanie, czy rozważa start ze wspólnych list razem z Sojuszem.  Palikot dodał, że jest kilka osób w SLD, z którymi warto byłoby wejść w koalicję,jeśli chodzi o listy do Sejmu. Nie chciał jednak zdradzić nazwisk.  Marek Wikiński, poseł SLD, mówi nieco odważniej, że jako formacja polityczna Sojusz powinien być otwarty na nowe środowiska.   Podczas tych wyborów, moim zdaniem, możemy przyciągnąć kilkadziesiąt nowych osób, w tym na przykład Magdalenę Środę, Janusza Palikota czy środowisko Krytyki Politycznej. Obserwujemy różnych ludzi   powiedział Polsce Wikiński.  Pozyskanie na wspólne listy Janusza Palikota zdaniem polityków Sojuszusprawiłoby, że partia zyskałaby kilka punktów procentowych w wyborachparlamentarnych.",,
Nie chciał prowadzić treningów z homoseksualistami. Sąd go ukarał,"Robert K., trener krav magi z Poznania, odmówił prowadzenia treningów grupie ludzi ze stowarzyszenia Stonewall. Ci uznali to za przejaw homofobii i donieśli policji –  podaje „Gazeta Polska Codziennie”.","W Poznaniu działa grupa Stonewall, która zrzesza homoseksualistów. Kilkanaście osób z tej grupy chciało wziąć udział w treningach krav magi. Instruktor początkowo zgodził się na zajęcia, ale po kilku dniach odmówił – czytamy w artykule.W sprawie odmowy udzielania lekcji krav magi osobom ze stowarzyszenia LGBT została poinformowana policja, interweniował także rzecznik praw obywatelskich. Proces w tej sprawie toczył się przed Sądem Rejonowym w Poznaniu. Wyrok zapadł w zeszłym tygodniu. Rober K. został uznany za winnego wykroczenia, ale odstąpiono od wymierzenia kary. Mecenas Aleksander Kowzan uważa, że sąd próbował wydać „Salomonowy wyrok”, z którym on i jego klient, Robert K., nie zgadzają się. – Czekamy na pisemne uzasadnienie, ale na pewno wyrok zostanie zaskarżony – zaznaczył pełnomocnik trenera.Mec. Kowzan zapowiedział, że jeżeli wyrok z Poznania w sprawie trenera Roberta K. zostanie utrzymany w mocy, to nie wyklucza zwrócenia się w tej sprawie „do instytucji międzynarodowych”.",,
Śmietanka sędziowska nagrana z politykami PO. Posłanka KO: To przypadkowy spacer,"To przypadkowy spacer. Może ktoś wyszedł, a ktoś szedł, mniejsza z tym – powiedziała w TVP Info posłanka Koalicji Obywatelskiej Paulina Hennig-Kloska, komentując nagranie, na którym widać, jak grupa najważniejszych przedstawicieli polskiego sądownictwa opuszcza wraz z prominentnymi politykami PO i SLD siedzibę Platformy.","Chodzi o wydarzenia z lipca 2017 r. W siedzibie Platformy w Warszawie na ulicy Wiejskiej odbyła się narada sędziów z politykami PO i SLD.  Na nagraniu widać, jak budynek opuszczają I Prezes Sądu Najwyższego Małgorzata Gersdorf, były prezes Trybunału Konstytucyjnego Andrzej Rzepliński, prezes stowarzyszenia sędziów „Iustitia” Krystian Markiewicz, ówczesny przewodniczący KRS Dariusz Zawistowski, prezes Krajowej Rady Radców Prawnych Maciej Bobrowicz, ówczesny rzecznik KRS Waldemar Żurek i prezes Naczelnej Rady Adwokackiej Jacek Trela.  Widać też polityków PO: Grzegorza Schetynę, Borysa Budkę, Sławomira Neumanna, Krzysztofa Brejzę, Rafała Grupińskiego, Marcina Kierwińskiego. Widać też lidera SLD Włodzimierza Czarzastego. W TVP Info posłanka KO Hennig-Kloska oceniła, że na nagraniu widać „przypadkowy spacer”. – To jest przejście ul. Wiejską tuż przy Sejmie, naprawdę mogło być przypadkiem. Może ktoś wyszedł, a ktoś szedł, mniejsza z tym – mówiła.",,
"„Armia USA w Polsce to sygnał dla Rosji, że naruszenie naszych granic byłoby zbyt kosztowne”","Stała obecność armii USA w Polsce oznacza ogromne podniesienie poziomu naszego bezpieczeństwa. To jasny sygnał dla Rosji, że naruszenie naszej granicy byłoby dla niej wielce kosztowne. Zbyt kosztowne – powiedział prezes PiS Jarosław Kaczyński w rozmowie z „Gazetą Polską”.","Kaczyński zapytany w rozmowie z „Gazetą Polską”, jak ocenia łączenie sprawy ustawy 447 z kwestią obecności wojsk amerykańskich w Polsce, powiedział, że są siły polityczne, które nawet nazywają ewentualną bazę armii USA „okupacyjną”.– W odpowiedzi na to pytanie muszę wrócić do sprawy wpływów rosyjskich. Moskwa zawsze bardzo sprawnie posługiwała się agenturą, a agentura może działać pod różnymi sztandarami. Ostatnio nawet Donald Tusk odkrył, że może tak być. Dla jednych jest to nowość, a dla innych, szczególnie tych, którzy interesują się historią, znana sprawa – ocenił.– Powiem to zatem zupełnie otwarcie: ludzie Moskwy występowali w naszych dziejach pod bardzo różnymi hasłami, również odwołującymi się do obrony polskiej tradycji, wolności, niepodległości itd. Tłumaczyłem to bardzo dokładnie na zjeździe Porozumienia Centrum w 1993 r. Mówiłem, że musimy brać pod uwagę takie zagrożenie. Ono się dziś aktualizuje. Bardziej dziś niż wówczas, w pierwszej połowie lat 90. – ocenił. – Jeśli pytają mnie państwo, jak widzę te siły polityczne, które straszą ludzi obecnością wojsk amerykańskich w Polsce, to widzę je właśnie w tym kontekście, który przed chwilą opisałem. Stała obecność armii USA w naszym kraju oznacza ogromne podniesienie poziomu naszego bezpieczeństwa. To jasny sygnał dla Rosji, że naruszenie naszej granicy byłoby dla niej wielce kosztowne. Zbyt kosztowne – zaznaczył Kaczyński.",,
"Wspólne listy SLD i TR? Miller: interesująca perspektywa, ale...","Leszek Miller i Janusz Palikot zapowiadają wspólne listy w wyborach do sejmików województw. Warunkiem zawarcia koalicji jest wypracowanie wspólnego minimum programowego. Czy tak się stanie, będzie wiadomo w ciągu dwóch tygodni.","W czwartek doszło do spotkania w cztery oczy Millera i Palikota. Po nim, nakonferencji prasowej w Sejmie, obaj liderzy wysoko ocenili dotychczasowąwspółpracę pomiędzy partiami. Kluby poselskie obu ugrupowań pracują wewspólnym zespole ds. afery podsłuchowej. – Prace przebiegają we właściwysposób, w stosownej harmonii i we właściwej kooperacji – oceniłprzewodniczący Sojuszu. CZYTAJ TAKŻE Skomplikowana historia relacji SLD-Twój Ruch Obaj politycy zapowiedzieli przygotowania do ewentualnej współpracy wwyborach samorządowych. Jak wyjaśnili, chodzi o wspólne listy SLD i TR dosejmików wojewódzkich. – Uznaliśmy, że byłaby to interesująca perspektywa, ale najpierw nasze ugrupowania muszą określić możliwość zawarcia porozumienia w sprawie minimum programowego – przyznał Miller.                                                teraz odtwarzaneMiller i Palikot będą współpracować ws. podsłuchów. „Niesnaski przestają mieć znaczenie” Gawkowski wysłannikiem MilleraDo prowadzenia rozmów z TR w tym zakresie upoważnienie szefa SLD otrzymałsekretarz Sojuszu Krzysztof Gawkowski. – Ma on w ciągu dwóch tygodni pracować z przedstawicielami Twojego Ruchu nad udzieleniem odpowiedzi, czy pomiędzy naszymi ugrupowaniami jest możliwe zawarcie minimum programowego, które byłoby podstawą do dalszych prac w wyborach do sejmików wojewódzkich – wyjaśnił Miller.Jak dodał, Gawkowski ma mu przedstawić za dwa tygodnie raport na tematwspólnego minimum programowego. – Jeśli okaże się, że nie będzie możliweporozumienie programowe, to zamiar wspólnych list do sejmików wojewódzkichteż nie będzie możliwy, ale najpierw trzeba się podjąć tej próby –powiedział Miller. CZYTAJ TAKŻE „Palikot to wartość minus 1-2 procent dla każdej partii” Palikot zapowiedział, że Twój Ruch podczas czwartkowego posiedzenia zarządupartii wybierze osobę, która będzie negocjowała minimum programowe z SLD.– Różnice są dosyć poważne. Jest kwestia wprowadzenia 49 województw, czegochce SLD, a czego nie ma po naszej stronie. My chcemy natomiast likwidacjipowiatów. Jest też kwestia kadencyjności samorządów: czy dwie kadencje iprzerwa, czy bez przerwy. Takich przykładów jest więcej, ale nie na tyledużo, żeby nie było możliwe porozumienie – zapowiedział Palikot.                                                teraz odtwarzaneGiertych o aliansie Millera z Palikotem: może chce wziąć działkę Kolejne rozmowy liderów pod koniec lipcaWśród propozycji Twojego Ruchu dotyczących samorządów jest wprowadzeniezapisu o kadencyjności sprawowania stanowisk przez wójtów, burmistrzów,prezydentów miast i parlamentarzystów - maksymalnie mogliby oni sprawowaćurząd przez dwie kadencje. TR chce też likwidacji powiatów. Natomiast SLDchce powrotu do dawnego administracyjnego podziału kraju na 49 regionów, gdyż w ocenie partii obecny podział na 16 województw powoduje degradacjęmniejszych ośrodków.Pod koniec lipca ma dojść do kolejnych rozmów liderów SLD i TR. – Ustalimywtedy, czy rozbieżności programowe są akceptowalne, czy nie, i czy w związku z tym wykonujemy drugi krok, czyli rozmawiamy o zasadach koalicji – przyznał lider TR.                                                teraz odtwarzaneMiller o sojuszu prawicy: jeden plus zero zawsze da jeden Tam gdzie „doły” partyjne zdecydująOstateczna decyzja obu partii ma być podjęta do 30 lipca. W drugiejpołowie sierpnia miałyby zostać ustalone zasady na jakich będzie zawartakoalicja. Palikot podkreślił też, że nie ma mowy o jednoczeniu partii, ani o tworzeniu nowego ugrupowania.                Pytany przez dziennikarzy, czy jest możliwe, by SLD i TR wystawiły wspólnych kandydatów w wyborach na prezydentów miast, Palikot nie wykluczył tego. – Jest to możliwe w pojedynczych przypadkach, ale nie co do zasady. Tam gdzie „doły” partyjne zdecydują, że pojawia się taki scenariusz, który jest najbardziej optymalny z punktu widzenia i struktur, i wyniku wyborczego, to nie będzie przeszkód – zadeklarował szef Twojego Ruchu.  CZYTAJ TAKŻE „Porozumieniem 61” – tak Miller nazywa alians z Palikotem",,
Katastrofa w tureckiej kopalni. Nie żyje sześciu górników,Do tragedii doszło w zakładzie znajdującym się w prowincji Sirnak na południu kraju. Na powierzchnię udało się wydobyć trzy ranne osoby. Kopalnia nie miała ważnego pozwolenia na działalność.,"W katastrofie w kopalni węgla kamiennego na południu Turcji zginęło sześciu górników. Trwa akcja ratunkowa i poszukiwania pozostałych osób uwięzionych pod ziemią.  Według służb kopalnianych ratownikom udało się wydostać na powierzchnię trzy ranne osoby.    Tureckie ministerstwo do spraw energii poinformowało, że kopalnia nie miała ważnego pozwolenia na działalność. W 2013 roku Generalna Dyrekcja ds. Górnictwa nakazała ze względów bezpieczeństwa wstrzymanie prac w miejscu, w którym teraz doszło do katastrofy.",,
Gowin: nie ma żadnych rozmów dotyczących głębokiej rekonstrukcji rządu,"W ramach koalicji parlamentarnej, którą tworzymy, nie ma żadnych rozmów dotyczących głębokiej rekonstrukcji rządu – powiedział dziennikarzom szef Polski Razem, wicepremier Jarosław Gowin. Komentował w ten sposób spekulacje dotyczące zmian w gabinecie Beaty Szydło, o których napisała w poniedziałek „Rzeczpospolita”.","– Żadne rozmowy na temat trzęsienia ziemi w rządzie się nie toczą i osobiście żadnego trzęsienia ziemi się nie spodziewam. Natomiast ewentualne drobne korekty to jest suwerenna decyzja pani premier – zaznaczył minister nauki. Dodał, że to szefowa rządu będzie oceniała, czy takie korekty są potrzebne, a jeżeli tak, to kogo mają objąć. – W ramach koalicji parlamentarnej, którą tworzymy, nie ma żadnych rozmów dotyczących głębokiej rekonstrukcji rządu. O tym, jakoby pani premier Szydło miała objąć fotel marszałka Sejmu dowiedziałem się z dzisiejszej publikacji. I mówiąc szczerze myślę, że mam lepsze źródła informacji niż media – stwierdził lider Polski Razem.",,
„Rosja potajemnie rozmieściła na swoim terytorium nowe pociski bojowe”,"Pomimo protestów ze strony USA, Rosja w tajemnicy rozmieściła nowe rakiety samosterujące, naruszając układ o likwidacji pocisków rakietowych średniego i krótszego zasięgu z 1987 r. – pisze „New York Times”, powołując się na źródła w administracji USA.","„Krok ten jest dużym wyzwaniem dla prezydenta Trumpa, który obiecał poprawę stosunków z prezydentem Rosji Władimirem Putinem” – zauważa „New York Times „. Podkreśla przy tym polityczny kontekst rozmieszczenia rakiet przez Rosję: opuszczone przez Michaela Flynna stanowisko doradcy prezydenta USA ds. bezpieczeństwa narodowego. A także fakt, że dopiero trwa kompletowanie nowej obsady amerykańskich resortów dyplomacji i obrony przez ekipę Trumpa.Chodzi o nową rosyjską rakietę samosterującą ziemia-ziemia, oznaczoną przez Amerykanów jako SSC-X-8, która według ekspertów jest najprawdopodobniej lądową wersją odpalanej z morza rakiety SSN-30A. Jej zasięg może wynosić nawet 5,5 tys. km i prawdopodobnie może ona przenosić głowice nuklearne. Testy i rozmieszczenie tych rakiet są naruszeniem amerykańsko-rosyjskiego traktatu INF z 1987 roku. Rosja głucha na protesty„NYT” przypomina, że już w 2014 roku administracja ówczesnego prezydenta USA Baracka Obamy interweniowała w reakcji na testy tej nowej rakiety. Lecz zamiast dostosować się do postanowień INF, Rosjanie poszli naprzód, kontynuując program budowy SSC-X-8 – podaje gazeta.Według przedstawicieli Waszyngtonu, Rosja dysponuje dwoma batalionami tych zakazanych rakiet samosterujących. Pierwszy stacjonuje na poligonie Kapustin Jar w północno-zachodniej części okręgu astrachańskiego. Drugi w grudniu został stamtąd przemieszczony do innej części Rosji – pisze „NYT”. Każdy batalion wyposażony jest w cztery mobilne wyrzutnie rakietowe.Gazeta wskazuje nie tylko na militarne, ale również polityczne konsekwencje rosyjskiego programu SSC-X-8. Nowy wyścig zbrojeń?„Jest bardzo nieprawdopodobne, by Senat, który jest już sceptycznie nastawiony do zamiarów Putina, zgodził się na ratyfikację nowego układu o kontroli zbrojeń strategicznych, chyba że domniemane naruszenie traktatu dotyczącego średniego zasięgu zostanie naprawione. Trump powiedział, że Stany Zjednoczone powinny wzmocnić i rozwinąć swoje zdolności nuklearne. Ale w tym samym czasie mówił o osiągnięciu nowego porozumienia ws. zbrojeń z Moskwą, które pozwoli zmniejszyć uzbrojenie bardzo znacząco” – pisze „NYT”.Zdaniem dziennika, „rozmieszczenie systemu może również zwiększać zagrożenie militarne dla państw NATO, które potencjalnie mogłyby być jednym z głównych celów”.Nowojorska gazeta odnotowuje, że generał Philip Breedlove podkreślił w 2014 roku, kiedy był dowódcą sił NATO w Europie, że „potencjał uzbrojenia” naruszającego INF „nie może pozostać bez odpowiedzi”.",,
Kanada a plany Rosji w sprawie pływającej elektrowni atomowej w Arktyce,Kanada przygląda się planom Rosji umieszczenia pływającej elektrowni atomowej Akademik Łomonosow w Arktyce. Konstrukcja ma zostać zacumowana w okolicach miejscowości Pewek na Czukotce i produkować prąd. Stanowi też część strategii Rosji wobec Arktyki.,"Rosatom, rosyjska państwowa agencja energii atomowej, poinformowała w ostatnim czasie, że Akademik Łomonosow otrzymał wymagane zgody na użytkowanie. W sierpniu pływająca elektrownia ma zostać przeholowana z Murmańska do miejscowości Pewek na wschodzie Syberii, w Czukockim Okręgu Autonomicznym. Stamtąd już niedaleko zarówno do amerykańskiej Alaski, jak i do kanadyjskiego terytorium Jukonu, z którego dalej prowadzi droga morska przez Przejście Północno-Zachodnie. Szlak ten przebiega przez drogi wodne Archipelagu Arktycznego, a ponieważ w związku z ocieplaniem się klimatu żegluga tą trasą stała się możliwa, rośnie jej atrakcyjność jako potencjalnego szlaku handlowego, skracającego czas transportu z Europy do krajów Azji. Kanada traktuje Przejście Północno-Zachodnie jako swoje wody wewnętrzne. Jak zauważyły kanadyjskie media, Rosatom podkreślał, że pływająca elektrownia atomowa ma być „kluczowym elementem infrastruktury”, przygotowywanej przez Rosję na handlowej trasie przez Arktykę. Rosja buduje też zasilane energią nuklearną lodołamacze, które mają zapewniać możliwość żeglugi w Arktyce. Rosatom twierdzi, że Akademik Łomonosow zapewni dostawy energii 50 tys. mieszkańców Czukotki oraz przemysłowi naftowo-gazowemu w rejonie. Cytowany przez CBC, kanadyjskiego nadawcę publicznego, Rosatom zapowiada, że Akademik Łomonosow to tylko niewielka część przyszłej „floty” elektrowni atomowych. Twierdzi też, że trwają już rozmowy w różnymi krajami w sprawie sprzedaży im pływających elektrowni nowej generacji. Podejmowane przez Rosję próby zwiększenia obecności w Arktyce wpisują się w znacznie szerszy kontekst kanadyjski. W 2008 roku Rosja przyjęła strategię dotyczącą Arktyki, która zakładała, że do 2020 roku region ten stanie się dla Rosji strategicznym obszarem wydobycia złóż mineralnych. W sierpniu 2010 roku Harper odwiedził północne terytoria Kanady i podkreślił, że ochrona i promocja kanadyjskiej suwerenności w Arktyce jest „priorytetem niepodlegającym negocjacjom”. Kanada przyjęła wówczas zasady swojej polityki w Arktyce i wzmacniania swej obecności politycznej, wojskowej i gospodarczej w regionie. Miesiąc później minister spraw zagranicznych Kanady Lawrence Cannon oświadczył, że Kanada jest przygotowana do obrony swoich terytoriów w Arktyce. Na początku maja br. USA postanowiły zakwestionować prawa Kanady do obszaru Przejścia Północno-Zachodniego. Sekretarz stanu USA Mike Pompeo określił roszczenia Kanady do tego szlaku jako „nieuzasadnione”. Minister spraw zagranicznych Kanady Chrystia Freeland replikowała, że „Kanada ma bardzo wyraźne stanowisko na ten temat – Przejście Północno-Zachodnie jest kanadyjskie”. Między Kanadą a USA istnieje od 1988 roku porozumienie, na podstawie którego USA określają Przejście Północno-Zachodnie jako wody międzynarodowe, ale Kanada potwierdza swoje suwerenne prawa do tych obszarów. Przed zawarciem tego porozumienia aż do połowy lat 80. USA nie kwestionowały kanadyjskości Arktyki. Pompeo łagodził później swoją wypowiedź mówiąc, że „wyzwania w Arktyce nie są między USA a Kanadą”, lecz innymi, którzy chcą wykorzystywać ten region „w sposób niezgodny z zasadami państwa prawa”. Pod koniec maja br. Kanada zgłosiła w ONZ roszczenia terytorialne do bieguna północnego, chcąc oficjalnie określić, jak daleko na północ sięga kanadyjska zwierzchność, i wskazując na geologiczny związek tych terenów z terytorium Kanady. Wcześniej takie roszczenia przedstawiły Dania i Rosja.",,
Zamach w Manchesterze. Seria zatrzymań podejrzanych o terroryzm,"Już dziesięć osób zatrzymała brytyjska policja w związku ze śledztwem wszczętym po poniedziałkowych zamachu w Manchesterze. Ostatnią zatrzymano w nocy z czwartku na piątek w dzielnicy Moss Side. W czwartek funkcjonariusze otoczyli kordonem dom w Wigan nieopodal Manchesteru, na miejsce wezwano saperów i ewakuowano okolicznych mieszkańców. Akcja trwała kilka godzin.","Policjanci poinformowali, że ewakuacja była jedynie działaniem prewencyjnym, podjętym ze względu na „podejrzane przedmioty” znalezione na terenie domu. Jak poinformowano w komunikacie opublikowanym po zatrzymaniu dziesiątej osoby, obecnie w areszcie przebywa 8 osób związku z atakiem. Dwie osoby, kobietę i mężczyznę, zwolniono bez postawienia im zarzutów.Libijskie siły antyterrorystyczne zatrzymały natomiast w Trypolisie drugiego brata zamachowca, Hashema, oraz ojca wszystkich trzech braci, Ramadana.Siatka terrorystycznaW środę po południu szef policji w Manchesterze Ian Hopkins poinformował, że służby prowadzą śledztwo ws. siatki terrorystycznej zaangażowanej w poniedziałkowy zamach.Brytyjska policja poinformowała również o wznowieniu wymiany informacji z USA o przebiegu śledztwa ws. poniedziałkowego zamachu po tym, jak przecieki do mediów ze strony amerykańskich służb doprowadziły do tymczasowego zawieszenia współpracy.„Chociaż zazwyczaj nie komentujemy ustaleń dotyczących wymiany informacji z międzynarodowymi służbami, chcemy zapewnić, że po otrzymaniu świeżych gwarancji, pracujemy obecnie z naszymi partnerami na całym świecie, w tym wszystkimi z państw wchodzących w skład »Sojuszu Pięciorga Oczu«” - podkreślono w oświadczeniu.",,
"Papież Franciszek ostrzega: wielu ochrzczonych żyje tak, jakby Chrystus nie istniał","Papież, podczas modlitwy Anioł Pański w Watykanie, wyraził zaniepokojenie brakiem świadomości wiary u wielu chrześcijan. Według niego wierni bardzo często bezrefleksyjnie powtarzają wyuczone schematy.","Zdaniem Ojca Świętego duża cześć chrześcijan żyje wbrew nauczaniu Jezusa Chrystusa. – Wielu ochrzczonych żyje tak, jakby Chrystus nie istniał. Powtarzają gesty i znaki wiary, ale nie odpowiada im rzeczywista akceptacja osoby Jezusa i Jego Ewangelii – wskazuje Franciszek.",,
Nazwał stalinowski terror „ekscesami”. Oburzenie po słowach zaufanego Putina,Rosyjscy naukowcy są oburzeni wypowiedziami dyrektora Federalnej Służby Bezpieczeństwa gen. Aleksandra Bortnikowa nt. Wielkiego Terroru. Członkowie Rosyjskiej Akademii Nauk w liście otwartym zarzucili zaufanemu prezydenta Władimira Putina usprawiedliwianie stalinowskich represji i tuszowanie zbrodniczej działalności sowieckich organów bezpieczeństwa.,"Oburzenie rosyjskich naukowców wywołał wywiad dyrektora FSB dla rządowego dziennika „Rossijskaja Gazieta”, w którym Bortnikow stalinowskie morderstwa nazywał „ekscesami”.Członkowie Rosyjskiej Akademii Nauk w liście otwartym przypomnieli szefowi bezpieki o milionach ofiar stalinowskiego reżimu. Uznali za niedopuszczalne podejmowanie prób wybielenia działalności funkcjonariuszy CZeKa i KGB – poprzedniczek FSB – którzy prześladowali, torturowali i mordowali obywateli ZSRR. Naukowcu podkreślili, że zbrodnicza działalność dotykała wszystkich, niezależnie od wykształcenia i zajmowanych stanowisk, odnieśli się także do represji wobec środowisk naukowych. „Mało kto zdaje sobie sprawę jaka ogromna liczba uczonych została zamordowana” – napisali autorzy listu. Jednocześnie potępili próby rewizji historii, a system sowiecki nazwali „nieludzkim i antynarodowym”.",,
Początek wieku na Wyspach pod znakiem imigrantów,"Stosunkowo więcej imigrantów, głównie z UE, osiedliło się w Wlk. Brytanii w dekadzie 2001-11 niż w okresie czterdziestolecia 1961-2000. Proporcja wynosi 1,54 mln do 1,2 mln. Mieszkańcy Wysp urodzeni za granicą stanowią 13 proc. ogółu ludności – poinformował brytyjski Narodowy Urząd Statystyczny (ONS).","Z analizy ONS opartej na spisie ludności z końca 2011 r. wynika, że największa fala imigrantów napłynęła w latach 2004-09, a więc po przyjęciu do UE dawnych państw komunistycznych, a najliczniejsi w tej grupie są Polacy. Imigrantów z państw europejskich w ostatniej dekadzie było więcej niż wewcześniejszym czterdziestoleciu, gdy przeważali imigranci z państwbędących w przeszłości koloniami brytyjskimi. W grupie wiekowej 25-34 lat, najbardziej reprezentatywnej dla ostatniej fali imigrantów z UE, jedna piąta podała jako macierzysty język polski. Z wcześniej opublikowanych danych ONS wynika, że liczba Polaków mieszkających na Wyspach to prawie 600 tys. osób a polski jest najbardziej rozpowszechnionym językiem, po angielskim (w Walii nieznacznie wyprzedza go walijski). Dalsze miejsca za polskim zajmują języki urdu i bengalski, którymi mówi się w Pakistanie i Indiach. Ok. połowy Polaków, którzy przyjechali do Wlk. Brytanii to osoby w wieku 25-34 lat. Wśród 7,5 mln mieszkańców Wysp urodzonych za granicą, Polacy sąnajliczniejszą grupą przed Irlandczykami, Hindusami, Włochami iPakistańczykami. 3,4 mln obcokrajowców miało w 2011 brytyjski paszport. Popularny jestzwłaszcza wśród imigrantów z Indii i Pakistanu. ONS zauważa, iż imigranci zasilili grupę ludności w wieku produkcyjnym. Obraz siły roboczej w Wielkiej Brytanii nie odbiega od innych państw UE, w których 30-40 proc. ludności w wieku 20-50 lat urodziło się zagranicą. Analiza ONS wskazuje także na daleko posuniętą laicyzację społeczeństwabrytyjskiego. Ok. jedna czwarta ludzi nie przyznaje się do żadnej religii. Zjawisko to widoczne jest zwłaszcza wśród młodych. Jedna trzecia osób w wieku 25-29 lat deklaruje się jako niewierzący. 1,7 mln osób uznaje się za chrześcijan. Ludność Wysp wynosi ok. 61 mln. Według danych z marca liczba mieszkańców w wieku produkcyjnym wynosiła 29,7 mln.",,
Reforma albo niekończąca się demolka,"Mówi się, że największą partią opozycyjną w Polsce jest pewna prywatna stacja telewizyjna. Czasem niektórzy półżartem, ale bardziej serio, dodają, że partia ta wystawiła nawet swojego kandydata na prezydenta. W ostatnich dniach można jednak odnieść wrażenie, że największą siłą opozycji są zobowiązani w naszym porządku prawnym do apolityczności sędziowie.","Po wyroku TSUE sprawy bardzo przyspieszyły. Urągające zdrowemu rozsądkowi i poczuciu sprawiedliwości decyzje sądów zdarzały się w Polsce praktycznie zawsze, choć nie zawsze dało się je zasłonić za sprzyjającym patologiom parawanem z hasłem „wyroków się nie komentuje”. Wielokrotnie wielu autorów przypominało najbardziej rażące werdykty, kiedyś jednak podobne sytuacje zdarzały się raz na miesiąc, potem raz na tydzień, ostatnio zaś już właściwie codziennie. Z jednej strony poprawia się samopoczucie kolegów, gwarantując im de facto bezkarność, z drugiej – daje się w wyrokach upust własnej antypatii do instytucji państwa polskiego czy obecnie rządzącej partii, czasem gubiąc z oczu granicę między nimi. Ot, weźmy sprawę, w której określenie „ryj” użyte wobec policjanta nie obraża. Czy obrażałoby użyte wobec sędziego, adwokata, działacza opozycji i obrońcy konstytucji? Ba, zniszczenie fasady biura poselskiego szkody nie czyni, nie jest nawet uszkodzeniem mienia czy zakłóceniem miru domowego, ot, znikoma szkodliwość. Gdy piszę ten tekst, kolejny raz, przed kolejnym sądem z przedstawicielami środowiska prawniczego przegrywa Jan Śpiewak.   W swojej wojnie z państwem, konstytucją, Trybunałem Konstytucyjnym (tak, tak…) niektórzy sędziowie nie tylko szukają wszelkiej pomocy za granicą, lecz również biorą zakładników w kraju. Tak przynajmniej z punktu widzenia zwykłego obserwatora wygląda wciągnięcie do toczonej we własnym gronie walki o wpływy i kompetencje uczestników sprawy rozwodowej. Koledzy kwestionują tu prawo do orzekania innego kolegi, choć sprawę tę rozstrzygnął już na zapas stosowny wyrok NSA z 26 listopada, stwierdzający, że kandydat powołany na sędziego przez prezydenta RP nie może być osobą nieuprawnioną. Co więcej, wyrok ten odwołuje się do wcześniejszych decyzji Trybunału Konstytucyjnego i to z 2012 roku, a więc trudnych do zakwestionowania nawet dla tych, którzy nie uznają obecnego kształtu tej instytucji. Sądowe dokumenty mają jednak czasem żywot krótszy niż pamięć tak zasłużonych dla obrony ładu konstytucyjnego i trójpodziału władzy aktywistów. Co trzeźwiejsi komentatorzy zauważają, że zachowanie sędziów z Katowic doprowadzić może do całkowitego paraliżu wymiaru sprawiedliwości, nie wydaje mi się jednak, by takie drobiazgi zaprzątały umysły ludzi walczących o zachowanie swojej wyjątkowej pozycji społecznej. Z wykonywania obowiązków nowych sędziów wyłączyć chce też prezes Sądu Najwyższego Małgorzata Gersdorf, przypisując sobie tym samym kompetencje równocześnie prezydenta RP i Trybunału Konstytucyjnego. Doczekaliśmy czasów, gdy każdy chciałby być jednoosobowym Trybunałem lub mieć swój własny trybunalik na własność. Tego, że chociaż w porządku prawnym kilka spraw się zmieniło, lecz akurat ocena zgodności z konstytucją pozostała domeną TK, chwilowo nie wypada przypominać senatorom czy, tym bardziej, profesorom. Kiedy jednak na jednym z portali, zresztą zmianom przychylnym, czytam, że przywołana wyżej decyzja NSA jest „ciekawym głosem w dyskusji”, nie czuję się zbytnio przekonany, ponieważ, instynktownie zgadzając się z samym wyrokiem, jako obywatel oczekuję od sądów czegoś innego niż dyskusji we własnym gronie – kosztem niepewności ludzi, którzy zmuszeni są z wielu powodów w sądach tych szukać sprawiedliwości. Jeżeli zamiast niej znajdować będą wyłącznie kompetencyjne spory skłóconych ze sobą kółek dyskusyjnych, za chwilę sprawiedliwości tej mogą zacząć dochodzić innymi metodami.  Kolejne skargi środowiska prawniczego słane za granicę powodują okopanie się na swoich stanowiskach zwolenników radykalnej reformy wymiaru sprawiedliwości.  Z drugiej strony, po czterech latach rządów Prawa i Sprawiedliwości, popisy arogancji tego środowiska niekoniecznie sprzyjają tej partii, jakkolwiek stanowiąc potwierdzenie jej narracji, są bowiem również dowodem na brak sukcesu w tej kluczowej zmianie. Niektórzy z sympatyków Zjednoczonej Prawicy obawiali się wręcz, że temat zostanie, przynajmniej na razie, odpuszczony, jednak konfrontacyjna, desperacka i destrukcyjna postawa drugiej strony wymusza na politykach szybki i zdecydowany powrót do tej kwestii.  Posłowie PiS zapowiadają złożenie projektu ustawy, który przeciąć może większość bieżących problemów, z politycznym rozgrzaniem i próbami zastraszania kolegów przez część środowiska włącznie. Ba, choć niektórzy komentatorzy spodziewali się, że do wyborów prezydenckich zarówno Andrzej Duda, jak obóz PiS nie będą podejmować żadnych radykalniejszych działań, w zaostrzenie kursu wobec blokujących zmiany sędziów wpisał się ostatnio sam prezydent. W Nowym Mieście Lubawskim Andrzej Duda mówił między innymi, że „(…)Przywrócenie w Polsce sprawiedliwości, w znaczeniu przywrócenia w Polsce sprawiedliwych sądów, jak widzicie Państwo, jest bardzo trudne, ponieważ tam ten stary układ bardzo mocno się trzyma i nie chce pozwolić sobie na to, aby zabrać im przywileje i władzę, do której doszli nad ludźmi. Ale muszą zrozumieć, że ich praca to także służba dla Rzeczypospolitej, a przede wszystkim dla polskich obywateli. I że to jest najważniejsze. I że nie obywatel jest dla sądu, tylko sąd jest dla obywatela. I że sędzia służy ludziom, służy Rzeczypospolitej.” Sprawy, wydawałoby się, oczywiste, a jednak – od tak dawna, że mogłoby się zdawać, od zawsze – nie dla wszystkich. Tak jak nie dla wszystkich było oczywiste, że po ujawnieniu patologii w samym Sądzie Najwyższym coś powinno się w nim zmienić, a ktoś, zamiast nadal orzekać, powinien ponieść odpowiedzialność.  A przecież na sprawę korupcyjnej rozmowy w SN nakładają się już chyba dziesiątki innych – sędziów pijanych, sędziów „roztargnionych”, niszczących komuś dorobek życia i wręcz samo życie, na grzechy tych bogatych i wpływowych, zaskakująco ślepych... Środowisko sędziowskie nie oczyściło się po okresie PRL, zamiast tego zdążyło wychować sobie nowe kadry i nowe pokolenia. Przeraża, jak wiele ze wstrząsających opinią publiczną wyroków bez mrugnięcia oka wydają osoby młode, czasem – bardzo młode. Silne poparciem społecznym demonstracji ze świeczkami środowisko to uznało, że nie musi niczego w swoim funkcjonowaniu zmieniać, ponieważ każde napiętnowanie patologii łatwiej jest zdyskredytować jako wypowiedź polityczną niż potraktować jako przyczynek do zmiany i naprawy sytuacji.  Dalsze tolerowanie tego stanu rzeczy jest niebezpieczne już nie tylko dla PiS, ale dla funkcjonowania państwa jako takiego. Sądy, wyrywające sobie niczym sztuki sukna kompetencje, nie gwarantują obywatelowi podstawowych praw, jakie daje mu konstytucja. Dokończenie zmian jest więc konieczne, a przy tym opłacalne politycznie. Zarówno Prawo i Sprawiedliwość, jak i prezydent Andrzej Duda, potrzebują sukcesu w tej dziedzinie. Co więcej, prezydent potrzebuje go dziś nawet bardziej, ponieważ do dziś część jego wyborców z 2015 roku uznaje jego weto wobec pierwszych ustaw dotyczących reformy sądów za główną przyczynę jej niepowodzenia. Jest faktem, że ten brak jedności obozu dążącego do reformy dodał poczucia siły obrońcom status quo. Przemówienie prezydenta z Nowego Miasta Lubawskiego i nowe projekty nowelizacji ustaw, wymuszające na sędziach przyjęcie odpowiedzialności za swoje działania, słowa i decyzje są krokiem w oczekiwanym kierunku. Oby tym razem starczyło determinacji i staranności w pisaniu prawa.",,
Rok 2019: nikłe szanse na światowy pokój,Według XVII-wiecznego filozofa Thomasa Hobbesa naturalnym stanem ludzkości jest wojna wszystkich ze wszystkim. Rosyjska doktryna wpisuje się w tę pesymistyczną wizję człowieka uznając pokój za nienaturalną przerwę między wojnami. Choć dla przeciętnego Polaka wojna jest czymś odległym to w rzeczywistości kończący się rok 2018 obfitował w konflikty zbrojne. W 2019 roku zapewne to się nie zmieni.,"Światowy stan anarchiiOd czasów Zimnej Wojny dość powszechne jest przekonanie, że III Wojna Światowa będzie konfliktem nuklearnym, który zniszczy świat. W oczekiwaniu na tę apokalipsę wielu nie dostrzega wojen, które rozlewają się wokół, przynosząc gigantyczne cierpienia, kryzysy humanitarne, miliony ofiar i rzesze uchodźców. Nie ma grzyba, nie ma się czym przejmować. No może tylko tym, gdy jacyś ludzie nazywani uchodźcami przybywają do Europy. Inna sprawa, że akurat ci którzy tu docierają uchodźcami zwykle nie są, natomiast ci którzy wegetują gdzieś w obozach między Ugandą a Południowym Sudanem, czy umierają z głodu w Jemenie nie wzbudzają nadmiernego zainteresowania. Niestety dla nas, w tym coraz brutalniejszym świecie prawdopodobieństwo, że wojna dosięgnie również i nas jest coraz większe. Wynika to bowiem z hobbesowskiej logiki: im dłużej wojny nie ma tym większe prawdopodobieństwo, że wkrótce ona wybuchnie. W hobbesowskim modelu jedynie zewnętrzna władza może ograniczyć pęd jednostek do wzajemnego zabijania się. Problem w tym, że w stosunkach międzypaństwowych panuje stan anarchii, gdzie pozycja poszczególnych podmiotów zależy od ich własnej potęgi lub siły sojuszników. Efektywność sojuszy może być jednak słaba i to nie tylko w przypadku braku interesu w dotrzymaniu zobowiązań, ale również wówczas gdy ten interes wprawdzie jest, ale decyzja należy do kogoś kto uważa inaczej. Tak było w 1762 r. gdy widzimisię nowego cara Rosji Piotra III uratowało króla Prus Fryderyka Wielkiego. Tak było też w grudniu 2018 roku, gdy Donald Trump podjął nagłą, jednoosobową decyzję o wystawieniu kurdyjskich sojuszników USA w Syrii na pastwę Turcji. Efektywność władzy w państwie w powstrzymywaniu rozlewu krwi i monopolizowaniu przemocy również jest względna. Jeśli władza oprze się na terrorze to staje się wrogiem społeczeństwa a nie gwarantem umowy społecznej, o której pisali XVII- i XVIII-wieczni filozofowie. Oczywiście, „umowa społeczna” to pojęcie europejskie, ale władza w innych częściach świata, choćby na Bliskim Wschodzie, nawet ta absolutna, despotyczna, też musi mieć swą legitymizację. Jeśli oparta jest wyłącznie na terrorze to sama staje się przyczyną rozlewu krwi, zwłaszcza jeśli dochodzi do tego prześladowanie jednej grupy etnicznej czy religijnej przez inną. Rozwiane złudzenia Tzw. społeczność międzynarodowa starała się różnymi sposobami ograniczyć anarchię stosunków międzypaństwowych, a także samowolę totalitarnych reżimów w terroryzowaniu swojej ludności. Temu celowi miał służyć system międzynarodowy oparty najpierw o Ligę Narodów, a następnie Organizację Narodów Zjednoczonych. Ta pierwsza okazała się całkowicie bezradna w obliczu II wojny światowej, natomiast efektywność tej drugiej staje się coraz mniejsza. Rada Bezpieczeństwa wyposażona została w specjalne instrumenty takie jak Rozdział VII Karty Narodów Zjednoczonych, umożliwiający podjęcie międzynarodowej akcji zbrojnej przeciwko innemu państwu w przypadku, gdy zagraża ono pokojowi. Rezolucje na podstawie tych zapisów podejmowane były kilkanaście razy, a cztery razy doprowadziły do interwencji militarnej, ostatnio w 2011 roku w Libii, choć później rozgorzał spor czy rzeczywiście ta rezolucja upoważniała do podjęcia akcji zbrojnej. W 2005 roku w ONZ opracowano też dokument o nazwie „Responsibility to protect”, zakładający nową doktrynę międzynarodową przewidującą międzynarodowe interwencje w przypadku ludobójstwa czy innych masowych zbrodni i redefiniującą pojęcie suwerenności. W tym samym mniej więcej czasie powstał też Międzynarodowy Trybunał Karny, który miał sądzić największych zbrodniarzy. Jego powstanie poprzedziło działanie trzech innych sądów, które były odpowiedzią na krwawe konflikty lat 90-tych: Międzynarodowy Trybunał Karny ds. Rwandy, Międzynarodowy Trybunał Karny ds. b. Jugosławii oraz Specjalny Sąd w Sierra Leone. Mogłoby się wydawać, że świat zmierza ku lepszemu, ale było to tylko złudzenie. ONZ stała się też bezradna wobec kolejnych konfliktów, gdyż efektywne rozwiązania zawsze ktoś zawetował. Zresztą, gdyby nie było weta to mogłoby być jeszcze gorzej co widać na przykładzie komisji praw człowieka ONZ, opanowanej przez najbardziej zamordystyczne tyranie. Po zakończeniu zimnej wojny w teorii stosunków międzynarodowych powstały też inne utopie takie jak liberalna wiara w to, że kooperacja międzynarodowa, zwłaszcza w wymiarze ekonomicznym, prowadzi do zrozumienia, że państwa tworzące system międzynarodowy nie mają interesów sprzecznych, ale wspólne. Rozwinięciem tej utopii była też wiara w to, że demokracje ze sobą nie walczą, więc jeśli nastąpi powszechna demokratyzacja to znikną wojny. Niestety rzeczywistość pokazała, że jest inaczej. Każdy pretekst dobry by rozpocząć wojnę Na początku 2017 roku amerykański instytut Freedom House ocenił, że świat „nie wolny” obejmuje 25 proc. państw świata, w których mieszka 37 proc. populacji ludzkiej. Wyróżniono też 12 najgorszych krajów, z których tylko 7 znalazło się na tej liście z powodu tyrańskich rządów (w żadnym z tych krajów nie zmienił się zresztą władca i niewiele wskazuje by stało się to w 2019).  Pięć pozostałych figuruje tam przede wszystkim ze względu na toczącą się wojnę: Syria, Sudan Płd., Libia, Somalia, Republika Środkowoafrykańska. Do tej piątki należałoby jeszcze dorzucić Jemen. Nieefektywność systemu międzynarodowego opartego na ONZ spowodowało przejęcie pałeczki przez USA, które unilateralnie (choć z poparciem wielu krajów) mianowały się „światowym policjantem” interweniując w latach 90. w b. Jugosławii czy w 2003 r. w Iraku, a także w Afganistanie, Syrii czy Libii. Pojawiły się jednak również inne sposoby na interwencję. Wystarczyło bowiem by rząd danego kraju poprosił o pomoc i nie miało już znaczenia jak bardzo marionetkowy mógł on być, ważne że był legalny (tzn. niekoniecznie pochodzący z demokratycznego wyboru, ale po prostu uznawany). Gdyby prezydentowi Jemenu Abd Rabbuhowi Mansurowi Hadiemu nie udało się zwiać w 2015 roku do Arabii Saudyjskiej i tam formalnie poprosić o interwencję zbrojną to nie byłaby ona legalna z punktu widzenia prawa międzynarodowego. Z punktu widzenia Jemeńczyków ginących od bomb, cholery czy głodu to wszystko jedno. Turcja dokonując inwazji na północną Syrię w ogóle nie przejmowała się prawem międzynarodowym tylko zabezpieczeniem się (różnymi metodami) przed efektywnym przeciwdziałaniem USA, Europy, Rosji czy Iranu. Tak doszliśmy do świata coraz bardziej zanarchizowanej społeczności międzynarodowej, gdzie długoterminowe umowy są bez znaczenia a liczy się transakcjonizm (np. deal Rosji z Turcją – ja ci dam zająć skrawek północnej Syrii a ty mi nie będziesz przeszkadzał w odbiciu wschodniego Aleppo), gdzie bez znaczenia jest czy wielka demokracja popiera dżihadystycznych bandytów, a zdradza tych, którzy zbudowali skrawek wolnego świata w piekle zamordyzmu. Nic się nie liczy poza bieżącym interesem. Wycofanie USA z SyriiUSA przestają być „światowym policjantem” i bez względu na ocenę tego jak im się wiodło w tej roli oznacza to, że świat pogrąży się w większej anarchii. To zaś powoduje, że należy sceptycznie podchodzić do pewnych „światełek w tunelach”, jakie pojawiły się w 2018 r. w odniesieniu do głównych konfliktów czyli wojen, zwłaszcza w Syrii i Jemenie. Syria, po zapowiedzianym wycofaniu się USA z tego kraju, stanie na rozdrożu. Albo dojdzie do reunifikacji kraju pod rządami Assada (co dla wielu tysięcy osób może oznaczać konieczność ucieczki z kraju, wieloletni pobyt w więzieniu lub śmierć) albo też do nowej, krwawej wojny Kurdów z Turcją oraz wspieranymi przez nią dżihadystami (często wywodzącymi się z Al Kaidy i Państwa Islamskiego). Choć dziś większe jest prawdopodobieństwo tego pierwszego rozwiązania, to nie jest to wcale przesądzone. Ponadto reunifikacja nie będzie pełna dopóki Assad nie odbije zajmowanej przez dżihadystów prowincji Idlib oraz okupowanej przez Turcję północnej części prowincji Aleppo, a tego nie da się zrobić bezkrwawo. Jatka w JemenieKonflikt w Jemenie, któremu przez dłuższy czas poświęcano niewiele uwagi, osiągnął taką masę krytyczną, że dłużej nie można było ignorować jego katastrofalnych skutków dla ludności cywilnej: głodu, chorób, śmierci. Na początku grudnia pod Sztokholmem odbyły się pierwsze rozmowy pokojowe między stronami tej trwającej już prawie 4 lata wojny. Wprawdzie uzgodniono rozejm w kluczowym dla niesienia pomocy humanitarnej porcie Hudajda, ale walki toczą się dalej i niewiele wskazuje by w zasięgu ręki było osiągnięcie jakiegoś rozwiązania politycznego. Problemem tej wojny jest bowiem to, że jest ona emanacją czegoś co można nazwać Światową Wojną Proxy. To konflikt nie prowadzony bezpośrednio przez strony ale przez „pośredników”. Z jednej strony jest tu Arabia Saudyjska, Zjednoczone Emiraty Arabskie i większość sunnicko-arabskich sojuszników tych krajów, a także Izrael i USA, z drugiej zaś Iran i tzw. „szyicki półksiężyc” czyli sieć szyickich sojuszników tych krajów. W Jemenie Saudowie i Emiraty zaangażowane są bezpośrednio w wojnę, natomiast Iran po cichu wspiera drugą stronę (Hutich). Jednym z powodów rozpoczęcia rozmów pokojowych były kroki Kongresu zmierzające do zablokowania wsparcia USA dla działań Arabii Saudyjskiej w tej wojnie. To daje nadzieję na jej zakończenie, ale bardzo małą. Ofensywa RosjiPróżnię pozostawioną przez USA na Bliskim Wschodzie już zaczęła wypełniać Rosja i to również nie wróży niczego dobrego. Rosja chce odgrywać rolę wiecznej mediatorki, a jeśli doszłoby do znalezienia trwałego rozwiązania konfliktu to jej rola się skończy. Dlatego Rosja zainteresowana jest tym by różne strony skakały sobie do oczu, by konflikt saudyjsko-irański czy izraelsko-irański nigdy nie wygasł, a problem kurdyjski pozostał nierozwiązany. Wielu innym państwom też może na tym zależeć, gdyż konflikt to zysk dla przemysłu zbrojeniowego. Jest jeszcze kilka innych konfliktów, które toczą się z sinusoidalnym natężeniem. Dotyczy to głównie Afryki, np. wojny w Południowym Sudanie. Tu również pojawiła się niewielka nadzieja, gdyż w sierpniu 2018 roku zwaśnione strony podpisały porozumienie pokojowe. Nikt nie ma jednak wątpliwości, że wystarczy iskra by walki wybuchły znowu. Wojna wciąż trwa również w Republice  Środkowoafrykańskiej i Somalii, choć w tym ostatnim wypadku intensywność trwającego trzy dekady konfliktu zmalała. Wielu ekspertów obawia się jednak nowych konfliktów plemiennych w takich krajach jak Nigeria, Demokratyczna Republika Kongo i Kamerun. Nierozwiązany pozostaje również problem pogrążonej od 2011 roku w chaosie Libii. Rok 2019 może być bardzo krwawy w Afryce, a to z kolei zawsze będzie pretekstem do wspierania nowych fal migracji do Europy.USA zapowiedziały również wycofanie się z Afganistanu co zapewne doprowadzi do takiego samego skutku jak ich wycofanie się z Wietnamu czyli zwycięską ofensywę przeciwnika przeciwko słabemu rządowi. USA nie chce natomiast wycofywać się z Iraku co może również doprowadzić do napięć, bo tam z kolei Irakijczycy nie chcą by Amerykanie zostawali. Wojska USA chętnie przyjęliby za to Ukraińcy, ale nie ma na to żadnych szans, a konflikt w Donbasie w zanarchizowanym, hobbesowskim świecie może nabrać nowej intensywności.",,
Gosiewska: Nagonka wymierzona w Kościół to atak na najważniejsze wartości,"Atak wymierzony w Kościół to atak na wartości, na to, co jest dla nas najważniejsze – mówiła Małgorzata Gosiewska, posłanka PiS, w programie „Gość Wiadomości”, komentując m.in. wydarzenia, które miały miejsce na warszawskiej Paradzie Równości. – Z takimi skutkami nagonki musimy się niestety liczyć – oceniła odnosząc się także do ataku nożownika na księdza, do którego doszło we Wrocławiu.","– To właśnie Kościół przez lata był ostoją wartości, patriotyzmu, przywiązania do ojczyzny, prawdziwej historii. To właśnie katolickie szkoły miały odwagę młodzież tej historii uczyć. To właśnie w kościołach występowali aktorzy z prawdziwym słowem, to tam spotykała się opozycja. Temu, że Kościół był wolny, zawdzięczamy naszą niepodległość – podkreślała Gosiewska, komentując ataki na Kościół katolicki w Polsce.Przypomnijmy – w trakcie Parady Równości, która w sobotę przeszła ulicami Warszawy pod patronatem prezydenta stolicy Rafała Trzaskowskiego, doszło m.in. do religijnej profanacji, którą rzecznik Konferencji Episkopatu Polski w komunikacie ocenił jako „noszącą znamiona bluźnierstwa”. Aktywista środowisk LGBT Szymon Niemiec odprawił „mszę polową”; uważa się za biskupa Zjednoczonego Kościoła Chrześcijańskiego.W trakcie parady pojawił się także transparent z hasłem „Małżeństwa dla wszystkich” i postulatami adopcji dzieci przez pary homoseksualne.W czasie wydarzenia wyszydzano m.in. katolików i atakowano chrześcijańskie wartości, a także osoby o odmiennych poglądach politycznych.",,
"Mocniejszy złoty, pozytywny rating Polski utrzymany","W nocy z piątku na sobotę agencja Standard & Poor’s utrzymała rating Polski na poziomie A-/A-2 ze stabilną perspektywą. Jak ocenia Ministerstwo Przedsiębiorczości i Technologii, nasz kraj pozostaje tym samym wiarygodnym partnerem dla inwestorów zagranicznych.","Polski złoty umacnia się już od dwóch tygodni. Nasza narodowa waluta zyskała m.in. wobec euro, franka szwajcarskiego i dolara amerykańskiego. Dzięki wzmocnieniu złotego potaniały paliwa na stacjach benzynowych. Agencja ratingowa Standard & Poor’s potwierdza pozytywne informacje o stanie naszej gospodarki, utrzymując rating Polski na poziomie A-/A-2 ze stabilną perspektywą. Oznacza to, że jesteśmy lepiej oceniani niż takie kraje jak Włochy, Portugalia, Hiszpania i Rosja. „S&P prognozuje deficyt sektora instytucji rządowych i samorządowych do PKB w latach 2019-2022 poniżej granicy 3 proc., jednocześnie obniżając swoje szacunki dla tej kategorii do poziomu 2,5 proc. w 2020-2021 r. oraz 2,4 proc. w 2022 r. Wskaźnik długu sektora rządowego i samorządowego do PKB w latach 2019-2022 r., według agencji, będzie się utrzymywać poniżej 48 proc.” – napisano w komunikacie Ministerstwa Przedsiębiorczości i Technologii. Resort zaznacza, że zdywersyfikowana gospodarka, wykwalifikowana kadra pracownicza, bezpieczny poziom długu publicznego i prywatnego oraz relatywnie głęboki krajowy rynek kapitałowy to, zdaniem agencji, podstawy utrzymania oceny ratingowej. „Agencja zwróciła uwagę na dobre wyniki polskiego eksportu w pierwszej połowie 2019 r., przy rosnącej roli usług w handlu zagranicznym Polski, w szczególności usług transportowych i dla biznesu”  – dodano.",,
Powołano Radę Rodziny. Minutą ciszy uczczono ofiary wybuchu gazu w Szczyrku,"Minister rodziny, pracy i polityki społecznej Marlena Maląg powołała w czwartek Radę Rodziny. – W życiu każdego państwa, które chce się rozwijać, rodzina musi mieć centralne miejsce - powiedział premier Mateusz Morawiecki podczas uroczystości powołania członków Rady.","W siedzibie MRPiPS w czwartek obyła się uroczystość powołania Rady Rodziny przez szefową resortu Marlenę Maląg. W wydarzeniu wziął udział premier Mateusz Morawiecki.Otwierając uroczystość powołania Rady Rodziny w Ministerstwie Rodziny, Pracy i Polityki Społecznej premier podkreślił, że „są takie momenty w życiu rodzin, które wyrywają nas z normalnych kolein życia i nakazują refleksję nad tym, co wszystkich nas czeka”.– Chciałbym poprosić, byśmy uszanowali tę tragedię minutą ciszy - powiedział premier.Do wybuchu gazu doszło w środę wieczorem, około godz. 18.30. W budynku było prawdopodobnie osiem osób. Dotychczas znaleziono ciała sześciu ofiar. To cztery osoby dorosłe i dwoje dzieci. „Wzmocnijmy rolę kobiety”– W życiu każdego państwa, które chce się rozwijać, rodzina musi mieć centralne miejsce, ponieważ tam powstaje ten podstawowy zaczyn do życia społecznego, państwowego i życia indywidualnego. Każdy z nas tam odbiera wychowanie, wykształcenie i tam uczeni jesteśmy życia - powiedział premier.Morawiecki skierował też prośbę do Rady Rodziny o kolejne pomysły i rozwiązania w obszarze usług publicznych, w obszarze działania administracji państwowej i samorządowej w obszarze życia społecznego. Premier stwierdził, że to na barkach kobiet, „wspaniałych żon, mam, babć, sióstr, córek spoczywa w dużym stopniu życie rodziny”, jednak - jak mówił - również mężczyźni mają „obowiązek, żeby wspierać i pomagać paniom”.",,
Barack Obama rozpoczął wizytę w Polsce. Przyleciał Air Force One,"Prezydent USA Barack Obama rozpoczął wizytę w Polsce. Kilkanaście minut po północy samolot z amerykańskim prezydentem wylądował na warszawskim Okęciu. Kolumna z prezydencką limuzyną przejechała do hotelu Marriott, gdzie Obama będzie mieszkał, tak jak podczas dwóch poprzednich wizyt w naszym kraju.","W hotelu prezydent wygłosił oświadczenie odnoszące się do zastrzelenia przez amerykańskich policjantów dwóch Afroamerykanów w Baton Rouge w Luizjanie i w Falcon Heights w Minnesocie.  W rozpoczynającym się dzisiaj dwudniowym szczycie NATO w Warszawie wezmą udział przedstawiciele 54 krajów i 11 organizacji międzynarodowych. Delegacja Stanów Zjednoczonych liczy 300 osób i jest najliczniejszą na szczycie. Kilka godzin wcześniej – w czwartek ok. godz. 20 – do Warszawy przyleciał sekretarz stanu USA John Kerry.   Dzień pełen spotkań i obrad Przed południem Barack Obama spotka się z szefami Komisji Europejskiej i Rady Europejskiej Jean Claudem Junckerem i Donaldem Tuskiem. O 13.30 zaplanowane jest spotkanie w cztery oczy z polskim prezydentem Andrzejem Dudą. Obaj politycy mają potem spotkać się z dziennikarzami. Później Barack Obama będzie już brał udział w obradach szczytu NATO. Oczekuje się, że ogłosi tam, iż Stany Zjednoczone przyślą do Europy brygadę pancerną, liczącą 5 tysięcy żołnierzy. Ma to być odpowiedź na zagrożenie ze strony Rosji.   Trzecia wizyta Obamy w Warszawie   To trzecia wizyta w Polsce Baracka Obamy jako prezydenta. Po raz pierwszy amerykański polityk był w Warszawie w maju 2011 roku, a po raz drugi w czerwcu 2014 roku na obchodach 25-lecia wolności w Polsce. Bezpieczeństwo przede wszystkim     Wizyty prezydentów USA w Polsce zawsze były owiane tajemnicą. Służby – ze względu na bezpieczeństwo – nie chcą ujawniać żadnych szczegółów dotyczących przylotu Obamy ani oficjalnie nie potwierdzają miejsca, gdzie będzie nocował. Wiadomo jednak, że ta wizyta przez przedstawicieli Secret Service i polskiego Biura Ochrona Rządu była przygotowywana drobiazgowo już od kilku miesięcy.  Prezydent USA podczas swoich zagranicznych podróży korzysta z własnej limuzyny - Cadillac one. Auto przetransportowano do Polski wcześniej specjalnym samolotem transportowym; w czwartek koło południa zdjęcie „bestii” już w Polsce zamieściła na swoim profilu na Facebooku amerykańska ambasada.   „Bestia”  – limuzyna do zadań specjalnych  „Bestia” robi wrażenie nie tylko na fanach motoryzacji. Jest limuzyną zbudowaną na podwoziu ciężarówki Chevrolet Kodiak; według informacji pojawiających się w mediach waży osiem ton i zużywa 30 litrów benzyny na 100 km. Jej konstrukcja i wyposażenie to efekt bardzo szczegółowej specyfikacji przygotowanej przez Secret Service. Prezydent USA ma w niej przetrwać nie tylko pożar, ale też atak chemiczny lub biologiczny. Auto jest wyposażone w system wewnętrznego obiegu powietrza – co zapewnia pasażerom przeżycie do czasu, kiedy dotrą do nich ratownicy. Samochód jest kuloodporny, ma 12-centymetrowej grubości pancerne szyby, wzmocnione podwozie i opancerzony zbiornik paliwa. Może też jechać mimo przebitych opon. Z własnych aut przetransportowanych do Polski korzystają też agenci Secret Service. Samochody te są kuloodporne (tak, by stanowić dodatkową zaporę i specjalnie wyposażone - m.in. w długą broń). Zarówno prezydencka „bestia” jak i pozostałe auta oraz samolot będą w Polsce pod stałą ochroną – by nikt niepowołany się do nich nie dostał. Wizytę amerykańskiej głowy państwa zabezpiecza też dodatkowo amerykański helikopter.  W konwoju prezydenta USA jedzie wiele aut, co wynika m.in. z zazwyczaj licznej towarzyszącej mu delegacji – podczas warszawskiego szczytu NATO ma to być 300 osób. Podobnie jak w przypadku konwojów pozostałych VIP-ów zaplanowane zostały m.in. awaryjne trasy (na wypadek kolizji czy jakiegoś incydentu). Wizyta Obamy w Polsce wiąże się też m.in. z zabezpieczeniem miejsc w szpitalach. Choć służby nie ujawniają takich informacji, zdaniem ekspertów może chodzić o dwie, trzy placówki – w których w gotowości będą i sale operacyjne i całe zespoły na wypadek konieczności udzielenia mu pomocy. Przygotowana ma być również krew o określonej grupie. W mediach pojawiają się też informacje, że amerykańskiemu prezydentowi zawsze towarzyszy w podróżach zaufana ekipa medyczna – lekarze i pielęgniarki.  Hotel pod specjalnym nadzorem  Pod specjalną ochroną jest też hotel Marriott, w którym zatrzyma się amerykański prezydent. Ulice wokół budynku zostały zamknięte dla ruchu, nie można na nich parkować samochodów. Marriott dodatkowo otoczony został policyjnymi barierkami. Już na kilka godzin przed przyjazdem Obamy w pobliżu hotelu jak i na trasach dojazdowych widać było policjantów i policyjne patrole. Kontrolowane są wszystkie osoby, które chciałyby wejść do budynku. Już wcześniej policja dokładnie sprawdzała wszystkie miejsca, w którym można ukryć np. ładunek wybuchowy. Zabezpieczone zostały m.in. znajdujące się w pobliżu włazy do studzienek kanalizacyjnych, usunięto też kosze na śmieci. Choć nikt takich informacji nie potwierdza, zapewne tak jak podczas poprzednich wizyt Obamy, tak i teraz na dachu hotelu rozmieszczeni zostali policyjni snajperzy.   Obama zatrzymywał się w Marriotcie także podczas swoich poprzednich wizyt w Polsce - w maju 2011 r. i w czerwcu 2014 r. Wybór hotelu ma związek m.in. z tym, że jest to sieć amerykańska, z określonymi procedurami bezpieczeństwa. W hotelu znajduje się apartament prezydencki, istnieje również możliwość „odcięcia” ostatnich pięter tak, by miejsce pobytu Obamy było odizolowane.                                                    Air Force One tuż po wylądowaniu w Warszawie (fot. PAP/Jacek Turczyk)",,
Prezes TK: Premier Beata Szydło działała na podstawie i w granicach prawa,"– Premier jako organ dokonuje publikacji orzeczeń Trybunału Konstytucyjnego. To nie oznacza, że premier bez względu na to, co zostanie mu przysłane, publikuje. Mogły być różne rzeczy tam przysłane – powiedziała w programie „O co chodzi” prezes TK Julia Przyłębska. Odniosła się w ten sposób do sugestii opozycyjnych mediów, że Beata Szydło powinna stanąć przed Trybunałem Stanu, ponieważ nie dopuściła do publikacji orzeczeń TK za prezesury Andrzeja Rzeplińskiego.","Portal gazeta.pl poinformował w środę, że prawnik z Helsińskiej Fundacji Praw Człowieka Marcin Szwed umieścił na Twitterze link do dokumentów z postępowania w sprawie odmowy publikacji wyroków Trybunału Konstytucyjnego. Jest wśród nich protokół z przesłuchania Jolanty Rusiniak, szefowej Rządowego Centrum Legislacji. Kobieta miała zeznać, że polecenie, by nie publikować wyroków, otrzymała bezpośrednio od szefowej rządu. Według portalu premier powinna stanąć za to przed Trybunałem Stanu.   Prezes Trybunału Konstytucyjnego Julia Przyłębska powiedziała w TVP Info, że jest „tak daleko idącymi tezami zbulwersowana i poruszona”. –  Kwestia dotyczyła tego, że pani premier nie zakazała, ale jako organ nie opublikowała rozstrzygnięć Trybunału, które nie były wyrokami, ponieważ zapadły w składzie nieznanym konstytucji. To był czas, kiedy pan prezes Rzepliński dowolnie żonglował składami. Pełen skład Trybunału to jest 15 sędziów; pan prezes Rzepliński nie miał żadnej podstawy prawnej, aby nie dopuszczać do orzekania trzech sędziów. W związku z tym w tym czasie, kiedy zapadały rozstrzygnięcia, to zapadały w składzie niezgodnym z konstytucją – mówiła Julia Przyłębska. „Mogły być różne rzeczy tam przysłane”    – Premier jako organ dokonuje publikacji orzeczeń Trybunału Konstytucyjnego. To nie oznacza, że premier bez względu na to, co zostanie mu przysłane, publikuje. Mogły być różne rzeczy tam przysłane, premier musi działać na podstawie prawa i w granicach prawa, i pani premier Beata Szydło tak działała – podkreśliła.  Zwróciła uwagę, że prokuratura umorzyła postępowanie w tej sprawie, ponieważ uznała, że zachowanie pani premier było właściwe, a Beata Szydło  nie dopuściła do wprowadzenia do polskiego systemu prawnego orzeczeń wydanych niezgodnie z konstytucją. „Wszystko odbywa się lege artis” Julia Przyłębska odniosła się również do głosów krytyki pod adresem TK pod jej przewodnictwem.  Podkreśliła, że  kwestionowanie pewnych spraw związanych z obecnym funkcjonowaniem Trybunału Konstytucyjnego jest dla niej niezrozumiałe.  Odniosła się również do głosów krytyki pod adresem Trybunału pod jej przewodnictwem. – TK jako organ konstytucyjny, jako podmiot funkcjonuje, sędziowie orzekają, nie ma sędziów dublerów, wszystko odbywa się lege artis. I każdy, kto mówi inaczej, w mojej ocenie popełnia, nawet można powiedzieć, narusza normę prawa w ten sposób, że dyskredytuje organ konstytucyjny, nie mając ku temu żadnych podstaw – powiedziała.",,
Money.pl: w poniedziałek w warszawskiej prokuraturze przesłuchanie Geralda Birgfellnera,"W poniedziałek, 11 lutego, w warszawskiej Prokuraturze Okręgowej przesłuchany ma zostać austriacki biznesmen Gerald Birgfellner – wynika z nieoficjalnych informacji portalu money.pl.","„Gazeta Wyborcza” opublikowała w zeszły wtorek stenogram nagrania rozmowy z lipca 2018 r. m.in. prezesa PiS Jarosława Kaczyńskiego z Birgfellnerem. Pierwsza opublikowana przez ""GW"" rozmowa dotyczyła planów budowy w Warszawie dwóch 190-metrowych wieżowców przez powiązaną ze środowiskiem PiS spółkę Srebrna. Budowa - jak podawała „GW” – miała być sfinansowana z kredytu udzielonego przez bank Pekao SA w wysokości do 300 mln euro (1,3 mld zł).W biurowcu miałyby się mieścić m.in. apartamenty, hotel i siedziba fundacji Instytutu im. Lecha Kaczyńskiego. W środę „GW” pisała, że Jarosław Kaczyński 20 razy spotykał się w centrali partii z austriackim biznesmenem, który miał w imieniu spółki Srebrna zbudować biurowiec.„Gazeta Wyborcza” ujawniła w czwartek fakturę z czerwca 2018 roku, którą wystawiła spółka Nuneaton, powołana przez spółkę Srebrna specjalnie do budowy bliźniaczych wieżowców w centrum Warszawy. Jak podała „GW”, w sumie z podatkiem VAT austriacki biznesmen Gerald Birgfellner, który kierował Nuneatonem, chce od Srebrnej 1 mln 580 tys. Dziennik podkreśla, że jest to jedna z czterech faktur, którą miał wystawić Birgfellner. Rzeczniczka PiS Beata Mazurek w czwartek w rozmowie z PAP oceniła, że opublikowana w „GW” faktura nie jest podstawą do dokonania płatności, bo nie wiadomo, o co w niej chodzi. – Taką fakturę każdy może wystawić każdemu – powiedziała.Natomiast prezes spółki Srebrna Małgorzata Kujda w oświadczeniu przesłanym PAP podkreśliła, że opublikowana przez media faktura nie została doręczona spółce Srebrna i nie była księgowana. Kujda dodała, że spółka kwestionuje jakiekolwiek roszczenia ze strony pana Birgfellnera.",,
Krzysztof Karnkowski: Wszyscy kradną!,"Przez chyba cały okres III RP od 1989 roku w społeczeństwie żywe było przekonanie, że każda władza kradnie i że tak właściwie być musi. Szukano więc pocieszeń i uzasadnień, żeby się z władzą, mimo wszystko, męczyć. Na przykład można było wybaczyć wiele, jeśli przy okazji ładnie wyglądała, stwarzała przynajmniej pozory nowoczesności i światowości, a jeśli jeszcze była lubiana za granicą, wtedy dawało nam to pełnię szczęścia, niektórym zaś również dwie kadencje rządów. Jeżeli natomiast propagandzie opozycji udawało się wytworzyć wrażenie, że władza nie spełnia tych warunków dodatkowych, wtedy nawet ewentualne przekonanie o uczciwości rządzących nie wystarczyło. Gdzieś w okolicach 2015 roku mechanizm ten przestał służyć tym, którzy po cichu go lansowali. Dziś zaś zwyczajnie się na nich mści.","W końcówce rządów Platformy wszystko posypało się dlatego, że uzasadnionemu przekonaniu o mocno aferalnej naturze ówczesnej władzy nie towarzyszyły już żadne mechanizmy uzasadniające jej dalszego trwania. Donald Tusk umknął za granicę, zaś ani Ewa Kopacz, ani Bronisław Komorowski nie nadawali się na ikony nowoczesności. Do tego na światło dzienne wyszły taśmy, które pokazały ludziom, że władza nie tylko za ich pieniądze się bawi i robi interesy (co jeszcze przeżyliby), ale też zwyczajnie nimi gardzi. Idioci pracujący za mniej niż sześć tysięcy, mieszkańcy Polski wschodniej, z którą wiadomo, co, zamiast abstrakcyjnych milionów usłyszeli o wyobrażalnych dla siebie kwotach, wydawanych na modelowe już ośmiorniczki. I powiedzieli dość, co ułatwiło jeszcze pojawienie się wyboru. Partia, dotąd medialnie kreowana jako wymierający klub nieobliczalnych szaleńców, najpierw zaproponowała Polakom młodszego i sprawniejszego kandydata na prezydenta, a w chwilę potem wysłuchanie ich problemów i propozycje transferów socjalnych, inaczej rzecz biorąc dopuszczenia ludzi do owoców transformacji i gospodarczego cudu, o którym dotąd jedynie słyszeli lub czytali. I co przestało im już dawno wystarczać. Po raz pierwszy więc zauważono, że społeczeństwo nie składa się wyłącznie z ambitnych, zaradnych i lepiej ustawionych, lecz również wszystkich tych, którzy z różnych przyczyn – wieku, miejsca zamieszkania, dziedziczonego ubóstwa – upośledzeni są zarówno na rynku pracy, jak i w całości tej społecznej układanki. Opozycja tymczasem nie była w stanie, co więcej nie jest w stanie nawet dziś, w obliczu groźby kolejnej klęski wyborczej, przedstawić spójnej alternatywy dla tej społecznej zmiany. W przekazie koalicjantów wciąż równorzędne są tezy o konieczności zachowania, weryfikacji lub odebrania świadczeń uzyskanych przez ich beneficjentów w ostatnich latach. Nie może być inaczej w sytuacji, w której bardzo dużą część tożsamości żelaznego elektoratu Platformy, a chyba w jeszcze większym stopniu dawnych wyborców Nowoczesnej, stanowi całkowita pogarda dla środowisk, które skorzystały na zmienia podejścia państwa do wsparcia finansowego. Wszystkie pamiętne już wypowiedzi celebrytów dających przykład swoim fanom, jak nienawidzić należy „hołoty od 500”, wszystkie internetowe wpisy ludzi (w swoim odczuciu) kulturalnych i wykształconych, sprawiają, że ich polityczna reprezentacja nie może powiedzieć jasno, że niczego nikomu nie odbierze. Zmuszona jest do kluczenia, zapowiedzi urealnienia, wprowadzenia rozmaitych obostrzeń, w tym takich, które de facto odbierają sens całemu świadczeniu. I jest to przez beneficjentów doskonale słyszane. Sympatycy opozycji, dziennikarze i naukowcy, łamią sobie głowy, jak to jest, że choć codziennie będące ich całym i jedynym światem media kipią z oburzenia na kolejną, potężną i oburzającą „aferę PiS”, poparcie społeczne dla partii rządzącej jest właściwie stabilne. Obrażają się przy tym na te same grupy społeczne, które poniżają sami przy niemal każdej okazji i narzekają, że ludzie stali się obojętni na wszelką krytykę władzy, bo „PiS, chociaż kradnie, to się dzieli”. Bardziej wyrobieni i zaprawieni w bojach wyborcy prawicy większość informacji o rządzących traktuje, całkiem zresztą słusznie, jako propagandę mediów będących stroną politycznego sporu. Bardzo wiele osób uważa zapewne zarzuty za przesadzone, rzekome afery za dęte, a do tego dotyczące spraw zupełnie dla nich abstrakcyjnych i nieistotnych. Jednak można być pewnym, że istnieje również grupa wyborców PiS, która, choć z innym rozłożeniem akcentów, może tłumaczyć sobie polską politykę dokładnie w taki sposób, jaki przypisują im opozycyjni komentatorzy. Ci sami, którzy wspólnie z samymi politykami i twórcami medialnego i politycznego ładu Polski po 1989 roku, obniżali społeczne oczekiwania wobec polityków. Najwyraźniej stworzony przez nich mechanizm gdzieniegdzie działa, tyle, że już nie pod ich kontrolą. Oczywiście, nie to jest jednak najważniejsze. Opozycja, zgodnie z przyjętym przez siebie mianem „totalnej”, przez lata oswoiła ludzi z bezlitosnym i permanentnym atakiem na rząd. Każdy zarzut, jaki pojawia się wobec PiS, czy będzie to sprawa lotów marszałka, czy choćby internetowa nadaktywność urzędnika Ministerstwa Sprawiedliwości, traktowany będzie nie w kategorii wydarzenia, nad którym można ewentualnie się pochylić, by przeanalizować swoje wyborcze decyzje, a jako element cudzej politycznej wojny. Grzegorz Schetyna wraz z sojusznikami przez cztery lata zaszczepili większość Polaków przeciwko wszelkim swoim narracjom, którymi mogliby próbować odsunąć PiS od władzy. Tym bardziej, że w odróżnieniu od partii Jarosława Kaczyńskiego, opozycja nie ma żadnej spójnej kontrpropozycji. W uproszczony schemat „politycy kradną” (przy czym jako kradzież rozumie się tutaj również niegospodarność czy wykorzystywanie pozycji do własnych celów) wpisuje się natomiast znakomicie, o czym niemal codziennie dowiadujemy się na nowo, słysząc o kolejnych aferach i nadużyciach, czy to z czasów rządzenia ekipy Tuska i Kopacz, czy to z samorządów. I kiedy PiS w sytuacjach, które budzą społeczne wątpliwości, nie ucieka od radykalnych, choćby bolesnych dla siebie rozwiązań, opozycja idzie w zaparte, wszystko tłumacząc zemstą polityczną rządzących. Co więcej, nie jest w stanie dogadać się między sobą, co widać i po ciągnącej się sprawie przyjęcia zasady jednego kandydata opozycji na jedno miejsce w Senacie, czy to po listach wyborczych do Sejmu. Na tych ostatnich znajdziemy bowiem zarówno osoby znane głównie z psucia debaty publicznej w internecie (Klaudia Jachira, Maria Nurowska), jak i dawnych polityków PiS, którzy z nieufnością traktowani będą zapewne przez obie strony. Na pewno zaś nie zostaną potraktowani poważnie, powagi tej sami się przez lata bardzo skutecznie pozbawiając.PiS spokojnie zgarnia więc w sondażach 40-45 proc., Grzegorz Schetyna wygrywa zaś jedynie, jeśli zapytać o to, kto powinien odpuścić sobie politykę, a marszałek Kuchciński nawet po dymisji i kilku dniach medialnego ostrzału okazuje się być wciąż bardziej godny zaufania od Donalda Tuska. Łatwiej jednak jest się obrażać, niż próbować zrozumieć, czemu znów nie wychodzi.",,
W Londynie odbyły się polskie targi pracy,"30 wystawców wzięło udział w polskich targach pracy w Londynie. Prezentowali ofertę dla emigrantów, którzy rozważają powrót do Polski.","Targi pracy w Londynie zostały zorganizowane przez Ministerstwo Przedsiębiorczości i Technologii oraz Ministerstwo Rodziny, Pracy i Polityki Społecznej, a także Polską Agencję Inwestycji i Handlu. Według przedstawicieli tych instytucji argumentami za powrotem do Polski są choćby niskie bezrobocie i wysoki wzrost gospodarczy. – Mamy 30 wystawców reprezentujących branże chemiczne, informatyczne, farmaceutyczne, ubezpieczeniowe, sektor bankowy. Zatem są to ci pracodawcy, którzy dzisiaj oferują najlepsze, najwyżej płatne miejsca pracy – powiedziała obecna na targach minister przedsiębiorczości i technologii. Jadwiga Emilewicz dodała że Polaków w Wielkiej Brytanii może przekonać do powrotu jeszcze jeden argument. – Bezpieczeństwo - to jest ten czynnik, którego zaczyna coraz bardziej brakować w krajach tak zwanej starej Unii – stwierdziła minister Jadwiga Emilewicz, podając przykład doniesień o przypadkach ataków z użyciem noża w Londynie. – Chodzi o zwykłe poczucie bezpieczeństwa na ulicy – przekonywała minister.",,
Spychalski: Prezydent jest za jawnością zarobków kadry kierowniczej NBP,"Prezydent nie widzi przeciwwskazań, by zarobki kadry kierowniczej NBP nie były jawne – powiedział prezydencki minister Błażej Spychalski, pytany czy prezydent podpisze ustawę o jawności zarobków w NBP.","Sejm w piątek poparł legislacyjną poprawkę Senatu do noweli ustawy dot. jawności wynagrodzeń w NBP. Teraz ustawa trafi do prezydenta.W ubiegłym tygodniu prezes NBP Adam Glapiński spotkał się z prezydentem Andrzejem Dudą, przekazując mu swoje stanowisko w sprawie noweli ustawy o ograniczeniu prowadzenia działalności gospodarczej przez osoby pełniące funkcje publiczne oraz ustawy o Narodowym Banku Polskim. Błażej Spychalski był pytany w sobotę w Trójce, czy prezes Glapiński przekonał prezydenta, by nie podpisywał ustawy. – To nie jest tak, że na tym etapie ktoś kogoś będzie do czegoś przekonywał – odpowiedział. Jak mówił, prezes Glapiński przedstawił prezydentowi Andrzejowi Dudzie swój pogląd. – Także w formie pisemnej przedstawił panu prezydentowi zastrzeżenia formułowane przez NBP do ustawy procedowanej przez parlament – wskazał. Dodał, że gdy ustawa trafi do Pałacu Prezydenckiego, to „będzie analizowana także w kontekście tych kwestii, które podnosił prezes Glapiński”. Spychalski zaznaczył, że to element normalnej procedury. Zgodnie z nowelą, pensja prezesa i wiceprezesów NBP jest ustalana na podstawie przepisów o wynagradzaniu osób zajmujących kierownicze stanowiska państwowe. Z kolei zasady wynagradzania pracowników NBP będą ustalane przez zarząd banku w drodze uchwały. Wielkość środków na wynagrodzenia ustalana będzie corocznie w planie finansowym NBP, z uwzględnieniem poziomu płac w sektorze bankowym. Maksymalne wynagrodzenie dla poszczególnych pracowników, poza wiceprezesami oraz członkami zarządu NBP, nie będzie mogło przekroczyć 0,6-krotności (60 proc.) wynagrodzenia prezesa NBP. Nowe przepisy przewidują ponadto, że uchwała zarządu NBP ws. zasad wynagradzania będzie jawna i publikowana w Biuletynie Informacji Publicznej na stronie NBP. Na BIP-ie NBP-u publikowane mają być także wynagrodzenia prezesa, wiceprezesów, członków zarządu NBP i osób zajmujących stanowiska dyrektora oddziału okręgowego, dyrektora departamentu (komórki równorzędnej) i ich zastępców oraz osób zajmujących stanowiska równorzędne pod względem płacowym ze stanowiskiem dyrektora departamentu i jego zastępcy. W noweli znajduje się również przepis, który nakazuje upublicznić, m.in. zarobki prezesów, wiceprezesów, członków zarządu NBP oraz pracowników banku zajmujących stanowiska dyrektora oddziału okręgowego, dyrektora departamentu i ich zastępców za lata 1995-2018.",,
Postulaty adopcji dzieci przez małżeństwa homoseksualne na Paradzie Równości,"Na warszawskiej Paradzie Równości pojawił się transparent z hasłem „małżeństwa dla wszystkich”, wyrażający poparcie nie tylko dla tzw. małżeństw homoseksualnych, ale również przyznania im prawa do adopcji dzieci. Parada przeszła ulicami Warszawy pod patronatem prezydenta stolicy Rafała Trzaskowskiego.","– Od samego początku, jeszcze w kampanii mówiłem, że Warszawa jest dla wszystkich i zależy mi bardzo żeby Warszawa była otwarta, żeby była tolerancyjna i dzisiaj dokładnie taka jest – mówił Trzaskowski otwierając paradę.Podkreślił przy tym, że nie każdy musi chodzić na Paradę Równości, ale każdy powinien szanować prawa mniejszości. – To nie ma nic wspólnego z tym, czy ktoś jest lewicowy czy ktoś jest liberalny czy ktoś jest konserwatywny – to są po prostu prawa człowieka i w otwartych miastach my musimy tych praw przestrzegać – mówił. Część internautów zwróciła się do warszawskiego prezydenta z pytaniem, czy Platforma Obywatelska popiera adopcję dzieci przez pary homoseksualne, skoro tego typu postulaty pojawiają się na marszu, którego patronem jest właśnie Rafał Trzaskowski.  „Dzisiaj nie eksponujemy tego za bardzo”W trakcie marszu „Polska w Europie” organizowanego przez Koalicję Obywatelską, który odbył się w maju w Warszawie, polityk PO Rafał Grupiński został zapytany, co Koalicja Europejska zrobi z postulatem wprowadzenia związków partnerskich. – Na pewno w tej sprawie działać progresywnie. Ale po dwudziestym którymś października. Po prostu musimy prowincje przyciągnąć do głosowania. (…) Stąd też dzisiaj nie eksponujemy tego za bardzo. Może to Rafał mówił w Warszawie, ale my już tego nie możemy mówić w... czy Świebodzinie. Tam nas ludzie przepędzą. To jest problem – mówił Grupiński.",,
"Hartman o wyborcach PiS: Ograniczone umysłowo prymitywy, psychopaci","Znany z niechęci do rządu prof. Jan Hartman znów opublikował na swoim blogu obszerny tekst wypełniony inwektywami pod adresem PiS-u i jego elektoratu oraz pod adresem kleru. Tym razem nazwał Jarosława Kaczyńskiego „straszno-żałosnym despotkiem”, wyborców jego partii „ograniczonymi umysłowo prymitywami” i „psychopatami”, a Kościół oskarżył o sprzyjanie nazistom.","Hartman zarzuca PiS-owi „okradanie narodu”, „karmienie zdeprawowanego kleru miliardami”. Zbigniewa Ziobrę nazywa „zdemoralizowanym ministrem sprawiedliwości o cechach psychopaty”, a samego Jarosława Kaczyńskiego – „sfrustrowanym dyktatorkiem”, „straszno-żałosnym despotkiem” i „przywódcą stada troglodytów”. Jak pisze, „historia rozliczy Kaczyńskiego, który w swej głupocie i pysze roztrwonił polską demokrację, oddał kraj już bez reszty w pacht watykańskich bonzów i uczynił igraszką Kremla”. „Nawet za najgorszej komuny nie było takiego bezwstydu i takiej pogardy dla starego dobrego zachowywania pozorów. Lud Kaczyńskiego nie potrzebuje pozorów. Potrzebuje pieniędzy i poczucia, że rządzą »swoi«. Nic więcej. Żadne łajno, żaden rynsztok mu niestraszny. Paranoicy, psychopaci, patologiczni Narcyzowie i ograniczone umysłowo prymitywy mogą się czuć bezpiecznie. To ich czas. Ich Polska. Ich racja i ich triumf. A co sobie do skarpety odłożą, to też ich. Nikt im już tego nie odbierze – tak jak zadowolenia z siebie” – dodaje Hartman. Poza prezesem PiS i elektoratem partii, obiektem ataku Hartmana jest również Kościół katolicki. Zdaniem profesora, Kaczyński „wie dobrze, kto heilował tak gorliwie, kto na nas napadł w 1939 r., kto po wojnie ukrywał nazistowskich zbrodniarzy itd. Wie dobrze, jak bezwzględnie Kościół kradnie i wyłudza ziemię i pieniądze, bez żadnego wstydu ni skrupułów. Wie, że chronił pedofilów”.",,
"„Polska jest liderem, prymusi powinni być nagradzani”","– Polska jest liderem jeśli chodzi o wzrost gospodarczy i to powinno być jakoś nagrodzone ważnymi funkcjami w UE – ocenił w programie „Woronicza 17” Piotr Ikonowicz (Lewica Razem), komentując batalię o unijne stanowiska. – Pokazaliśmy, ze potrafimy zmontować większość w UE, która zablokuje niekorzystne dla Polski ustalenia – mówił Paweł Szefernaker (PiS), odnosząc się do odrzucenia kandydatury Fransa Timmermansa na szefa KE.","Szefowie państw i rządów uzgodnili w czwartek podczas posiedzenia Rady Europejskiej kandydatów na najważniejsze stanowiska unijne. Niemiecka minister obrony Ursula von der Leyen została kandydatką na szefową Komisji Europejskiej. Przepadła natomiast kandydatura Fransa Timmermansa na to stanowisko, której ostro sprzeciwiała się m.in. Polska. Ustalenia szczytu komentowali w TVP Info politycy. – Prezydent Andrzej Duda ma z Ursulą von der Leyen bardzo dobre kontakty, z nadzieją patrzymy na tę kandydaturę – poinformował w TVP Info Paweł Sałek z Kancelarii Prezydenta RP. Odnosząc się do narzekań opozycji, że na kluczowych stanowiskach zabrakło osób z Europy Środkowej wskazał, że jest jeszcze stanowisko wiceprzewodniczącego Komisji Europejskiej i nasz region na pewno będzie miał swojego przedstawiciela. „Pokazaliśmy, że potrafimy zmontować większość” Paweł Szefernaker (PiS), sekretarz stanu w Ministerstwie Spraw Wewnętrznych i Administracji, widzi to inaczej. – Do tej pory były takie zasady, że przyjeżdżał prezydent Francji, kanclerz Niemiec i przedstawiali kandydatury i tak  miało być. My pokazaliśmy, że potrafimy zmontować większość w Unii Europejskiej, która zablokuje ustalenia Francuzów, Niemców. Bo UE ma być wspólnotą solidarną, sprawiedliwą, żeby także grupa państw z Europy Środkowowschodniej miała swoje zdanie i je przedstawiała – przekonywał. – Od czterech lat spokojnie budujemy pozycję Polski w UE. (…) Dziś pokazujemy że jesteśmy silnym głosem w UE i podmiotowym   – dodał Szefernaker. Jan Filip Libicki (PSL) zwrócił uwagę, że „pojechanie na szczyt UE z takim programem, żeby tylko kogoś zablokować, a nie wypromować jest programem dość minimalnym”. Wskazał, że krytykowany przez PiS Frans Timmermans „bronił standardów praworządności takich, jakie obowiązują w Unii Europejskiej”. „Polsce należałoby się dużo więcej”  Tomasz Jaskóła (Kukiz’15) odrzucenie kandydatury Timmermansa uznał za sukces rządu PiS. Dodał jednocześnie, że nie przeceniałby roli unijnych urzędników, bo „Donald Tusk przez dwie kadencje pokazał że niewiele miał do powiedzenia”.   – Polsce należałoby się dużo więcej. Polska jest liderem, jeśli chodzi o wzrost gospodarczy i to powinno być jakoś nagrodzone ważnymi funkcjami w UE, bo trzeba wyznaczać jakąś drogę. Jeżeli Europa chce się rozwijać, to prymusi powinni być nagradzani, a nie sadzani w tylnej ławce – powiedział Piotr Ikonowicz (Lewica Razem).  Ocenił, że Timmermans nie był dobrym kandydatem ponieważ budził duże kontrowersje, a stanowisko szefa KE powinno być „funkcją spajającą”.",,
Rosyjski polityk pisze o uciskanych mniejszościach na Ukrainie. Kijów reaguje,"Przedstawiciele ukraińskich władz są oburzeni wypowiedzią przewodniczącego rosyjskiej Dumy. Wiaczesław Wołodin powiedział, że od Ukrainy mogą się odłączyć niektóre jej obwody z powodu rzekomego łamania praw mniejszości narodowych przez władze w Kijowie.","W ukraińskiej stolicy nazwano wypowiedź rosyjskiego polityka prowokacją. W oświadczeniu opublikowanym na stronie internetowej rosyjskiej Dumy Wiaczesław Wołodin napisał, że Ukraina narusza prawa mieszkających w niej mniejszości, m. in. Rosjan, Węgrów, ale też Polaków. Jak napisał Wołodin, ukraiński nacjonalizm, oraz – jak to określił – uciskanie małych narodów doprowadzić może do odłączenia się od Ukrainy niektórych obwodów. W reakcji na to szef ukraińskiego parlamentu Dmytro Razumkow oświadczył, że na Ukrainie nie ma „małych i wielkich narodów”, a ukraińskie władze starają się skonsolidować całe ukraińskie społeczeństwo. Wiceszef ukraińskiego resortu dyplomacji Wasyl Bodnar nazwał wypowiedź Rosjanina prowokacją nastawioną na rozpalanie wrogości i przypomniał, że prawa mniejszości narodowych nie są przestrzegane w Rosji, a zwłaszcza na okupowanym Krymie. Będący z pochodzenia Ormianinem szef resortu spraw wewnętrznych Arsen Awakow nazwał szefa rosyjskiej Dumy „kolejnym rosyjskim głupkiem”, który pokazuje prawdziwe intencje Rosji i odbiera argumenty ukraińskim zwolennikom przyjaźni z Moskwą.",,
„Organizacja wymiaru sprawiedliwości to kompetencja wewnętrzna państwa członkowskiego UE”,Organizacja wymiaru sprawiedliwości jest kompetencją wewnętrzną państwa członkowskiego UE; ustawa ws. sądów reguluje tylko i wyłącznie organizację wewnętrzną polskiego sądownictwa – oświadczył w Sejmie wiceminister sprawiedliwości Sebastian Kaleta.,"Rzecznik KE Christian Wigand poinformował, że Komisja Europejska zwróciła się w liście do: prezydenta, premiera, marszałków Sejmu i Senatu o wstrzymanie prac nad projektem ustawy dotyczącym sądów do czasu przeprowadzenia konsultacji. W liście wiceszefowa KE Viera Jourova zachęciła mocno polskie władze do skonsultowania z Komisją Wenecką Rady Europy tego projektu i zachęciła wszystkie organy państwa do wstrzymania procedowania nad projektem do czasu przeprowadzenia wszystkich niezbędnych konsultacji.  Kaleta proszony o skomentowanie tej informacji zastrzegł, że nie zna tego pisma. – Natomiast, co istotne, organizacja wymiaru sprawiedliwości, co podkreślił również Trybunał Sprawiedliwości wyrokiem z 19 listopada – jest kompetencją wewnętrzną państwa członkowskiego, a ta ustawa reguluje tylko i wyłącznie organizację wewnętrzną polskiego sądownictwa – wskazał Kaleta.  Wiceminister przypomniał też, że rozwiązania w projekcie „w kluczowych aspektach” zostały skopiowane z przepisów francuskich.",,
Pogrzeb nestora włoskiej Polonii Stanisława Augusta Morawskiego,W kościele polskim w Rzymie odprawiono mszę pogrzebową zmarłego 22 grudnia w wieku 97 lat nestora włoskiej Polonii Stanisława Augusta Morawskiego. List kondolencyjny przesłał premier Mateusz Morawiecki.,"Stanisław August Morawski urodził się w Krakowie. Był oficerem Armii Krajowej. W 1957 r. przybył do Rzymu. Był animatorem najważniejszych inicjatyw polonijnych.   Zmarłego wspominał jeden z jego współpracowników, ksiądz Andrzej Dobrzyński. – Spotykając się z nim i osobami z jego pokolenia miałem wrażenie, że poświęcenie na rzecz Ojczyzny i kultury polskiej traktowali jako coś zwyczajnego: nie powód do chluby, ale powinność i swego rodzaju zaszczyt – powiedział duchowny.  Odczytano też list kondolencyjny premiera Mateusza Morawieckiego zakończony słowami: „Dobrze zasłużyłeś się Ojczyźnie. Spoczywaj w pokoju”.    Stanisław August Morawski został w 2010 r. odznaczony Krzyżem Komandorskim z Gwiazdą Orderu Odrodzenia Polski.",,
"11 ofiar huraganu Matthew w USA, miliony bez prądu. Żywioł jednak słabnie","Do co najmniej jedenastu wzrosła w Stanach Zjednoczonych liczba ofiar śmiertelnych huraganu Matthew – wynika z najnowszych danych. Żywioł, który wcześniej spustoszył Haiti i zabił tam prawie 900 osób, znacznie osłabł. W sobotę przeszedł nad Karoliną Południową, powodując powodzie i zrywając sieć energetyczną.","Wbrew prognozom i obawom, huragan nie wyrządził większych szkód w stanach Floryda i Georgia, bowiem skierował się bardziej na północny zachód, omijając te stany. Ominął też miasta Savannah w Georgii i Charleston w Południowej Karolinie.Obecnie huragan przesuwa się nad Karolinę Północną.Słabszy wiatr Matthew, zakwalifikowany już jako najsilniejszy huragan na Atlantyku od 2007 r., znacznie osłabł i dalej traci na sile. Prędkość wiatru spadła z ponad 230 km/godz do ok. 120 km/godz. Na pięciostopniowej skali Saffira-Simpsona huragan zaliczany jest teraz do kategorii 1. Dotychczas huragan spowodował na terenie USA 11 ofiar śmiertelnych i pozbawił prądu prawie 1,6 mln gospodarstw domowych. Sytuacja jednak powoli stabilizuje się; dostawy energii są przywracane. Wznowiły działalność parki rozrywki w Orlando, na Florydzie, w tym słynny Walt Disney World.Oddali się Zdaniem meteorologów, Matthew będzie powoli oddalać się nad Atlantyk w kierunku Bahamów i ponownie Florydy. Będzie jednak zbyt słaby, aby wyrządzić poważniejsze szkody.Dramatyczna sytuacja istnieje natomiast po przejściu huraganu na Haiti. Ten jeden z najuboższych krajów na świecie przyjął na siebie główne uderzenie huraganu w okresie jego największej siły.",,
Kidawa-Błońska: W PO trzeba zmienić lidera,"Platformie Obywatelskiej potrzebna jest zmiana lidera – oceniła kandydatka na prezydenta, wicemarszałek Sejmu Małgorzata Kidawa-Błońska (KO). Jak mówiła, chce wiedzieć, że jako kandydatka na prezydenta ma wsparcie w zapleczu swojej partii.","Kidawa-Błońska podkreśliła w Radiu ZET, że w strukturach partii jest oczekiwanie, że PO zacznie działać inaczej i że będzie większa dyskusja wewnątrz partii.  Na pytanie, czy potrzebna jest zmiana lidera, odparła: „Potrzebna”. Dopytywana, na kogo zagłosuje w wyborach w PO, wskazała, że zaczeka na zamknięcie listy kandydatów.  – Ja bym chciała, żebyśmy odważnie podeszli do spraw związanych z naszą partią, bo ja kandydując w tych wyborach chciałabym bardzo wiedzieć, że w partii jest mobilizacja, że mam wsparcie w zapleczu swojej partii, że będziemy razem działać – powiedziała Kidawa-Błońska.  Kadencja obecnego lidera Platformy Obywatelskiej Grzegorza Schetyny upływa pod koniec stycznia. Zgodnie z uchwałą Rady Krajowej partii, pierwsza tura wyborów odbędzie się 25 stycznia, ewentualna druga – 8 lutego. Udział w wyborach będą mieli prawo wziąć wszyscy członkowie partii. Kandydatów na szefa PO można zgłaszać do 3 stycznia. Wniosek o rejestrację kandydatury musi zostać poparty 10 podpisami członków Rady Krajowej Platformy.",,
„Polska powinna spróbować złagodzić napięcie między USA a Unią”,"– Polska powinna spróbować złagodzić napięcie. W szczególności jeśli chodzi o handel, który w tej chwili jest kością niezgody pomiędzy Stanami Zjednoczonymi a Unią Europejską – powiedziała w programie „Studio Zachód” Maria Demertzis, wiceszefowa think tanku Bruegel.",,,
Mateusz Morawiecki: ja się zasadniczo o swoją głowę nie boję,"– W obozie Zjednoczonej Prawicy są osoby o różnych wrażliwościach społecznych i gospodarczych, można je pogodzić. Ważne, żeby ludzie wierzyli, że działamy wspólnie dla jednego celu – powiedział w sobotę wicepremier, minister rozwoju i finansów Mateusz Morawiecki. Odnosząc się w RMF FM do ewentualnej rekonstrukcji rządu podkreślił, że nie obawia się utraty miejsca w gabinecie Beaty Szydło.","– Chcemy, żeby Zjednoczona Prawica była jak bawarska Unia Chrześcijańsko-Społeczna; chcemy łączyć tradycję i nowoczesność – mówił w piątek w RMF FM wicemarszałek Senatu, wiceprezes Polski Razem Adam Bielan. Zapytany o tę wypowiedź wicepremier Mateusz Morawiecki ocenił w sobotę, że taką właśnie Zjednoczoną Prawicę, „gdzie jest wiele wrażliwości: społecznych, gospodarczych, reprezentowanych przez różne osoby”, zbudował Jarosław Kaczyński. – To jest obóz, który rzeczywiście głęboko zmienia Polskę, inaczej zupełnie rozumie słowa takie jak „solidarność”, „rozwój” i „stabilne finanse publiczne” – ocenił wicepremier. Poinformował, że ogłoszona przed rokiem Konstytucja Biznesu, czyli pakiet pięciu projektów dotyczących zmian w prawie gospodarczym, „lada moment” trafi pod obrady rządu. Według niego obecnie wciąż trwają „żmudne konsultacje” w tej sprawie. „Podlegam ocenom jak inni”  Mateusz Morawiecki pytany o planowaną rekonstrukcję gabinetu Beaty Szydło podkreślił, że nie obawia się utraty miejsca w rządzie. – Ja się zasadniczo o swoją głowę nie boję. (...) Oczywiście podlegam ocenom tak samo, jak inni i robię wszystko to, co najlepiej potrafię zrobić dla Polski, a inni powinni mnie oceniać. Ja siebie nie będę oceniał, bo tak nie powinno się odbywać, tylko jak mnie ocenią niedobrze, to mnie nie będzie. Jak ocenią mnie dobrze, to będę – powiedział Morawiecki.Odniósł się również do zakaz handlu w niedziele. – Jeśli wola społeczna jest taka, ja jako pierwszy powiedziałem, że dla mnie cztery niedziele są również dopuszczalne. Tak funkcjonują takie państwa jak Niemcy czy Francja, więc dlaczego nie? – powiedział wicepremier.",,
Ukraiński samolot pasażerski rozbił się w Iranie. Nikt nie przeżył,"Boeing 737 ukraińskich linii lotniczych ze 176 osobami na pokładzie rozbił się tuż po starcie z lotniska Imama Chomeiniego pod Teheranem. Irańska agencja informacyjna Fars podała, że przyczyną najpewniej były problemy techniczne maszyny. Wszyscy na pokładzie ponieśli śmierć.","– Po starcie z lotniska Imama Chomeiniego samolot spadł na ziemię pomiędzy miejscowościami Parand i Szahriar – poinformował rzecznik agencji lotnictwa cywilnego Reza Dżafarzadeh.Rzecznik dodał, że na miejscu katastrofy pracują już eksperci i śledczy w związku ze wszczęciem dochodzenia. – Maszyna stoi w ogniu, ale wysłaliśmy już kilka ekip. Być może będziemy w stanie ocalić jakichś pasażerów – powiedział dla państwowej telewizji Pirhossein Koulivand, szef irańskiej agencji ds. sytuacji nadzwyczajnych i klęsk żywiołowych.Samolot leciał do Kijowa – twierdzą irańskie media. Początkowo informowano, że na pokładzie znajdowało się 170 osób. Później władze lotniska podały bardziej precyzyjne dane. Z kolei premier Ukrainy napisał, że na pokładzie było 176 osób. „Na razie sprawdzamy liczbę obywateli Ukrainy. Według wstępnych danych zarejestrowanych było 167 pasażerów oraz dziewięciu członków załogi” – napisał na Facebooku premier Ukrainy Ołeksij Honczaruk.Agencja Reutera podała, że powodem katastrofy były problemy techniczne zaraz po starcie; ich natura nie jest jeszcze znana.",,
"Kuszenie marszałka, czyli wojna u bram Europy. Putin odkręci migracyjny kurek?","Do dziś Władimir Putin za jedną z największych porażek Rosji w ostatnich dwóch dekadach uważa zgodę na obalenie Muammara Kadafiego. Libia pogrążyła się w wojnie domowej, zaś Moskwa straciła wielkie pieniądze i wpływy. Dziś nadchodzi czas odwetu. W Libii są już nie tylko rosyjscy najemnicy, ale i regularne wojsko. Rosja chce ropy i wojskowych baz. Eskalacja wojny może uruchomić nową wielką falę imigracji do Europy.","Libia jest pogrążona w chaosie od 2011 r. Poparte przez NATO powstanie obaliło reżim Muammara Kadafiego, ale nie zastąpiła go demokracja, lecz długotrwała wojna domowa. Ton nadaje jej rywalizacja dwóch rządów. Ten w Trypolisie jest słaby militarny, ale ma poparcie społeczności międzynarodowej. Ten w Tobruku ma za to silne militarne ramię. A do tego dochodzi jeszcze wiele różnych milicji i plemion, których władza często nie wykracza poza miasto lub oazę.Rozłam po powstaniu, które obaliło dyktatora, zaczął się utrwalać tak naprawdę już po kilku miesiącach. W 2012 r. wybrany został Generalny Kongres Narodowy - jako Konstytuanta mająca uchwalić nową ustawę zasadniczą. Normalny parlament miał zostać wybrany dopiero dwa lata później. Jednak walki zbrojne i zastraszanie wyborców poważnie zaszkodziły głosowaniu do Izby Reprezentantów w czerwcu 2014 r. W wielu rejonach kraju nie otwarto nawet lokali wyborczych. Zwolennicy państwa świeckiego (głównie ludzie związani kiedyś z reżimem Kadafiego) ogłosili zwycięstwo, ale islamiści z Generalnego Kongresu Narodowego nie uznali wyniku wyborów i odmówili samorozwiązania. Wówczas Izba Reprezentantów zainstalowała się w Tobruku. Pod koniec 2015 r. osiągnięto porozumienie ws. powołania rządu jedności narodowej, na czele którego wiosną 2016 r. stanął były funkcjonariusz reżimu Kadafiego, Faiz Sarraj. Dziś ten rząd jest jedynym legalnym rządem uznawanym przez członków ONZ, w tym Rosję. Ale grupa deputowanych z Izby Reprezentantów odrzuciła ugodę. W efekcie mamy dziś dwa główne ośrodki władzy w Libii.Izba Reprezentantów Libii (Medżlis) znana jest też jako „rząd w Tobruku”. Kontroluje duże obszary wschodu, południa i centrum kraju. Jego zbrojnym ramieniem jest Narodowa Armia Libii (LNA) marszałka Chalify Haftara. Liczebność tej formacji szacuje się na 75 tys. ludzi. To bez wątpienia najpotężniejsza siła militarna w dzisiejszej Libii. Z kolei w Trypolisie działa Rząd Jedności Narodowej z premierem Faizem Sarrajem na czele. Ten organ władzy powstał w 2016 r. przy wsparciu Rady Bezpieczeństwa ONZ. Jest legalnym rządem Libii oficjalnie uznawanym przez świat. Słaby militarnie, tak naprawdę panuje jedynie nad fragmentami zachodniej części Libii. Oprócz ośrodków w Tobruku i Trypolisie w kraju działa wiele innych średnich i małych ugrupowań i zbrojnych milicji. Najbardziej liczą się Brygady Misraty i Brygady Zintan. Do tego na południu Libii działa nawet dziesięć plemiennych milicji, które nie uznają niczyjej władzy. No i wreszcie ostatni uczestnik wojny domowej: dżihadyści z tzw. Państwa Islamskiego, którzy pojawili się w Libii w 2014 r. Od Kadafiego do HaftaraLibia przez wiele dekad była bliskim sojusznikiem Moskwy w Afryce Północnej. Muammar Kadafi utrzymywał bliskie relacje z Sowietami, a potem Rosjanami, podpisywał duże umowy na zakup broni i technologii. Wielu oficerów libijskich studiowało w ZSRS. Podczas zimnej wojny w Libii były tysiące sowieckich doradców wojskowych i specjalistów. Moskwa sprzedawała Kadafiemu masy uzbrojenia. Do libijskich portów regularnie wpływały sowieckie okręty wojenne. Dyktator płacił rachunki na czas – aż do 1992 r., gdy rząd rosyjski poparł nałożenie na Libię sankcji ONZ. Relacje wyraźnie się ochłodziły, aż Władimir Putin zaczął odbudowywać w różnych regionach świata wpływy, jakie miał tam Związek Sowiecki. W kwietniu 2008 r. podczas wizyty Putina w Trypolisie resztę libijskiego długu (4,5 mld dolarów) Rosjanie umorzyli w zamian za obietnicę nowych wielkich kontraktów. Ale Moskwa nie zdążyła zarobić – w 2011 r. rewolucja zmiotła Kadafiego. Sama rosyjska zbrojeniówka straciła blisko 4 mld dolarów z tytułu niezrealizowanych kontraktów.Teraz Rosja oficjalnie jest neutralna i utrzymuje stosunki zarówno z Trypolisem, jak i Tobrukiem. Ale realnie wspiera tylko ten drugi ośrodek, utrzymując doskonałe relacje z marszałkiem Haftarem. Ten były oficer Kadafiego, potem jego wróg, ma za sobą wojskowe szkoły w ZSRS, zna język rosyjski. Co ważne, wspierają go również Zjednoczone Emiraty Arabskie (ZEA) i Egipt, z którymi Rosja stara się ułożyć jak najlepsze relacje, także w sferze wojskowej. Zaczęło się od wizyty delegacji LNA z synem Haftara na czele w Moskwie w 2015 r. Później sam marszałek kilka razy jeździł do Rosji, spotykając się z najważniejszymi politykami. W styczniu 2017 r. Haftar został przyjęty na pokładzie rosyjskiego lotniskowca „Admirał Kuzniecow”, który przepływał niedaleko Libii wracając z misji u brzegów Syrii. Ranni żołnierze LNA byli leczeni w rosyjskich szpitalach, zaś rząd rosyjski pozwolił Białorusi dostarczyć do ZEA helikoptery Mi-24, które później Zjednoczone Emiraty Arabskie przekazały wojsku Haftara. Moskwa obiecała też dostawy broni za łączną sumę 2 mld dolarów. W ostatnich miesiącach struktury administracyjne kontrolowane przez Izbę Reprezentantów z Tobruku prosiły Rosję o dodatkową pomoc finansową. Wiadomo, że Moskwa takiej pomocy udzieliła. W lutym 2018 r. „New York Times” pisał, że Moskwa jest podejrzewana o „próby wymiany broni za ropę, korumpowanie i wpływanie na nominacje w strukturach władz libijskich, jak też drukowanie pieniędzy dla rządu popieranego przez Haftara”.Nic dziwnego, że 8 sierpnia przedstawiciel Haftara, generał Achmed Mismari w wywiadzie dla rosyjskiej agencji RIA stwierdził, że zakończenie konfliktu w Libii nie jest możliwe bez udziału Rosji i Putina. - To, co dzieje się w Syrii, dzieje się też w Libii. Naród libijski szuka silnego sojusznika, takiego jak właśnie Rosja – oznajmił generał Mismari. Moskwa szybko zareagowała na ten apel. Wszak Libia jest kluczowym elementem kremlowskiej strategii „powrotu na Bliski Wschód”, której fundamenty kładł już dawno temu nieżyjący już były premier Jewgienij Primakow. Wagnerowcy i specnazBrytyjski „Daily Mail” napisał 9 października, że Putin planuje rozmieszczenie wojsk i rakiet we wschodniej Libii, by mieć kontrolę nad tamtejszym szlakiem migracyjnym do Europy. Gazeta powołała się na źródła w brytyjskim wywiadzie. Według nich w Libii już tworzone są dwie rosyjskie bazy wojskowe: w Bengazi i Tobruku. To obszar kontrolowany przez oddziały Haftara.                                                    Najemnicy z RSB-Grupp w libijskim porcie naftowym (fot. rsb-group.org) Bazy są tworzone pod przykrywką prywatnej firmy najemniczej, znanej z walk w Syrii i na Ukrainie Kompanii Wagnera. Na miejscu mają już być dziesiątki agentów GRU i żołnierze specnazu. „Daily Mail” twierdził również, że na Rosjanie dostarczyli już do Libii pociski manewrujące Kalibr i systemy rakietowej obrony przeciwlotniczej S-300. Akurat te sensacje wyglądają mało wiarygodnie. S-300 nie są Haftarowi potrzebne, bo jego wrogowie nie mają lotnictwa. Potrzeba mu bardziej artylerii, ale też nie rakietowych systemów Kalibr. Libijczycy nie potrafią obsługiwać „rosyjskich Tomahawków”. Wydawać by się mogło, że informacje tabloidu to tylko tania sensacja. Tymczasem większość doniesień potwierdził już następnego dnia wiarygodny i zazwyczaj dobrze poinformowany rosyjski dziennik „RBK”. Podał 10 października, że Rosja faktycznie w ostatnich miesiącach przerzuciła do Libii żołnierzy. W skład kontyngentu wchodzą m.in. elitarne oddziały desantowe z jednostek stacjonujących pod Moskwą. Chodzi m.in. o 45. Brygadę Specnazu Wojsk Powietrzno-Desantowych z Kubinki. „RBK” powołuje się na swoje źródła w rosyjskim resorcie obrony i we władzach libijskich w Tobruku.Rosyjscy wojskowi mieli pojawić się w Libii pod koniec sierpnia, akurat gdy wokół Trypolisu wybuchły krwawe walki. Delegacja resortu obrony Rosji wizytowała też już w Tobruku potencjalne lokalizacje dla budowy bazy wojskowej – podobnej do tej w syryjskim Tartus. W tym kontekście od razu przypomniano, że jeszcze przed ostatnimi wyborami parlamentarnymi we Włoszech, w Tunisie zatrzymany został rosyjski statek transportowy „Ural” - wynajęty w Panamie przez turecką spółkę przewoźniczą. Na pokładzie miał być cywilny ładunek. Tymczasem tunezyjscy celnicy znaleźli niemal wszystko, co potrzeba do zbudowania niewielkiego wojskowego obozu: broń strzelecką, kilka transporterów, buldożery, dieslowskie generatory prądu, maszyny sanitarne, sprzęt łączności i amunicję. Prawdopodobnie miało to trafić to obozów wagnerowców w Libii. Najemnicy rosyjscy związani z Kremlem i spółkami naftowymi działają w Libii od dawna. Choćby RSB-Grupp, której ludzie (oficjalnie) zajmowali się rozminowaniem obiektów naftowych we wschodniej części kraju od końca 2016 do lutego 2017 r. Poprzednie informacje o obecności rosyjskiego specnazu w Libii pojawiały się w agencjach Reutera i AFP w 2017 r. – ale wtedy była mowa o rosyjskich żołnierzach operujących z egipskiego miasta Sidi Barrani, które leży 95 km od granicy libijskiej. Oczywiście Moskwa zaprzecza najnowszym doniesieniom „Daily Mail” i „RBK”. - Rosja nie jest militarnie obecna w Libii – oświadczył wiceszef komitetu Dumy ds. obrony Jurij Szwytkin. Doniesieniom tym zaprzeczył też dyplomata Lew Dieńgow z powołanej przez Rosję grupy kontaktowej ds. uregulowania politycznego w Libii. Jednak sam Dieńgow swoją aktywnością w tym kraju od dobrych paru lat udowadnia, że dla Moskwy Libia ma wartość jako rezerwuar ropy naftowej oraz strategiczne miejsce, gdzie można zbudować wojskowe bazy.Ropa i bazyInformator „RBK” twierdzi, że Rosja zwiększa obecność wojskową w Libii, bo chce przejąć kontrolę nad tamtejszymi zasobami węglowodorów. Libia posiada ogromne, ale słabo kontrolowane pola naftowe (5. miejsce w OPEC), jak też złoża gazu (3. w Afryce). W tej chwili dla Moskwy priorytetem jest zdobycie jak największego kawałka naftowego tortu Libii, ale też powrót do różnych wielkich projektów, które upadły lub zostały zamrożone po powstaniu przeciwko Kadafiemu. Od 2013 r. kontrolowała je formacja pod nazwą Strażnicy Instalacji Naftowych. Raz sprzymierzała się z Trypolisem, a innym razem – z Tobrukiem. Na region często też napadały inne zbrojne formacje i islamiści. To wszystko blokowało wzrost eksportu ropy, który jest głównym źródłem dochodu dla Libii.  Wiosną 2017 r. w końcu oddziałom Haftara udało się opanować „naftowy półksiężyc”. Marszałek nie chciał się dzielić petrodolarami z Trypolisem i ogłosił, że porty będą teraz zarządzane przez Narodową Korporację Naftową w Bengazi. Spółkę oczywiście kontrolują ludzie Haftara. Problem w tym, że przy wszystkich innych uwarunkowaniach politycznych, biznesowych i militarnych, akurat w jednej kwestii główni zagraniczni gracze w Libii są zgodni: kontrolę nad eksportem libijskiej ropy powinna sprawować legalna Narodowa Korporacja Naftowa (NOC) z siedzibą w Trypolisie. W efekcie Haftar pod naciskiem ZEA, Egiptu i Francji musiał ustąpić w tej sprawie. I tak się składa, że niemal od razu otwarcie zaapelował do Rosji o większe zaangażowanie w Libii. Moskwa oczywiście podyktuje swoją cenę za poparcie: uprzywilejowaną pozycję rosyjskich koncernów naftowych w Libii. Zresztą już w lutym 2017 r. Rosnieft podpisała z libijskim monopolem naftowym umowę dającą Rosjanom bezprecedensowy dostęp do libijskiego rynku naftowego. Ważną rolę odegrała w tym Rosyjsko-Libijska Izba Handlowa, której szefuje Lew Dieńgow. To niezwykle ciekawa postać i obecnie główny rosyjski emisariusz w Libii. Aktywnie działał w tym kraju już w latach 2008-11, a więc końcówce rządów Kadafiego. Kontakty nawiązane w tamtym okresie bardzo przydały się po rewolucji – szczególnie jeśli chodzi o współpracę biznesową. Co ciekawe, bogata aktywność Dieńgowa w Libii jest koordynowana nie tylko z MSZ i Dumą, ale też władzami Czeczenii. Dieńgow to dobry znajomy Ramzana Kadyrowa. Biznes biznesem, ale Rosja chce mieć w Libii przyjazny rząd także z czysto geopolitycznych powodów. Moskwa potrzebuje Libii (wraz z Egiptem), aby uzyskać kontrolę nad południowo-wschodnią częścią Morza Śródziemnego – to bardzo ważne w kontekście budowy wpływów na całym Bliskim Wschodzie. Częścią budowy tych wpływów jest obecność militarna – baza morska w Libii wzmocniłaby poważnie Rosję nad Morzem Śródziemnym.Straszak na EuropęPołożenie Libii jest ważne dla Rosji nie tylko ze względu na plany wojskowych. Należy pamiętać, że przez ten kraj biegnie jedna z dwóch głównych tras napływu nielegalnych imigrantów do Europy. Kontrola nad tym „korytarzem” dałaby Putinowi ważną przetargową kartę w rozmowach z UE. Jeszcze w styczniu 2017 r. minister spraw zagranicznych Malty George Bella ostrzegał, że Putin może wzniecić nową wojnę w Libii, aby uruchomić kolejny kryzys uchodźczy w UE. Teraz ostrzega przed tym cytowane przez „Daily Mail” anonimowe źródło zbliżone do brytyjskiego rządu. „Faktem jest, że jesteśmy niezwykle zależni zarówno od napływu migracyjnego, jak i od kryzysów naftowych” w Libii - mówi źródło. Szef parlamentarnej komisji spraw zagranicznych, poseł Partii Konserwatywnej Tom Tugendhat ocenił, że Rosja „bez wątpienia będzie usiłowała wykorzystać szlaki migracyjne”. Dlaczego Rosja miałaby chcieć wywołać nowy kryzys imigracyjny w UE? Ten temat na zachodzie Europy najbardziej wykorzystują różnej maści populiści i prorosyjskie partie wspierane przez Kreml. A w 2019 r. mają się przecież odbyć wybory do Parlamentu Europejskiego.Libijskim szlakiem dotarło do Europy aż 90 proc. wszystkich nielegalnych imigrantów w 2017 r. W marcu 2018 r. szacowano, że w Libii znajduje się ok. 180 tys. uchodźców wewnętrznych oraz 662 tys. migrantów z innych krajów afrykańskich. To ogromna liczba, biorąc pod uwagę, że cała populacja Libii wynosi zaledwie 7 mln. Większość uchodźców jest skoncentrowana bliżej zachodniego wybrzeża Libii, które jest kontrolowane przez rząd Sarraja. W 2016 r. ok. 181 tys. ludzi dotarło z Libii do Włoch drogą morską. W 2017 r. ta liczba spadła do mniej niż 120 tys. Eksperci przypisują to jednak tylko temu, że rząd w Rzymie płaci Sarrajowi, aby trzymał z dala od Włoch tak wielu migrantów, jak się da. Tenże włoski rząd chce teraz wciągnąć do libijskiego procesu pokojowego Rosję. Po rozmowach w Moskwie z szefem MSZ Rosji Siergiejem Ławrowem, włoski minister spraw zagranicznych Enzo Moavero Milanesi poinformował, że Putin został zaproszony przez władze Włoch do Palermo na listopadową konferencję na temat Libii. Konferencja odbędzie się na Sycylii w dniach 12-13 listopada i ma być najpoważniejszą od lat dyplomatyczną próbą pogodzenia stron konfliktu w Libii. Nowy rząd włoski mocno lobbuje, aby konferencji nadać jak największe znaczenie międzynarodowe. Wiadomo, że z Moskwy przylecą Siergiej Ławrow i minister energii Aleksandr Nowak. Premier Giuseppe Conte niedawno zapraszał osobiście na Kremlu Putina. Konferencja w Palermo będzie ważna również dlatego, że wszystko wskazuje na to, że planowane na grudzień 2018 r. wybory prezydenckie i parlamentarne w Libii w ogóle się nie odbędą.Druga Syria?Nawet jeśli Putin chciałby zrobić z Libii drugą Syrię – jak mówią niektórzy – nie będzie to takie łatwe. Z trzech powodów. Po pierwsze, do Syrii rosyjską armię zaprosił, jakby nie było, legalny rząd Asada – z punktu widzenia prawa międzynarodowego wszystko jest w porządku. Wszelkie umowy z Tobrukiem czy Haftarem nie będą pewne, wszak nie jest to uznawana międzynarodowo władza. Zresztą marszałek to nie Asad. Jest stary i schorowany. W kwietniu przeżył zawał. Wątpliwie, by zdołał podbić całą Libię. Drugi problem to embargo na dostawy broni i zakaz obecności obcych wojsk w Libii (choć tajemnicą poliszynela jest baza wojskowa Zjednoczonych Emiratów Arabskich). Nadal obowiązuje zakaz dostaw broni przyjęty przez Radę Bezpieczeństwa ONZ 26 lutego 2011 r. W Syrii Rosjanie stacjonują legalnie i legalnie zbroją Asada. Wreszcie problem trzeci: Moskwa nie do końca ufa Haftarowi. Nie zapomniano mu, że po tym, jak zdradził Kadafiego na początku lat 90., przez około 20 lat żył w USA. Wciąż żywe są plotki o związkach oficera z CIA. Rosjan niepokoją też rosnące wpływy ZEA na rząd w Tobruku. Nic więc dziwnego, że Rosja utrzymuje poprawne relacje także z Trypolisem.",,
Strzały w Hongkongu. Policja użyła ostrej amunicji [WIDEO],Hongkońska policja postrzeliła we wtorek demonstranta ostrą amunicją – podały miejscowe media. W wielu miejscach regionu trwają brutalne starcia pomiędzy funkcjonariuszami a uczestnikami prodemokratycznych protestów związanych z 70. rocznicą proklamacji ChRL.,"Mężczyzna postrzelony w klatkę piersiową jest w stanie krytycznym w Szpitalu Księżniczki Małgorzaty – przekazał jego znajomy dziennikowi „South China Morning Post”. Według gazety do szpitala przybyli również krewni rannego i prawnicy.Policja nie potwierdziła jak dotąd postrzelenia uczestnika protestu. Służby medyczne poinformowały natomiast, że w starciach ucierpiało jak dotąd 15 osób, a jedna z nich przebywa w Szpitalu Księżniczki Małgorzaty, w stanie krytycznym.Byłby to pierwszy przypadek postrzelenia demonstranta ostrą amunicją, odkąd prawie cztery miesiące temu rozpoczęła się obecna fala antyrządowych protestów w Hongkongu. Według mediów doszło do tego w miejscowości Tsuen Wan na hongkońskich Nowych Terytoriach.Na opublikowanym w internecie nagraniu, wykonanym rzekomo przez uniwersytecką telewizję Campus TV, widać moment, gdy w czasie bójki policjant z bliskiej odległości strzela z rewolweru do atakującego go demonstranta. Autentyczność nagrania nie została jak dotąd zweryfikowana. Policja używa gazu łzawiącego, armatek wodnych, gumowych kul i pałek. Według źródeł „SCMP” funkcjonariusze oddali co najmniej cztery skierowane w niebo strzały ostrzegawcze ostrą amunicją.Protesty związane są z przypadającą we wtorek 70. rocznicą proklamacji komunistycznej Chińskiej Republiki Ludowej. W Pekinie z okazji rocznicy odbyła się wielka parada wojskowa, natomiast wielu przedstawicieli opozycji demokratycznej w Hongkongu określa ten dzień jako powód do żałoby, a nie do radości.Wcześniej tego dnia tysiące osób przeszły w marszu protestu z dzielnicy Causeway Bay do dzielnicy Central. Kilkusetosobowe grupy demonstrantów usiłowały również blokować ulice w dzielnicach Sha Tin, Tai Po i Sham Shui Po. W pobliżu stacji metra Jordan na półwyspie Koulun sześciu zamaskowanych protestujących spaliło papierowe portrety przywódcy ChRL Xi Jinpinga i szefowej władz Hongkongu Carrie Lam – podał „SCMP”.",,
"Trzaskowski: Ustalenie przyczyn awarii w „Czajce"" kosztowało 7 mln złotych","– Do tej pory wydano 7 mln zł, żeby ustalić przyczynę awarii kolektorów, które odprowadzały ścieki do oczyszczalni „Czajka”. Natomiast rozwiązanie, które proponujemy będzie według szacunków kosztowało około 12-13 mln zł – oświadczył prezydent Warszawy Rafał Trzaskowski. Chodzi o naprawę kolektorów i budowę dodatkowej nitki przesyłającej ścieki.","Według Trzaskowskiego, naprawa rurociągów w tunelu oraz budowa alternatywnej nitki będą trwały równolegle. –  W toku wszystkich analiz – ponieważ zdjęliśmy cały ten beton z rurociągu właściwego – okazało się, że te uszkodzenia główne, które stały się przyczyną awarii, one powstały na odcinku stumetrowym tego rurociągu i w związku z tym ten odcinek zostanie wymieniony na stalową rurę. Ścieki te będą mogły popłynąć właśnie w tunelu, dzięki naprawie tego rurociągu – wyjaśnił prezydent Warszawy. Budowa nowej nitki i remont kolektora powinny rozpocząć się niebawem. – W ciągu najbliższych dni zaczną się prace nad wymianą rur w tunelu. Są już zamówione między innymi stalowe rury. Zrobimy wszystko, żeby w przeciągu dwóch miesięcy zakończyć prace przy remoncie kolektora – podkreślił Trzaskowski. Jak dodał, budowa nowej nitki pod dnem Wisły może potrwać trochę dłużej.Miasto rozważało kilka scenariuszy w związku z tym, że zgodnie z deklaracją alternatywny rurociąg zbudowany z inicjatywy rządu na Wiśle ma działać przez dwa miesiące.Trzaskowski wyjaśnił, że w związku z tym miasto zdecydowało się na wariant najmniej uciążliwy dla mieszkańców. – Podjąłem decyzję, że zostanie wybudowana dodatkowa nitka pod dnem Wisły – poinformował. Inną rozważaną możliwością, gdyby przyjęte we wtorek rozwiązanie okazało się niemożliwe, było położenie rurociągu na Moście im. Marii Skłodowskiej-Curie.",,
Kreml nie potrafi zatrzymać spadających sondaży. Berlin wyciąga pomocną dłoń,"Władimir Putin i jego partia mają nie lada problem. Na rosyjskie społeczeństwo w coraz mniejszym stopniu działają stare, sprawdzone metody utrzymywania go w ryzach. Rosnąca pauperyzacja, gospodarczy marazm, a także podniesienie wieku emerytalnego wpływają na wzrost niezadowolenia i coraz częstsze i liczniejsze protesty. Rosyjski reżim może jednak liczyć na wsparcie Zachodu, w tym w szczególności Berlina, który pomimo sankcji dąży do zacieśniania współpracy.","W ostatnich dniach na ulicach Moskwy trwa protest przeciwko uniemożliwieniu większości kandydatom opozycji udziału w lokalnych wyborach, które mają się odbyć 8 września. Pod różnymi pretekstami moskiewskie komisje odrzuciły wnioski 57 jej przedstawicieli. Ostatnio na ulice wyszło ponad 20 tys. manifestantów – co było rekordem frekwencyjnym od lat. Podczas manifestacji można było usłyszeć kilka słów prawdy o tym, jak wygląda rzeczywistość w tym kraju. Opozycyjny polityk Dmitrij Gudkow mówił m.in. że w Rosji od dawna nie ma wolnych wyborów. – To jest operacja specjalna agresorów, których celem jest okradanie okupowanego narodu i utrzymanie władzy za wszelką cenę – podkreślił polityk. – Oni za nas decydują, co mamy mówić, co pisać, dokąd chodzić i co myśleć. Oni podobni są do okupantów, ponieważ tylko okupant boi się narodu – mówił do zgromadzonych ze sceny Gudkow. Manifestanci zapowiedzieli odwołanie się od decyzji okręgowych komisji wyborczych do wyższej instancji. Zażądali przy tym spotkania z merem Moskwy Siergiejem Sobianinem, którego oskarżają o chęć wyeliminowania ich przedstawicieli z wyborów. Zwolennicy opozycji zapowiedzieli, że ich protest będzie trwał dopóty, dopóki nie zostaną spełnione ich żądania. Sam Sobianin jest bliskim współpracownikiem Władimira Putina, a funkcję mera stolicy pełni od 2010 r. Wcześniej przez trzy lata pracował w administracji prezydenta Federacji Rosyjskiej, a od maja 2008 r. był wicepremierem Federacji Rosyjskiej. Zwolennicy opozycji przekonują, że władze obawiają się powtórzenia bardzo dobrego wyniku przeciwników Kremla w ostatnich latach. W 2013 r. jeden z liderów opozycji – Aleksiej Nawalny – zajął drugie miejsce w wyborach mera, zdobywając ponad 27 proc. głosów. Przegrał jedynie z Sobianinem. Ten zaś wygrał również wybory w zeszłym roku. Władze centralne „załatwiły”, by nie musiał ponownie stawać w szranki z Nawalnym. Po prostu, uniemożliwiły opozycjoniści kandydowanie ze względu na ciążący na nim wyrok sądu. Dzięki temu zabiegowi ten bliski współpracownik Putina rywalizował z przedstawicielem Komunistycznej Partii Federacji Rosyjskiej, Wadimem Kuźminem, który otrzymał niecałych 12 proc. głosów. Opozycja dobrze zaprezentowała się również dwa lata temu, gdy około 250 jej kandydatów zdobyło mandaty radnych dzielnic. Drugie miejsce zajęła opozycyjna partia Jabłoko, zdobywając wówczas 12 proc. głosów. Wyprzedziła ją jedynie, uzyskując trzy czwarte głosów, rządząca Jedna Rosja. Główną przyczyną obecnego spadku była decyzja o podniesieniu wieku emerytalnego, która była dla wielu Rosjan szokiem. Doszło wtedy do masowych protestów. Od prezydenta i partii władzy odsunęło się wielu ich dotychczasowych zwolenników, gdyż Putin podczas wcześniejszej kampanii prezydenckiej obiecywał, że nie dojdzie do drastycznych reform społecznych.   Władze starają się na razie nie stosować zbyt radykalnych metod do rozbijania protestów, które wybuchają w większości na tle ekonomicznym, antykorupcyjnym, czy ekologicznym. Ekspert OSW Jadwiga Rogoża zwraca uwagę, że w Rosji dochodzi do wzrostu społecznych oczekiwań na poprawę sytuacji w kraju, a także zapewnienia autonomii. Spada również poparcie dla ekspansywnej i kosztownej polityki zagranicznej. Utrzymywana przez Kreml „mocarstwowa” wizja Rosji już nie wystarcza Rosjanom. Tym bardziej, że odczuwają oni coraz bardziej zastój gospodarczy, bezpośrednio wynikający z systemu sprawowania władzy w tym kraju, a także zachodnich sankcji. – Wzrost niezadowolenia społecznego jest dla władz poważnym wyzwaniem, dlatego próbują je neutralizować zarówno doraźnymi ustępstwami, jak i metodami siłowymi – podkreśla Jadwiga Rogoża. – Aktywni protestujący są zatrzymywani, zastraszani, w wybranych przypadkach stają przed sądem. Władze nie są gotowe do realnego uwzględniania postulatów społecznych – ustępstwa takie postrzegają jako przejaw słabości, a za budzącymi niezadowolenie inwestycjami z reguły kryją się interesy ekonomiczne elit regionalnych i federalnych – dodaje. Nie oznacza to jednak, że w Rosji może w przewidywalnym czasie dojść do zmiany władzy, czy choćby wystąpienia takiego zagrożenia dla Kremla. Rządzący mają bowiem wiele środków na katalizowanie negatywnych nastrojów społecznych i wiedzą jak wykorzystywać głęboko zakorzenione kody kulturowe rosyjskiego społeczeństwa, tj. poczucie bezsilności jednostki wobec państwa i bezalternatywności obecnego ładu państwowego. Aktywizacji społeczeństwa obywatelskiego nie sprzyja również postawa Zachodu, w tym przede wszystkim Niemiec. Władze w Berlinie, w szczególności w ciągu ostatnich kilku miesięcy, rozpoczęły zdecydowany proces resetu relacji z Moskwą. Przyczynkiem do tego jest nie tylko budowa wspólnego gazociągu – Nord Stream 2, ale również coraz intensywniejsza współpraca gospodarcza. Dzieje się to wszystko w trakcie obowiązywania zachodnich sankcji nałożonych na Rosję za jej agresywną postawę wobec Ukrainy. Niemcy jednak przekonują, że z Rosją należy rozmawiać. W rzeczywistości jednak, przechodzą do porządku dziennego nad działaniami Kremla i prowadzą z nim rozmowy biznesowe.                                                    (fot. PAP/EPA/SERGEI ILNITSKY) W czasie trwania protestów w Moskwie, w Koenigswinter niedaleko Bonn trwały dwudniowe niemiecko–rosyjskie obrady forum Petersburskiego Dialogu, w których uczestniczyli m.in. szefowie dyplomacji obu krajów Heiko Mass i Siergiej Ławrow. W założeniu miała to być platforma dialogu przedstawicieli społeczeństwa obywatelskiego obu krajów. W rzeczywistości jednak było to kolejne forum służące do pogłębiania relacji Berlina z Moskwą. Reszta miała jedynie na celu tworzenie atrakcyjnego klimatu dialogu, zrozumienia i wspierania demokratycznych inicjatyw. Co więcej, do wizyty na forum tak wysokiego przedstawiciela rosyjskich władz doszło po raz pierwszy, od wywołania przez ten kraj konfliktu na wschodniej Ukrainie i anektowania Krymu. Warto przypomnieć, że od tego czasu Moskwa – pomimo licznych apeli ze strony Zachodu i sankcji – nie cofnęła się w swojej agresywnej polityce ani o krok. To jednak najwidoczniej nie przeszkadza Berlinowi. Jednym z efektów spotkania w Koenigswinter było wystosowanie apelu przez jego uczestników do rządu niemieckiego i rosyjskiego, by te umożliwiły Rosjanom w wieku 18-25 lat bezwizowe podróżowanie do Niemiec. Przedstawiciele Berlina przekonują, że jest to doskonały sposób na poszerzenie przez młodych Rosjan horyzontów. Już teraz jednak wiadomo, że inicjatywa ta nie zyska poparcia Polski i innych krajów regionu. Osoba spoza UE, która będzie mogła w ten sposób dostać się do Niemiec, będzie miała bowiem możliwość podróżowania po całej strefie Schengen. Co więcej, taka inicjatywa jest nawet w samych Niemczech postrzegana jako forma „nagrody” dla Moskwy. Moskwy, która nie zrobiła nic, by na taką „nagrodę” zasłużyć. Do samej propozycji dochodzi też w czasie, gdy wbrew porozumieniu z Mińska Rosja zaczęła wydawać swoje paszporty mieszkańcom Donbasie. Inicjatywa z obrad Dialog Petersburskiego to kolejny przykład tego, jaki stosunek ma Zachód, w szczególności Berlin, do Moskwy i rosyjskiego społeczeństwa. Ciężko na Zachodzie znaleźć już oficjalne, wypływające z rządów głosy wsparcia dla rosyjskiej opozycji. Popularność Putina może spadać w Rosji, jednak na Zachodzie jest on wciąż traktowany jako polityk gwarantujący „stabilność”. To zaś oznacza, że antykremlowsko nastawieni Rosjanie mogą liczyć jedynie na siebie. Niemcy udowadniają bowiem, że można rozmawiać na forum zorganizowanym dla przedstawicieli rosyjskiego społeczeństwa obywatelskiego w taki sposób, by przypodobać się gnębiącemu go Kremlowi. Petar Petrović Autor jest dziennikarzem Polskiego Radia.",,
„Pokój na Ziemi”. Papież z ekumeniczną pielgrzymką w Bułgarii,"Papież Franciszek przybył w niedzielę rano do Sofii z dwudniową wizytą. Motto jego pielgrzymki to „Pokój na Ziemi”, nawiązujący do encykliki „Pacem in Terris” z 1963 r. o pokoju między wszystkimi narodami opartym na prawdzie, sprawiedliwości, miłości i wolności.","Na lotnisku w Sofii premier Bułgarii Bojko Borisow wręczył papieżowi dary, m.in. ikonę św. Cyryla i Metodego, twórców alfabetu słowiańskiego i ogłoszonych przez św. Jana Pawła II patronami Europy.               W przemówieniu wygłoszonym podczas ceremonii powitania na placu przed Pałacem Prezydenckim w Sofii papież wyraził radość z tego, że jest w Bułgarii, którą nazwał „miejscem spotkania między wieloma kulturami i cywilizacjami, mostem między Europą Wschodnią a Południową, otwartą bramą na Bliski Wschód”. – Tutaj różnorodność, w poszanowaniu poszczególnych cech jest postrzegana jako szansa, bogactwo, a nie powód do konfliktu – dodał. Zaapelował do władz kraju o podejmowanie starań, by zatrzymać emigrację młodych ludzi i zapewnić im godne życie. Wzywał też, by nie zamykać oczu i serc wobec migrantów.   Witając Ojca Świętego prezydent Bułgarii, Rumen Radew wskazywał na ponad 1200 lat tradycji chrześcijaństwa w Bułgarii.                                                    Papież Franciszek i prezydent Bułgarii Rumen Radew (fot. EPA/BORISLAV TROSHEV) Następnie Franciszek wyruszył na spotkanie z patriarchą Bułgarskiego Kościoła Prawosławnego Neofita w Pałacu Świętego Synodu. To jedyne spotkanie z głową bułgarskiej Cerkwi Prawosławnej, która odmówiła wspólnego udziału w oficjalnych imprezach. Przedstawiciele Cerkwi nie będą towarzyszyć papieżowi w katedrze i on nie wejdzie tam w oficjalnych szatach liturgicznych. „Relacje między hierarchiami są trudne”               Ksiądz Borys Stojkow, proboszcz parafii w Żytnicy koło Płowdiw powiedział Polskiemu Radiu, że stosunki między zwykłymi katolikami a prawosławnymi układają się bardzo dobrze. Są też jednak problemy.              – Relacje między hierarchiami obu Kościołów są trudne. Z winy hierarchii prawosławnej, która zamyka się w sobie i nie pozwala swoim duchownym na udział we wspólnych modlitwach z katolikami – powiedział ksiądz Stojkow.            We wtorek rano papież rozpocznie 10-godzinną wizytę w Macedonii.",,
WSI szukała „haków” na Komorowskiego. „Wprost” dotarł do tajnego aneksu Macierewicza,"Weryfikatorzy WSI szukali „haków” na Bronisława Komorowskiego, niegdyś szefa MON – wynika z najnowszych publikacji tygodnika „Wprost”. Tekst oparty jest na tajnym aneksie z komisji Antoniego Macierewicza, która pisała raport nt. weryfikacji Wojskowych Służb Informacyjnych. Materiały, w których negatywnie opisano obecnego prezydenta, wyciekły już w 2007 r. – To skandal, że doszło do przecieków ściśle tajnych dokumentów – skomentował publikację szef SLD Leszek Miller.","Chodzi o 47 stron z adnotacjami „ściśle tajne”; „egzemplarz pojedynczy”.  W 2007 r. wyciekły one od jednego z członków komisji. „Wprost” dotarł do dokumentów dwa tygodnie temu.  Aneks, którego autorem jest Antoni Macierewicz, nigdy nie został opublikowany. Decyzją Lecha Kaczyńskiego dokument utajniono, a cała wszystkie materiały znajduje się nadal w Kancelarii Prezydenta. „Wprost” publikuje serię tekstów opartych na tajnych dokumentach komisji Macierewicza na temat likwidacji WSI. Haki na prezydenta  Z tekstów opublikowanych przez tygodnik, wynika, że weryfikatorzy WSI szukali „haków” na Bronisława Komorowskiego, niegdyś szefa MON. Zarzucali mu używanie materiałów WSI do niszczenia podwładnych, patronowanie podejrzanej fundacji wyłudzającej pieniądze Wojskowej Akademii Technicznej oraz kontakty z międzynarodowymi handlarzami bronią podejrzanymi o terroryzm.  Materiały nie potwierdzają tezy o ścisłych powiązaniach WSI ze zorganizowanymi grupami przestępczymi w Polsce. – Macierewicz miał rację, że WSI to gangrena, tylko źle się do tego wziął, ten jego raport to szaleństwo, a merytorycznie śmieć – mówi tygodnikowi Jarosław S. „Masa”, kluczowy świadek koronny w procesach mafii.  Komisja Macierewicza twierdziła też, że WSI ochraniały interesy rosyjskiej branży zbrojeniowej pod pozorem osłony kontrwywiadowczej Polski. Jednak, według dokumentów z aneksu, nie ma na to twardych dowodów – twierdzi „Wprost”. – Od 2007 roku krążyły opowieści, że pan Macierewicz dopuścił do przecieków tych materiałów – skomentował sprawę publikacji „Wprost” były premier Leszek Miller . Jego zdaniem, świadczy to o słabości państwa. – Oznaczałoby to, że Polska jest jednym z niewielu państw na świecie, gdzie o tajnych operacjach, o ludziach biorących udział w tych tajnych operacjach, można sobie przeczytać w gazecie – stwierdził.  Przewodniczący SLD uważa, że sprawą powinna się zająć sejmowa komisja ds. służb specjalnych. – Bardzo możliwe, że te publikacje ostudzą chęć tych wszystkich, którzy chcieli powołać komisję śledczą w sprawie WSI – mówił. Potwierdził jednak, że SLD nadal popiera ideę powołania komisji.  Co dalej z komisją śledczą ws. WSI? – Ale przecież wiadomo, że bez głosów PO taki organ nie powstanie – powiedział Miller. W jego ocenie ewentualna komisja śledcza miałaby niewiele czasu na prace, ze względu na kończącą się za rok kadencję Sejmu.  Podczas ostatniego przedwakacyjnego posiedzenia Sejm obradował nad wnioskiem Twojego Ruchu o powołanie komisji śledczej do zbadania likwidacji WSI. PiS proponuje odrzucenie projektu. PO i SLD są za skierowaniem go do dalszych prac. W PSL-u posłowie zagłosują według własnego uznania.",,
Donald Tusk wybrany na szefa Europejskiej Partii Ludowej,Donald Tusk został wybrany na szefa Europejskiej Partii Ludowej. Poparło go 93 proc. głosujących.,"Wybór został dokonany podczas trwającego w Zagrzebiu zjazdu ugrupowania. Tuska poparło 491 delegatów. Przeciwko jego kandydaturze oddano 37 głosów, co oznacza, że otrzymał poparcie 93 proc. głosujących. Polak nie miał kontrkandydatów, dlatego od początku było jasne, że zostanie wybrany na stanowisko. Tusk zastąpił na nim francuskiego polityka Josepha Daula, który pełnił tę funkcję od 2013 r.– Ulga? Nie, nie przesadzajmy. Konkurencja nie była jakaś wymagająca, biorąc pod uwagę, że byłem jedynym kandydatem. Jest mi bardzo miło – mówił polskim dziennikarzom szef Rady Europejskiej. Pierwszą decyzją Tuska było rekomendowanie kandydata na sekretarza generalnego EPL. Zaproponował, by funkcję tę pełnił nadal hiszpański polityk Antonio Lopez-Isturiz. – Miałem rozmowy z wieloma delegacjami ukraińskimi, z Bałkanów Zachodnich. To, że mają wobec mnie takie duże oczekiwania, jest dla mnie źródłem satysfakcji, bo wierzą we mnie, pewno bardziej niż stara Europa – zaznaczył Tusk. Były premier pytany, czy definitywnie kończy z polską polityką, powiedział: „Nie, wręcz przeciwnie”. – To jest nowy początek, także z polską polityką – oświadczył. Trzyletnia kadencja Tuska jako przewodniczącego europejskiej chadecji oficjalnie ma rozpocząć się 1 grudnia, gdy skończy urzędowanie jako szef Rady Europejskiej. W trakcie zjazdu partia wybierze też 10 wiceprzewodniczących. Pewne jest, że wiceprzewodniczącym przestanie być prezydent Warszawy Rafał Trzaskowski, bo polska delegacja do prezydium nie zgłaszała nikogo poza Tuskiem. EPL to rodzina polityczna skupiająca partie chadeckie i konserwatywno-liberalne. Należą do niej 84 ugrupowania z 43 krajów, z Polski są to PO i PSL. Kadencja przewodniczącego EPL trwa trzy lata.",,
„Wędkarze” chcieli obrabować 15 bankomatów. Skończyło się na trzech,"Kradli audi 80 lub toyota corolle, by przy ich pomocy włamywać się do bankomatów. Samochodów używali do wyrwania drzwiczek od maszyn, za pomocą stalowych lin i haka, przyczepionego w odpowiednim miejscu. Jednak o ile z kradzieżami samochodów nie mieli żadnych problemów, to już obrobienie bankomatów nie szło tak dobrze. Na 15 akcji, udało im się sforsować zabezpieczenia tylko trzech urządzeń. Teraz czteroosobowa grupa odpowie za to przed sądem.","W 2017 r. na terenie Warszawy i okolic, policja zaczęła odnotowywać coraz więcej włamań do bankomatów. Maszyny były wysadzane, wyrwane z umocnień lub forsowano drzwiczki do kasety z pieniędzmi. Aby ukrócić rozpasanie przestępców w Komendzie Stołecznej Policji powołano specjalną grupę śledczą. W jej skład weszli funkcjonariusze Wydziału do Walki z Terrorem Kryminalnym i Zabójstw oraz Wydziału Kryminalnego. Członkowie specgrupy śledczej wytypowali pewną ilość maszyn, które mogłyby znaleźć się na celowniku rabusiów bankomatów. Niektóre urządzenia były pod stałą operacją. Jednocześnie, policjanci ustalili operacyjnie krąg osób podejrzewanych o paranie się tego rodzaju przestępczością. Tym bardziej, że kilka włamań do bankomatów przeprowadzono według podobnego schematu: złodzieje podjeżdżali pod maszynę w ustronnym miejscu i wyrywali przednie drzwiczki za pomocą haka na stalowej linie, ciągniętej przez auto Udana zasadzka Funkcjonariusze zorganizowali kilka zasadzek. W jedną z nich, w Grójcu wpadli tajemniczy złodzieje. 22 października 2012 r. policjanci obserwujący bankomat na terenie Centrum Handlowego Dekada zauważyli ok. godz. 3.20, że na parking przed budynkiem wjechało z dużą prędkością audi 80. Chwilę później obok tego samochodu zaparkowała toyota corolla. Z aut wysiadło czterech mężczyzn. Jeden z nich stanął na czatach. Pozostali zabrali się za bankomat.Przestępcy podczepili specjalnie spreparowany hak w szczelinę drzwiczek i przygotowali się do podłączenia metalowej liny do samochodu. W tym momencie na miejscu pojawiło się kilka radiowozów, które otoczyły parking i zablokowały wyjazd z terenu centrum. Na widok policjantów, przestępcy wskoczyli do toyoty i ruszyli z piskiem opon w kierunku blokady. Policjanci chcieli zatrzymać desperatów i po oddaniu strzałów ostrzegawczych otworzyli ogień w kierunku uciekinierów. Wiadomo, że wystrzelili 27 pocisków. Bandyci w toyocie staranowali jeden z radiowozów i przebili się do jezdni. W trakcie pościgu zderzyli się z kolejnym samochodem policji. Nie mogąc dalej jechać przestępcy wyskoczyli z pojazdu i dalej uciekali pieszo. Ku wściekłości funkcjonariuszy, całej czwórce udało się uciec. Metoda na hak”Już następnego dnia zatrzymano pierwszego z rabusiów. Jego wspólnicy wpadli kolejno w listopadzie i grudniu. Śledczy z policji i Prokuratury Okręgowej w Warszawie ustalili dokładnie jak działali rabusie, nazywanie żartobliwie „wędkarzami”. – W skład grupy wchodzili złodzieje związani luźno z „Wołominem”. Norbert W. zajmował się kradzieżami samochodów. Najłatwiej kradło mu się audi 80 i toyoty corolle więc, takich właśnie pojazdów używano podczas skoków.  Do każdej próby włamania do bankomatu był kradziony „nowy” samochód – opowiada jeden ze śledczych. Pierwszych rabunków dokonywała ekipa w składzie: Norbert W. Piotr S. oraz Marcin F. Znali się od dziecka i wiedzieli, że mogą na siebie liczyć. Pierwszy kradł samochody, drugi z mężczyzn był odpowiedzialny za zakup sprzęt do włamań, który kupował na giełdzie w Słomczynie lub w markecie budowlanym w Markach. W 2017 r. do grupy dołączył Dominik F.   „Wędkarze” działali zawsze tak samo. W środku nocy podjeżdżali kradzionym samochodem pod wolnostojący bankomat. Podczepiali specjalny hal na stalowej linie i wyrywali drzwiczki. Zdarzyło im się wyrwać także całą maszynę. Okazało się jednak, że skuteczniejsi byli w kradzieżach samochodów niż włamaniach do bankomatów. Udał się, co piąty skok Po zatrzymaniu zmowę milczenia przerwał Piotr S. Jak wyjaśniał, razem z Norbertem W. pierwszą próbę włamania do bankomatu podjęli w nocy z 22 na 23 maja 2016 r. Podjechali kradzionym audi 80 na ul. Krokwi w Warszawie i usiłowali sforsować zabezpieczenia maszyny, w której znajdowało się ponad 130 tys. zł. Hałas usłyszał jeden z mieszkańców pobliskich bloków. Rabusie mieli pecha, bo był to policjant. Widząc złodziei: krzyknął stać policja, co zmusiło obu przestępców do ucieczki. Miesiąc później na ul. Mochtyńskiej ponownie mieli pecha. Tym razem nie udało im sforsować sejfu. Nie wiadomo, co „wędkarze” robili od tego skoku, aż do sierpnia 2017 r., gdy ponownie skończyło się tylko na usiłowaniu kradzieży. Dopiero 21 sierpnia 2017 r., już w czteroosobowym składzie obrabowali bankomat na ul. Komandosów. Ich łupem padło 140 tys. zł Osiem dni później, znowu klapa. I 7 września w Sulejówku zrabowali ponad 96 tys. zł. Pięć kolejnych prób spełzło na niczym. Ostatnim udanym rabunkiem było opróżnienie maszyny z Grodziska Mazowieckiego z 63 tys. zł. Karierę rabusiów przerwała zasadzka w Grójcu. Dekada w więzieniuCała czwórka została oskarżona o 12 usiłowań i trzy kradzieże z bankomatów. Ponadto ekipa odpowie za czynna napaść na funkcjonariuszy oraz zniszczenie dwóch radiowozów. – Norbert W. usłyszał 34 zarzuty, Marcin F. - 25, Dominik F. – 17 a Piotr S. – 31. Pierwszych trzech podejrzanych nie przyznało się do zarzucanych im czynów. Piotr S. przyznał się i dobrowolnie poddał karze 5 lat pozbawienia wolności z warunkowym zawieszeniem na okres próby lat 10 i obowiązek naprawienia szkody – powiedział tvp.info prok. Łukasz Łapczyński, rzecznik Prokuratury Okręgowej w Warszawie.W postępowaniu wykorzystano opinie biegłych z zakresu m.in. daktyloskopii, mechanoskopii, traseologii, osmologii, badań wizualnych genetyki. Przeanalizowano także tysiące połączeń i logowań telefonów komórkowych w miejscach ataków „wędkarzy”.Trzem oskarżonym grozi 10 lat więzienia, choć wyroki mogą być surowsze dla większości z nich, ponieważ odpowiadają w warunkach recydywy.",,
Victor Orban: UE powinna pomóc Bułgarii w ochronie granic,"Premier Węgier Viktor Orban wyraził w środę przekonanie, że Unia Europejska powinna pomóc Bułgarii w ochronie granic. Szef rządu mówił o tym na konferencji prasowej po inspekcji na granicy Bułgarii z Turcją.","Według Orbana UE mało zajmuje się sytuacją w Bułgarii. – Skoro możemy dać 3 mld euro Turkom, którzy nie są członkami UE, to powinniśmy móc dać 160 mln euro Bułgarom, którzy do UE należą – oświadczył w przygranicznej miejscowości Lesowo po wspólnej inspekcji granicy z premierem Bułgarii Bojko Borysowem.Orban nawiązał w ten sposób do obiecanych Turcji przez UE środków na pomoc dla przebywających tam uchodźców syryjskich.",,
Kaczyński na pogrzebie posłanki Szczypińskiej: Do końca nie schodziła z posterunku,"– Jola do końca nie schodziła z posterunku. Do końca zajmowała się sprawami społecznymi. Do końca wiara w Boga dawała jej nadzieję. Niech odpoczywa w pokoju – mówił podczas uroczystej mszy pogrzebowej posłanki PiS Jolanty Szczypińskiej prezes PiS Jarosław Kaczyński. W Słupsku, rodzinnym mieście zmarłej, trwają uroczystości żałobne.","W kościele Mariackim w Słupsku trwa msza św. pogrzebowa posłanki PiS Jolanty Szczypińskiej, której przewodniczy biskup diecezji koszalińsko-kołobrzeskiej ks. Edward Dajczak. W uroczystościach uczestniczą m.in. prezydent Andrzej Duda i prezes PiS Jarosław Kaczyński.W kościele są także marszałek Sejmu Marek Kuchciński, marszałek Senatu Stanisław Karczewski, a także wicemarszałkowie Sejmu Ryszard Terlecki i Beata Mazurek.Prezes Prawa i Sprawiedliwości przemawiał przed zakończeniem mszy św. – Przyszło mi z wielkim smutkiem pożegnać wieloletnią posłankę PiS Jolantę Szczypińską, która dla wielu z nas była przyjaciółką, koleżanką Jolą. Była osobą, która nie zgodziła się, by jej życie zostało zdeterminowane przez społeczne ograniczenia, i wybrała najlepszą drogę. To była droga walki o dobro, dobro ojczyzny, ludzi, o sprawiedliwość. By Polska była lepsza, a przede wszystkim wolna – mówił Kaczyński.Prezes PiS dodał też, że „Jola była wyjątkowo dobrą osobą. Potrafiła zdobyć się w tej dobroci na bardzo wiele”. – Jola przez ostatnie 19 lat swojego życia była ciężko chora. Śmierć skradała się do niej przez wiele lat. Potrafiła z nią walczyć dzielnie i mimo wszystko ciężko pracować – mówił.Głos zabrała także Elżbieta Witek, była szefowa gabinetu politycznego premiera. – Kochana Jolu, wielokrotnie zapraszałaś mnie do Słupska i jestem. Zobacz, jak jest nas tutaj wielu. Tak Bóg wyreżyserował nasze życie, że ostatnie trzy miesiące twojego życia spędziliśmy razem. To były bardzo trudne miesiące. Mówiłaś mi, że chcesz żyć, dlatego walczyłaś dzielnie i z determinacją, tak jak robiłaś to w stanie wojennym – mówiła Witek, żegnając zmarłą posłankę.                                                teraz odtwarzaneElżbieta Witek na pogrzebie Jolanty Szczypińskiej Po zakończeniu nabożeństwa kondukt żałobny przejdzie na cmentarz komunalny, gdzie odbędzie się państwowy pogrzeb. Jolanta Szczypińska zostanie pochowana w rodzinnym grobie, przy rodzicach i bracie.",,
Sondaż: Polacy przeciwni adopcji dzieci przez pary homoseksualne,Polacy nie popierają postulatów środowisk LGBT – wynika z sondażu IBRiS dla „Rzeczpospolitej”. Ankietowani zdecydowanie sprzeciwiają się możliwości adoptowania dzieci przez pary homoseksualne.,"Z sondażu wynika, że Polacy nie chcą ani wprowadzenia związków partnerskich (46 proc.), ani małżeństw dla par jednopłciowych (56 proc.).Ankietowani zdecydowanie odrzucają też (76 proc.) możliwość przyznania parom homoseksualnym prawa do adopcji dzieci.– Widać wyraźnie, że na temacie większych praw dla osób LGBT nie da się zbudować strategii politycznej – komentuje politolog z UW prof. Rafał Chwedoruk.– Tabu jest adopcja dzieci przez homoseksualne pary. To temat niedotykalny dla każdego polityka, który chce wejść do Sejmu – ocenia Chwedoruk.",,
ASAP Rocky przyznał się do bójki w Sztokholmie,"Amerykański raper Rakim Mayers  powiedział w czwartek przed sądem, że próbował uniknąć bójki w centrum Sztokholmu. Do walki doszło pod koniec czerwca. Muzyka znanego jako A$AP Rocky oraz dwie inne osoby aresztowano pod zarzutem napaści na 19-latka. Swoje wsparcie dla rapera ponowił prezydent USA Donald Trump. Tym razem skierował specjalnego wysłannika, Roberta C O’Briana.","Podczas czwartkowej rozprawy w Sztokholmie Rocky mógł swobodnie przedstawić swoją wersję zdarzeń. Powiedział, że wraz z kolegą chcieli przejść się po mieście, po czym wrócić do hotelu. Kiedy próbowali uruchomić skuter elektryczny, do ochroniarza rapera zbliżyło się dwóch mężczyzn. Po próbie odepchnięcia ich, mężczyźni wrócili. Według muzyka on i ochroniarz prosili, aby napastnicy zostawili ich w spokoju, bo nie chcą się bić. Mayers przyznał, że interweniował podczas bójki, po tym jak jego kolega został zaatakowany. Jak twierdzi muzyk, popchnął jedną osobę, aby się bronić. Za 30-letnim raperem wstawiły się też różne sławne postaci, m.in. Rod Stewart, Kim Kardashian. Natomiast O’Brian został wysłany do Sztokholmu w celu towarzyszenia Rocky’emu i odebrania go ze Szwecji. W sądzie obecna była także matka muzyka, Renee Black. Prokuratura zarzuca raperowi pobicie 19-latka. Na początku procesu przedstawiono dowody, m.in. zapisy monitoringu. Rakim Mayers może dostać karę miesiąca więzienia, grzywnę i obowiązek wypłacenia odszkodowania poszkodowanemu.",,
„Polska konsekwentnie sprzeciwia się mechanizmowi relokacji”,„Polska konsekwentnie podtrzymuje stanowisko sprzeciwiające się mechanizmowi relokacji; bezpieczeństwo narodowe pozostaje w zakresie wyłącznej odpowiedzialności każdego państwa członkowskiego” – podkreślił minister Mariusz Błaszczak w kolejnej odpowiedzi na zarzuty Komisji Europejskiej.,"Bruksela chce wywrzeć na nasz kraj nacisk, żeby Warszawa zaczęła przyjmować migrantów. Zdaniem MSWiA Komisja nie wzięła pod uwagę argumentacji strony polskiej. W dokumencie wskazane zostały systemowe braki w mechanizmie wykonywania decyzji o relokacji, które nie pozwalają na zapewnienie odpowiednich gwarancji bezpieczeństwa. Resort uważa, że mechanizmy weryfikacyjne są niewystarczające.MSWiA wskazało, że „od pierwszego momentu obowiązywania decyzji niemal wszystkie państwa członkowskie wyraźnie wskazywały na znaczące niedociągnięcia i celowe działania strony włoskiej, uniemożliwiające przeprowadzenie skutecznego sprawdzenia wnioskujących”.Weryfikacja niemożliwa„Polska nie była w stanie zweryfikować tożsamości kandydatów do relokacji z Włoch oraz osób przebywających w Grecji. Pozbawiono ją zatem podstawowego środka umożliwiającego dokonanie oceny wiarygodności wnioskodawców” – podkreślono.W opinii ministerstwa Komisja Europejska nie ustosunkowała się w swojej korespondencji do wielu przytoczonych przez Polskę w swojej poprzedniej korespondencji argumentów. „Może to świadczyć o dogmatycznym podejściu do zajętego wcześniej stanowiska, m.in sprawie mechanizmu relokacji uchodźców” – oceniono.",,
"Rafalska: Jedynie w 1,5 tys. przypadków 500 plus zamieniono na pomoc rzeczową","W skali kraju jest jedynie 1,5 tys. przypadków, w których świadczenie pieniężne „500 plus” zostało z jakiegoś powodu zamienione na pomoc rzeczową – powiedziała w rozmowie z „Gazetą Polską” minister rodziny, pracy i polityki społecznej Elżbieta Rafalska. Podkreśliła, że to „margines marginesu”.","Rafalska pytana, czy uważa, że program 500 plus odniósł sukces - co kwestionuje opozycja utrzymująca, że przez niego nastąpiła dezaktywizacja zawodowa kobiet - odpowiedziała: „opozycja najpierw utrzymywała, że Polacy nie są gotowi na tego typu świadczenia; oskarżali polskie rodziny, że te pieniądze zostaną przeznaczone na różnego rodzaju używki, przypomnijmy słynne powiedzenie, że 500 plus przepiją i przepalą”. Podkreśliła, że „żaden z tych zarzutów się nie potwierdził”. Jak mówiła, „dzięki temu programowi udało się wyeliminować zjawisko skrajnego ubóstwa wśród najmłodszych”. Dodała, że „rodzice inwestują w swoje pociechy, niektórzy odkładają te pieniądze, inni mogli sobie pozwolić pierwszy raz w życiu na wyjazd wakacyjny”.",,
„Pakt Wolnych Miast” – Trzaskowski chce „omijać władze państwowe” w relacjach z UE,"– Unia Europejska powinna omijać władze państwowe, które lekceważą standardy demokratyczne i współpracować bezpośrednio z samorządami – stwierdzili prezydenci stolic państw Grupy Wyszehradzkiej, którzy w Budapeszcie podpisali umowę zwaną Paktem Wolnych Miast. W Pradze, Bratysławie i Budapeszcie, podobnie jak w Warszawie, rządzą przedstawiciele środowisk niereprezentowanych w rządach swoich państw.","Rafał Trzaskowski wraz z burmistrzem Pragi Zdeńkiem Hrzibem, Bratysławy – Matuszem Vallo oraz Budapesztu – Gergelyem Karacsonyem oświadczyli, że umieją wydawać pieniądze efektywniej niż władze centralne ich państw, „przeważnie zdominowane przez eurosceptycznych nacjonalistów”. Dodali, że ich miasta, ponieważ są rządzone przez środowiska, które na poziomie ogólnokrajowym stanowią opozycję, „nie powinny cierpieć za politykę, za którą nie odpowiadają”.  Podczas konferencji prasowej Rafał Trzaskowski tłumaczył, że „Wolne Miasta” lobbują na rzecz przejęcia 8 proc. funduszy europejskich. Inni internauci wprost zwracali uwagę, że prezydent miasta powinien zajmować się problemami miasta.",,
„Ta notatka była początkiem porzucania przez rząd Tuska polityki proukraińskiej”,"Resort spraw zagranicznych ujawnił  notatkę z marca 2008 r., która – w ocenie szefa resortu Witolda Waszczykowskiego – „była początkiem porzucania przez rząd Donalda Tuska polityki proukraińskiej na rzecz polityki prorosyjskiej”.","W dokumencie udostępnionym PAP czytamy m.in., że „możliwości ekspansji Rosji w rozumieniu politycznym i gospodarczym – a już tym bardziej militarnym – są dosyć ograniczone; napotykają one poważne przeszkody w krajach WNP, takich jak Ukraina czy Gruzja”.  Dokument „Tezy o polityce RP wobec Rosji i Ukrainy” z 4 marca 2008 roku, był zastrzeżony. Podpisał go ówczesny dyr. Departamentu Wschodniego MSZ Jarosław Bratkiewicz; został on przekazany do wiadomości czterech osób, w tym ówczesnego ministra spraw zagranicznych Radosława Sikorskiego. Notatka została odtajniona w październiku 2015 roku. „Rosja rozpoznała tę grę”  – W rezultacie takich działań musieli brnąć w taką beznadziejną współpracę z Rosją, która rozpoznała tę grę, po jakimś czasie doprowadziło to do wymuszenia na Donaldzie Tusku odrębnych uroczystości w Katyniu bez Lecha Kaczyńskiego – ocenił minister. – Tusk, chcąc zabłysnąć na fali rzekomego doświadczenia i wiedzy w relacjach z Rosją, chciał się wypromować na Zachodzie, ta polityka została jednak przejrzana przez Rosjan, którzy uznali, że jeśli Tusk chce z nimi flirtować, to ma to swoją cenę, m.in. ceną było odsuwanie od polityki wschodniej, od wpływu na tę politykę prezydenta Lecha Kaczyńskiego – dodał. Waszczykowski dodał, że choć notatka powstała w marcu 2008 r., czyli w czasie, gdy był wiceministrem spraw zagranicznych i prowadził negocjacje ws. tarczy antyrakietowej, nie został o niej poinformowany. W dokumencie jest informacja o tym, że notatka ta trafiła do szefa MSZ Radosława Sikorskiego oraz: Grażyny Bernatowicz i Ryszarda Schnepfa. Według Waszczykowskiego „notatka jest pełna przekłamań, fałszywych ocen”. Świadczy ona o tym, jak dodał, że „zdecydowano się odejść od realizacji polskich interesów na Wschodzie”. – Mimo że Polska była pełnoprawnym członkiem UE i NATO, a obowiązkiem polskiej dyplomacji było forsowanie w tych organizacjach poglądów i interesów RP, a nie dostosowywanie polityki polskiej do jakieś wypadkowej poglądów, interesów innych państw członkowskich pod taką retoryczną przykrywką, że to są poglądy UE lub NATO – mówił minister. „Fałszywe tezy”  – Autorzy notatki stawiają tezę, że współczesna Rosja nie kieruje się mesjanistyczną ideologią, jak uniwersalistycznie pojmowane prawosławie, panslawizm czy doktryna komunistyczna. Jest to skrajnie fałszywa teza, Rosja już w tamtym czasie kierowała się ideologią, kieruje się do dzisiaj, tą koncepcją jest koncepcja Aleksandra Dugina o stworzeniu tzw. »Ruskiego Miru«. Jest ona promowana oficjalnie przez Putina od 2007 roku, więc musiała być znana piszącym tę notatkę – uważa Waszczykowski. Jak dodaje, w notatce „stawia się fałszywą tezę, że siła ekonomiczna Rosji jest ograniczona, natomiast Rosja od lat kumulowała swoją gospodarkę pod kątem rozbudowy imperialnej, wojskowej, używała później swoich sił podczas agresji zarówno wobec Gruzji, jak i Ukrainy”. Jako bezpodstawną szef MSZ ocenił tezę, „że Rosja skłania się ku Zachodowi w obliczu zagrożenia chińskiego, islamskiego”. Jak dodał, „było wręcz przeciwnie”. – Autorzy notatki piszą, że Rosja jawi się Zachodowi jako sojusznik, rezerwuar surowców. Jednak Zachód się mylił, analityk polski powinien już wtedy wiedzieć, że to jest pomyłka, bo Rosja nie była rezerwuarem surowców, ani sojusznikiem, tylko eksporterem destabilizacji – zauważa minister. „Przyznawali specjalne prawa”  – Akceptując taką ocenę Rosji, autorzy nieświadomie, czy świadomie przyznawali Rosji specjalne prawa w odniesieniu do naszego regionu i to zaczyna się dopiero dzisiaj zmieniać – podkreślił Waszczykowski. Jak dodał, „w notatce jest też teza, że rosyjskie elity są świadome pewnych ograniczeń, natomiast jest to też fałszywa teza ponieważ rosyjskie elity w zasadzie gardziły, gardzą Zachodem”. Waszczykowski zauważa, że „autorzy dokonali w notatce bardzo negatywnej oceny sytuacji na Ukrainie, dostrzegając postsowietyzm, korupcje, klany, nieprzejrzystość procesu politycznego”. – Wiele jest w tym racji, tylko że tego wszystkiego nie zauważają wobec Rosji. Ukraina jest stygmatyzowana, natomiast Rosja jest potraktowana jako kraj, który nie zagraża, który jest rezerwuarem surowców, który ma chęć współpracy – dodał. ""Uznanie rosyjskiej strefy wpływów""  Szef MSZ zaznaczył, że „całkowicie fałszywa jest teza określająca stosunki polsko-ukraińskie jako płytkie, oparte na relacjach osobistych np. Aleksandra Kwaśniewskiego i Leonida Kuczmy, co jest ignorancją, bo już wtedy te stosunki były bardzo rozwinięte np. na płaszczyźnie wojskowej”. – We wnioskach jest postulat niewchodzenia samopas poza akcje UE i NATO, jest to de facto wezwanie do redukcji celów polskiej, poprzez dostosowanie jej do interesów wiodących mocarstw UE - Niemiec i Francji. Jednocześnie propozycja, aby ograniczać współpracę z Ukrainą jest praktycznie uznaniem rosyjskiej strefy wpływów na wschód od granic Polski – ocenił minister. – Totalnie fałszywą tezą jest to, że Rosja nie będzie skłonna podjąć ryzyka zderzenia ze zjednoczoną Europą i Zachodem, już po kilku miesiącach mieliśmy Gruzję, a teraz od trzech lat wojnę na Ukrainie – podkreślił. Konflikt rosyjsko-gruziński rozpoczął się na początku sierpnia 2008 roku.",,
"Łapiński: Jeśli Tusk chce uprawiać politykę w Polsce, niech zrezygnuje z funkcji","– W całym wystąpieniu jest wiele mądrych i historycznych stwierdzeń. (...) Sprawa zaczęła się de facto, kiedy to Donald Tusk zaczął ją podgrzewać – powiedział w programie „Kawa na ławę” Krzysztof Łapiński, sekretarz stanu w Kancelarii Prezydenta RP. Zaznaczył jednocześnie, że „Donald Tusk powinien się określić, czy jest politykiem PO, czy UE – jako przewodniczący nie powinien się wtrącać w sprawy wewnętrzne Polski”.","Jednym z tematów rozmowy w programie „Kawa na Ławę” na antenie TVN24 była kwestia wypowiedzi premier Beaty Szydło na terenie byłego obozu koncentracyjnego Auschwitz-Birkenau.Zdaniem ministra Krzysztofa Łapińskiego, w wystąpieniu Szydło nie było nic złego. Dodał, że w trwającym osiem minut przemówieniu premier mówiła m.in. „nigdy więcej Auschwitz”, zaznaczyła, kto dokonał tej zbrodni, stwierdziła, że wielu Polaków pomagało swoim żydowskim współbraciom.",,
Ukraina oskarża separatystów i Rosję o łamanie rozejmu. „Nadzieje na pokój faktycznie legły w gruzach”,"Kijów oskarżył Moskwę i wspieranych przez nią separatystów w Donbasie o złamanie ostatnich porozumień pokojowych z Mińska i zaapelował do ich autorów oraz do UE, NATO i OBWE o reakcję na eskalację konfliktu w Donbasie na wschodniej Ukrainie.","Działania bojowników wokół miasta Debalcewe w obwodzie donieckim uniemożliwiają kontynuację procesu pokojowego – oświadczył Wałerij Czałyj, wiceszef administracji prezydenta Petra Poroszenki.  – Nie zważając na oczekiwania, że wszystkie strony, łącznie z Rosją, które 12 lutego przyjęły deklarację ws. działań na wschodniej Ukrainie, wykażą się odpowiedzialnym stanowiskiem, ani Rosja, ani tak zwane DRL i ŁRL (republiki ludowe Doniecka i Ługańska) nie przestrzegają porozumień – powiedział na briefingu.  Czałyj dodał, że w obecnej sytuacji „nadzieje na pokój faktycznie legły w gruzach, a taki rozwój wydarzeń prowadzi do dalszego wzrostu napięcia i do całkowicie innego scenariusza”.  Zwrócił się do państw uczestniczących w rozmowach w Mińsku: Niemiec, Francji, Federacji Rosyjskiej, a także do państw UE i NATO z ostrzeżeniem, że „eskalacja konfliktu stanowi zagrożenie nie tylko dla jedności terytorialnej i suwerenności Ukrainy, ale i dla bezpieczeństwa w Europie i na całym świecie”.   Porozumienia z Mińska niemożliwe do realizacji   Czałyj zaapelował także do OBWE, by organizacja ta zaprotestowała przeciwko działaniom separatystów, którzy nie pozwalają członkom jej specjalnej misji monitoringowej na zbadanie sytuacji w Debalcewe.  – Zwracamy się do stałych przedstawicieli Rady Bezpieczeństwa ONZ o niedopuszczenie do dalszego naruszania mińskich ustaleń – oświadczył Czałyj.  Przedstawiciel administracji Poroszenki oznajmił, że w obecnej sytuacji niemożliwe jest wykonanie punktów porozumień z Mińska mówiących o wycofaniu ciężkiego uzbrojenia z linii walk. Debalcewe – miasto strategiczne  Debalcewe jest strategicznie położonym miastem, przez które prowadzą szlaki drogowe i kolejowe łączące Donieck z Ługańskiem.  Według rosyjskich władz i przywódców separatystów w mieście jest okrążonych ok. 8 tys. żołnierzy ukraińskich. Władze w Kijowie twierdzą, że są w stanie zaopatrywać swoje siły walczące w Debalcewe.  We wtorek późnym popołudniem dowództwo ukraińskiej operacji antyterrorystycznej oświadczyło, że przeciwnik zdobył w Debalcewe zaledwie „kilka budynków”. – Jednocześnie prowadzimy przegrupowanie naszych sił, a operacja w mieście trwa – powiedział oficer prasowy dowództwa Anatolij Stelmach.   „Coraz trudniej jest nam utrzymywać pozycje”   Rzecznik sztabu generalnego ukraińskiej armii Władysław Sełezniow przyznał jednocześnie w rozmowie z gazetą internetową „Ukrainska Prawda”, że siły rządowe w Debalcewe zostały otoczone, a separatyści przejęli kontrolę nad częścią miasta.  Informacje o tym, że prorosyjscy bojownicy wdarli się do miasta, potwierdził w stacji telewizyjnej „5. Kanał” zastępca szefa milicji w obwodzie donieckim Illia Kiwa.  – Coraz trudniej jest nam utrzymywać pozycje. Każda minuta działa na naszą niekorzyść – przyznał w rozmowie telefonicznej.  Zgodnie z porozumieniem pokojowym zawartym 12 lutego w Mińsku po długotrwałych negocjacjach kanclerz Niemiec Angeli Merkel, prezydenta Francji Francois Hollande'a oraz prezydenta Ukrainy Petra Poroszenki i Rosji Władimira Putina, od 15 lutego w Donbasie powinno obowiązywać zawieszenie broni.                                                    Prezydent Ukrainy Petro Poroszenko (fot. PAP/EPA/MYKOLA LAZARENKO)",,
Najstarsza na świecie. 117-letnia Włoszka świętuje urodziny,"117 lat kończy we wtorek  Emma Morano z Piemontu. Jest ona w tej chwili najstarszym człowiekiem świata i jedyną już osobą, która urodziła się w XIX wieku. Jak podkreśla BBC, gdy urodziła się pani Emma, we Włoszech rządził król Hubert I, a fabryka Fiata i drużyna Milano były w powijakach.","Do 114. roku życia Emma Morano była samodzielna. Mieszkała sama w dwupokojowym mieszkaniu w przysiółku Pallanza nad Lago Maggiore koło Verbanii. Od lat odżywia się tak samo i według lekarzy niezdrowo: trzy surowe jajka dziennie i mielone mięso w rosole. Lekarz kazał jej odstawić ulubione czekoladki orzechowe, słynne gianduiotti.  Pani Morano opowiadała w wywiadach, że gdy miała 26 lat, została przymuszona szantażem do małżeństwa.  Jej mąż był agresywny i porzuciła go niedługo po tym, jak umarł ich mały synek; stało się to w 1938 r.  Nigdy więcej nie wyszła za mąż.  Pracowała natomiast do 75. roku życia.",,
"Egzotyka Dulkiewicz, natura Kidawy-Błońskiej, pamięć Schetyny","Wspaniałe uroczystości 80. rocznicy wybuchu II wojny światowej próbowała zepsuć prezydent Gdańska Aleksandra Dulkiewicz ze swoim egzotycznym gościem – Fransem Timmermansem. W piątek nowa kandydatka PO na premiera Małgorzata Kidawa-Błońska ogłosiła, że PO-KO ma program, i że „jutro może być lepsze”. Jako że po piątku nadchodzi sobota, hasło zabrzmiało prawdziwie. Ale tylko hasło.","Sobota. Nowe otwarcie z Ukrainą Premier Mateusz Morawiecki uczestniczył w Gdańsku w uroczystościach rocznicy Porozumień Sierpniowych. – Ruch Solidarności, jak mało które wydarzenia z przeszłości, ma dziś cały czas wielką moc zmiany rzeczywistości na lepsze – powiedział w historycznej sali BHP Stoczni Gdańskiej premier. Tego samego dnia Medal Wdzięczności Fransowi Timmermansowi wręczyła Aleksandra Dulkiewicz. –Medal Wdzięczności to jedna z moich ulubionych nagród, nagroda czysta w swojej postaci, odwzajemniająca dobro. Drodzy laureaci (…) Myślę, że nie spodziewaliście się nagrody za to, co zrobiliście dla nas Polaków – powiedziała Dulkiewicz. I rzeczywiście Frans Timmermans, który jak określił to Patryk Jaki, „od dawna oczernia Polskę” takiej nagrody od Polaków raczej się nie spodziewał. Nic to… Niedługo w Gdańsku będzie jeszcze gorzej, bo płyną tam ścieki z lewobrzeżnej Warszawy – swoisty prezent samorządu Rafała Trzaskowskiego dla mieszkańców północnej Polski. Choć wojsko przystąpiło do budowy mostu pontonowego, na razie niekontrolowany wyciek ścieków z lewobrzeżnej części Warszawy trwa. Jak mówiła rzeczniczka Głównego Inspektoratu Ochrony Środowiska Agnieszka Borowska, w Wiśle powyżej Warszawy spada ilość tlenu w wodzie, rośnie natomiast ilość azotu amonowego. Do Gdańska płyną ścieki, a na Ukrainę popłynie przez Polskę amerykański gaz LNG. W sobotę w Warszawie sekretarz energii USA Rick Perry, Sekretarz Rady Bezpieczeństwa i Obrony Narodowej Ukrainy Oleksandr Danyliuk i pełnomocnik rządu ds. strategicznej infrastruktury energetycznej Piotr Naimski podpisali memorandum na rzecz współpracy we wzmocnieniu regionalnego bezpieczeństwa dostaw gazu. – W 2021 roku będziemy w stanie dostarczyć na Ukrainę 6 mld metrów sześc. gazu rocznie – poinformował w sobotę pełnomocnik rządu do spraw strategicznej infrastruktury energetycznej Piotr Naimski. Amerykańskie LNG popłynie na Ukrainę dzięki polskiemu gazoportowi w Świnoujściu. To dla naszych wschodnich sąsiadów zabezpieczenie przed Rosją, które nie wahał się nazwać po imieniu prezydent Andrzej Duda, kolejnego dnia, podczas uroczystości związanych z wybuchem II wojny światowej.Niedziela. 80. rocznica wybuchu II wojny światowej – Ludzkość za mało jeszcze wyciągnęła wniosków ze straszliwej lekcji, którą przeżyła (…) Wciąż na tym świecie i to wcale nie tak dawno, zdarzają się czystki etniczne, zdarza się ludobójstwo. Teraz w czasach nam współczesnych przecież mieliśmy z tym do czynienia nie tak dawno w krajach byłej Jugosławii, mieliśmy z tym do czynienia w Rwandzie – mówił prezydent Andrzej Duda podczas uroczystości na pl. Piłsudskiego w Warszawie, zwracając również uwagę na agresję Rosji wobec Gruzji i Ukrainy. Doskonałe, szeroko komentowane przemówienie prezydenta Dudy wybrzmiało bardzo mocno wśród innych ważnych słów, które tego dnia padły przed Grobem Nieznanego Żołnierza w Warszawie. – Zebraliśmy się, aby dać świadectwo odwadze ludzi wielkich, duchowi wielkiego narodu i głębokiej, trwałej sile wielkiej cywilizacji – powiedział wiceprezydent USA Mike Pence. – Chylę czoła przed ofiarami ataku na Wieluń. Chylę czoła przed polskimi ofiarami niemieckiej tyranii. I proszę o przebaczenie – powiedział prezydent Niemiec Frank-Walter Steinmeier po niemiecku i po polsku podczas uroczystości w Wieluniu. – Pakt Ribbentrop-Mołotow, a w jego następstwie inwazja wojsk sowieckich na Polskę w połowie września 1939 roku, oznaczały w rzeczywistości czwarty rozbiór kraju – przyznał Przewodniczący Bundestagu Wolfgang Schaeuble w Katedrze Berlińskiej. – Trzeba pamiętać o tamtych ofiarach, bo z nich zrodziła się dzisiejsza Polska i wielkie straty całej II wojny światowej odrabiamy przez ostatnie 30 lat. Ostatnie lata w szczególności – wielkie straty materialne, duchowe gospodarcze i finansowe i o tym musimy pamiętać – stwierdził premier podczas  uroczystości na Westerplatte. I tu powinniśmy postawić kropkę, ale… Bohaterka soboty, prezydent Gdańska Aleksandra Dulkiewicz bardzo chciała zaistnieć również tego dnia wśród wielkich tego świata. I można śmiało powiedzieć, że się jej udało. Najpierw wzbudziła kontrowersje swoim niestosownym przemówieniem na Westerplatte, w którym porównała swój spór z PiS do wojny, która pochłonęła 80 milionów ofiar, mówiąc m.in., że „każda bowiem wojna, wojna państwa z państwem, wojna rządzących ze społeczeństwem, wojna jednej władzy z drugą, wojna na froncie różnic światopoglądowych, wyznania czy koloru skóry. Każda wojna jest zła”. Na tym nie koniec kompromitujących wystąpień prezydent Gdańska. Dulkiewicz zaprosiła akurat 1 września do debaty muzułmańskich samorządowców – burmistrza Londynu Sadiqa Khana oraz sekretarz stanu landu Berlin Sawsan Chebli. Zapewne chciała pokazać jaka jest nowoczesna, otwarta, tolerancyjna i pozbawiona uprzedzeń rasowych. Wyszło dokładnie odwrotnie, bo powiedziała: „30 lat temu zaczęła się wolna Polska i dzięki tym zmianom weszliśmy do Unii Europejskiej, wcześniej do NATO, i możemy dzisiaj tutaj swobodnie siedzieć i rozmawiać, mieć gości takich egzotycznych jak Wy”. Jak dziwnie poczuli się po tej iście europejskiej i pozbawionej uprzedzeń wypowiedzi Dulkiewicz jej goście, możemy się tylko domyślać. Na uroczystości z okazji 80. ocznicy wybuchu II wojny światowej nie przyleciał z Brukseli Donald Tusk, ale nikt tego nie zauważył.Poniedziałek. Loty Nitrasa      Natomiast „Super Express” zauważył i wycenił loty posłów, które pokrywają ze swojej kieszeni podatnicy. Najbardziej „oblatanym” posłem w pierwszej połowie 2019 r. okazał się poseł Platformy Obywatelskiej Sławomir Nitras. Polityk podróżował 80 razy, co kosztowało 45 792 zł. Tuż za nim znalazł się inny poseł PO-KO Piotr Misiło z wynikiem 77 lotów za 44 074,80 zł. Trzecie miejsce zajął poseł Kukiz’15 Grzegorz Długi, który podróżował samolotami na koszt podatników za ponad 42 tys. zł. Żeby latać w kolejnej kadencji na koszt państwa, najpierw trzeba zebrać odpowiednią liczbę podpisów do zgłoszenia kandydatury. Z tym opozycji bywa bardzo trudno, przekonał się o tym sam Jacek Żakowski, „bezstronny” dziennikarz, który zaangażował się bezpośrednio w kampanię wyborczą. – Godzina zbierania podpisów na kandydaturę Pawła Kasprzaka do Senatu (…) oczywiście większość ludzi nie chce podpisywać, odchodzą obrzydzeni, ale udało mi się zebrać cztery podpisy – opowiadał dziennikarz. Premier Mateusz Morawiecki, podobnie jak pozostali kandydaci PiS do parlamentu, poparcie ma zapewnione, dlatego w poniedziałek zebrał tylko jeden podpis – za to samego wiceprezydenta USA Mika Penca, który złożył go pod „Wspólną Deklaracją USA i Polski na temat 5G”. W dokumencie zapisano, że obydwa kraje pragną wzmocnienia współpracy w zakresie 5G, która ma fundamentalne znaczenie dla bezpieczeństwa narodowego. A skoro już o bezpieczeństwie…Wtorek. Gdyby natura chciała…Minister obrony narodowej Mariusz Błaszczak poinformował, że Wojsko Polskie zakończyło budowę mostu pontonowego, na którym zostanie ułożony rurociąg prowadzący do oczyszczalni „Czajka” w Warszawie. Już 1,5 mln metrów sześciennych ścieków dostało się do Wisły po awarii. Trwa akcja mająca powstrzymać katastrofę ekologiczną. Z kolei przed katastrofą wyborczą broni się Grzegorz Schetyna. Lider PO doszedł do wniosku, że jednak nie będzie kandydował w Warszawie tylko we Wrocławiu. A z Wrocławia do Warszawy na pierwsze miejsce listy PO-KO przeniesie Małgorzatę Kidawę-Błońską. Żeby to wszystko jakoś uzasadnić, ogłosił, że Kidawa-Błońska pójdzie śladami Ewy Kopacz i będzie kandydatką PO-KO na premiera. Choć do złotoustej ekspertki od dinozaurów Ewy Kopacz jeszcze daleko, to Kidawa-Błońska ma także swoje medialne osiągnięcia. Zasłynęła m. in z przeciwstawiania się przekopowi Mierzei Wiślanej i złotej myśli: „Skoro natura tego przekopu nie zrobiła, to wydaje mi się, że to nie ma sensu. Gdyby natura chciała, żeby tam był przekop, to by był”.  Teraz złośliwi twierdzą, że gdyby natura chciała, by Kidawa-Błońska była premierem, to by była…Środa. Cysterny wstyduNatura nie chciała też widocznie, by w Senacie z ramienia PO-KO znalazła się pisarka Maria Nurowska, która nie zdołała w okręgu nowotarskim zebrać odpowiedniej liczby podpisów. Zdołała natomiast wcześniej obrazić wyborców: „Oni mają ordynarne ryje i to wszystko elektorat PiS. A ich baby! Nie lepsze!” – napisała na Facebooku Nurowska. Ktoś mógłby pomyśleć, że od pisarki można wymagać kultury słowa, ale jednak nie w tym przypadku. „Dlaczego ci z PiSu są tacy brzydcy na zewnątrz i od wewnątrz? Faceci jacyś wymięci, kobiety źle ubrane...A prezes!!! Zęby bolą...” – pisała sobie na Facebooku estetka Nurowska. I wygląda na to, że na pisanie na Facebooku będzie miała nadal dużo czasu, bo w Senacie jednak się nie znajdzie. W parlamencie nie będzie też obecnej posłanki PO-KO Zofii Ławrynowicz, która miała być na trzecim miejscu listy w Szczecinie. Jednak jej miejsce zajął poseł Norbert Obrycki. Rezygnacja posłanki ma być „sprzeciwem na przedmiotowy sposób traktowania człowieka ze względu na płeć”. To kolejna odsłona chaosu jaki tworzy się na listach wyborczych PO-KO. Poproszony  w Radiu ZET o wymienienie jego elementów, kilka z nich pomylił, o kilku zapomniał. Wcześniej także Paweł Poncyljusz, „jedynka” KO w Rzeszowie, nie umiał opisać programu Koalicji. Politycy PO-KO potwierdzają starą prawdę, że do programów i obietnic nie będą się przywiązywać. Po co się uczyć programu, skoro i tak po wyborach pójdzie w zapomnienie i będzie się robić rzeczy wręcz przeciwne do wyborczych obietnic? Inaczej swoją wizję polityki określił prezydent Andrzej Duda, na spotkaniu z mieszkańcami Zieleniewa w województwie zachodniopomorskim. – Jeśli chodzi o moją własną ocenę mojej prezydenckiej służby, istotna, czy najistotniejsza jest ta rzecz, abym w momencie, w którym będę tę służbę kończył, mógł usłyszeć od zwykłej polskiej rodziny: „proszę pana, żyje nam się lepiej niż wtedy, kiedy pan zaczynał” – mówił prezydent. A żeby żyło się lepiej polskim rodzinom na Mazowszu, potrzebne są zmiany administracyjne. Prezes PiS Jarosław Kaczyński zapowiedział na konwencji Prawa i Sprawiedliwości w Siedlcach podział obecnego województwa mazowieckiego na dwa: województwo obejmujące Warszawę i okolice oraz na województwo mazowieckie. Ma to zlikwidować problem jaki stanowi zawyżanie wyników ekonomicznych regionu przez stolicę. Piątek. Jutro może być lepszeZ kolei w stolicy rury zastępczego rurociągu zostały już wciągnięte na początek mostu pontonowego zbudowanego przez wojsko na Wiśle. Tymczasem radni Prawa i Sprawiedliwości zażądali wyjaśnień od prezydenta Warszawy Rafała Trzaskowskiego w sprawie awarii kolektorów odprowadzających ścieki do oczyszczalni „Czajka”. Radni twierdzą, że władze miasta odmawiają im informacji na ten temat. Być może nie mają czasu, bo uczą się na pamięć „sześciopaku Schetyny”. Albo nawet całego programu, liczącego ponad 130 stron, który ogłosiła tego dnia Koalicja Obywatelska. Program prezentowała kandydatka na premiera Małgorzata Kidawa-Błońska. Nowe hasło PO-KO „Jutro może być lepsze” ogłoszone w piątek, brzmi jak gotowy mem z Aleksandrem Kwaśniewskim. Sam PO-KO program to zlepek różnych pomysłów i obietnic, na których realizację potrzeba ze trzy budżety państwa wydawane na rok. Niemniej hasło „Jutro może być lepsze” pozostaje dziś jeszcze aktualne, bo drodzy czytelnicy, jutro niedziela. Gorzej będzie z poniedziałkiem…",,
Lis opublikował swoje zdjęcie ze szpitala,"Dziennikarz Tomasz Lis opublikował na Twitterze swoje zdjęcie. Redaktor naczelny „Newsweeka” w ubiegłym tygodniu w ciężkim stanie trafił do szpitala. Pisał, że czeka go żmudna rehabilitacja. We wpisie złożył obserwującym jego profil życzenia świąteczne.","Tomasz Lis w ubiegły wtorek trafił w stanie krytycznym do Wojewódzkiego Szpitala Specjalistycznego w Olsztynie na oddział intensywnej terapii. Do Olsztyna pojechał, by przeprowadzić wywiad z sędzią Pawłem Juszczyszynem.  Dziennikarz opuścił szpital po kilku dniach. „W takich sytuacjach najważniejsze jest to, jak na nie reagujemy. Przede mną długa i żmudna rehabilitacja. Jestem totalnie zdeterminowany, by zrobić absolutnie wszystko co trzeba, by wrócić do zdrowia, pełni sił, pełnej sprawności i do was, tak szybko jak się da” – pisał.  Lis zamieścił w niedzielę wpis, do którego dodał swoje zdjęcie, Złożył też świąteczne życzenia obserwującym. Wszystkim Wesołych Świat. Życzę Wam, żebyście zawsze byli nad, a nie po wozem, a będąc „pod” pamiętali, że to część życia i że zwykle, z czasem, można się wygrzebać – napisał.",,
Swastyki na plakatach kandydatów PiS. „Rozpoczęła się brudna kampania”,Napisy „Nazi raus” i swastyki wymalowano na wiszących w Szczecinie plakatach kandydatów PiS w wyborach parlamentarnych. Politycy PiS zapowiedzieli w poniedziałek złożenie zawiadomienia na policję.,"– Rozpoczęła się brudna kampania wyborcza w Szczecinie, rozpoczęło się niszczenie materiałów wyborczych Prawa i Sprawiedliwości – powiedział w poniedziałek poseł PiS Leszek Dobrzyński startujący z drugiego miejsca w wyborach do Sejmu w Szczecinie.Konferencję prasową kandydaci PiS zorganizowali na tle plakatów rozwieszonych przy jednej z głównych arterii miasta, al. Wojska Polskiego. Na zdjęciach kandydatów PiS namalowano markerem napisy „Nazi raus” i swastyki. – To tylko część tej akcji, bo nasze banery, plakaty są nie tylko zamalowywane swastykami, są także cięte, zrywane, niszczone we wszelki możliwy sposób – powiedział Dobrzyński. Zapowiedział, że w poniedziałek zostaną na policję złożone „wnioski o ściganie sprawców”.Polityk PiS ocenił, że jest to akt „haniebny” i nie chodzi tylko o niszczenie materiałów wyborczych. – Przypominam, że jesteśmy w Polsce, w państwie, które z rąk hitlerowców przeszło naprawdę wiele i oznaczanie nas swastykami jest absolutnie haniebne – podkreślił Dobrzyński. Dodał, że będzie „prywatnie dochodził swoich praw” – jeśli sprawca zostanie znaleziony.– Ten język nienawiści, który jest stosowany przez niektórych liderów opozycji, powoduje to, że niektórzy nasi oponenci doprowadzają do takiej sytuacji, jaką mamy teraz – ocenił poseł PiS Artur Szałabawka.",,
"Ławrow: Ukraina musi być neutralna, inaczej skończy się podziałem","Ukraina musi być neutralna, aby uniknąć dalszego podziału – oświadczył rosyjski minister spraw zagranicznych Siergiej Ławrow w artykule dla styczniowego numeru serbskiego pisma „Horizons”.","Ławrow: Ukraina musi być neutralna, inaczej skończy się podziałem  Ławrow nawiązał do decyzji parlamentu w Kijowie. W grudniu 2014 r. Ukraina zmieniła prawo i zezwoliła  na przynależność do międzynarodowych bloków militarnych, takich jak NATO. Rosja ostrzegała, że rezygnacja z tego statusu zaogni sytuację. – Ukraina musi zachować neutralność, aby nie dopuścić do swego dalszego podziału – oświadczył rosyjski minister spraw zagranicznych Siergiej Ławrow w artykule dla styczniowego numeru serbskiego pisma „Horizons”. Treść artykułu zatytułowanego „Priorytety Rosji w Europie i świecie” została zamieszczona w środę na stronie internetowej rosyjskiego MSZ. Ławrow krytykuje Brukselę Jak napisał ławrow, wydarzenia na Ukrainie „negatywnie wpływały na dynamikę stosunków Rosji z Unią Europejską”. Ławrow wytknął Brukseli „stosowanie podwójnych standardów w ocenach sytuacji” na Ukrainie, a także usiłowanie „przerzucanie na Rosję odpowiedzialności za rozgrywającą się tam tragedię”oraz „podążanie logiką restrykcji i gróźb”. Jak napisał rosyjski minister, „wszystko to stało się czynnikiem poważnie szkodzącym stabilności w Europie, która i wcześniej cierpiała z powodu deficytu zaufania, braku wspólnych wizji sposobów budowy sprawiedliwej, niezawodnej architektury bezpieczeństwa w obszarze euroatlantyckim”. MSZ Rosji:Kijów prowadzi do eskalacji konfliktu  Rosyjski MSZ krytykuje Ukrainę za zaognianie sytuacji w Donbasie.Resort podał, że 27 stycznia siły ukraińskie ostrzelały Ługańsk i rejony podmiejskie. Ponadto według MSZ doszło także do ostrzałów dzielnic Doniecka oraz kilku miejscowości w tym rejonie. Łączną liczbę ostrzałów w rejonach zamieszkanych przez cywilów resort ocenia na 68 w ciągu ostatniej doby.– Sprowokowane po raz kolejny przez Kijów działania bojowe prowadzą w sposób nieunikniony do dalszej eskalacji konfliktu, podważają wysiłki społeczności międzynarodowej w celu zakończenia konfliktu i poszukiwania politycznego uregulowania kryzysu ukraińskiego – głosi komunikat MSZ.",,
Poranna publicystyka w TVP. Wśród gości Korwin-Mikke,"Zapraszamy na poranną publicystykę w TVP. O godz. 7.45 w programie „Gość poranka” w TVP Info Adrian Klarenbach porozmawia z Januszem Korwin-Mikke, liderem partii KORWiN. Z kolei gościem Krzysztofa Grzybowskiego w programie „Polityka przy kawie” w TVP1 (godz. 8.15) będzie prof. Zdzisław Krasnodębski, europoseł PiS.",,,
„Widział ktoś już „krowę +” lub „świnię+”? Polityk PO drwi z programu dopłat dla rolników,Adam Szejnfeld z Platformy Obywatelskiej oglądał w Telewizji Polskiej serwis informacyjny dotyczący sytuacji polskich rolników w związku z suszą oraz zwiększenia dopłat dla rolników do hodowli krów i świń. Swoimi wrażeniami podzielił się z obserwatorami swojego konta na Facebooku. „Widział ktoś już „krowę +” lub „swinię+”? – zadrwił europoseł.,"W niedzielę Jarosław Kaczyński wziął udział w pikniku rodzinnym Prawa i Sprawiedliwości zorganizowanym w miejscowości Zbuczyn w powiecie siedleckim na Mazowszu. Prezes PiS zapowiedział, że na początku września przedstawi nowy program dla rolników. – Mamy 500 zł od krowy i 100 zł od świni – ten program jest realizowany i będzie na niego więcej pieniędzy niż początkowo sądziliśmy – zapowiedział, zaznaczając, że dzieje się tak dzięki staraniom ministra rolnictwa Krzysztofa Ardanowskiego. – To wszystko będzie kontynuowane – zapewnił Kaczyński; dodał, że 7 września przedstawiony zostanie nowy program rolny PiS. – Te wszystkie działania mają dalej poprawiać sytuację na wsi – podkreślił lider partii rządzącej. Temat ten od niedzieli jest obecny w mediach, również w Telewizji Polskiej. Sprawa dopłat dla rolników na hodowlę krów i świń rozbawił polityka PO. „Widział ktoś już »krowę+« lub »swinię+«? Bo w TVPiS można usłyszeć, że są i że będzie ich jeszcze więcej!” – zadrwił na Facebooku Adam Szejnfeld.",,
Rosja wysłała na Międzynarodową Stację Kosmiczną robota Fiodora [WIDEO],"Rosja wysłała po raz pierwszy w Kosmos humanoidalnego robota. Maszyna nazwana Fiodor znajduje się na pokładzie statku kosmicznego Sojuz MS-14, zmierzającego ku Międzynarodowej Stacji Kosmicznej (ISS).","Rakieta nośna Sojuz-2.1а wystartowała rano z kosmodromu Bajkonur w Kazachstanie. Statek Sojuz MS-14, który wiezie ładunek na ISS, ma przycumować do stacji w sobotę w godzinach porannych. W trakcie startu robot powtórzył słynne słowa Jurija Gagarina z jego lotu w Kosmos: „Pojechali!” (Jedziemy!). Fiodor – a dokładniej, Skybot-F850 bądź FEDOR (Final Experimental Demonstration Object Research) – to robot zaprojektowany do zadań ratowniczych. Nie jest pierwszym humanoidem w Kosmosie. Amerykańska NASA wysłała tego rodzaju maszynę w 2011 r., ale potem z niej zrezygnowała. Krótko przed lotem Fiodora były astronauta NASA Scott Kelly, który spędził na ISS ponad rok, udzielił wywiadu rosyjskiej agencji RIA Nowosti. Tłumaczył w nim, że roboty mogą wykonywać niektóre zadania, ale „nigdy nie zastąpią ludzkiej natury”. Sceptycznie wypowiadał się na temat misji Fiodora szef Instytutu Polityki Kosmicznej Iwan Moisiejew. – Człekokształtny robot nie jest potrzebny na ISS. Nie są mu potrzebne nogi, kosmonauci używają tylko rąk. Jest on bezużyteczny podczas operacji remontowych i rozładunkowych – powiedział ekspert dziennikowi „Kommiersant”.",,
Uzależnienia i wycieki danych użytkowników. Podsumowanie 15 lat Facebooka [WIDEO],"– Użytkownicy Facebooka wiodą pół-życie, egzystując pomiędzy „polubieniami”, zaproszeniami do grona znajomych, różnorakimi grupami marketingowymi oraz aktualizacjami zdjęć cudzych dzieci, których nigdy nie widzieli i które ich nie obchodzą – to tylko jeden z komentarzy dotyczących serwisu, który pierwotnie miał służyć komunikacji w obrębie Uniwersytetu Harvard.","W ciągu półtorej dekady Facebook stał się medium globalnym, zmuszającym do przewartościowania wielu kwestii społecznych i prowokującym do pytań o przyszłość demokracji. Z okazji 15. urodzin serwisu redakcja „The New York Times” stworzyła filmik podobny do tych, które medium społecznościowe generuje dla swoich użytkowników. Przypomniano w nim największe skandale i zarzuty, które w ostatnich latach stawiano twórcy Facebooka Markowi Zuckerbergowi. Chodzi między innymi o oskarżenia o to, że kierownictwo Facebooka nie przeciwdziałało skutecznie wpływom, jakie Rosjanie mieli wywierać na amerykańskich wyborców, oraz o zeszłoroczną aferą związaną z Cambridge Analytica. – Czy Mark Zuckerberg naprawi Facebooka, zanim ten załamie demokrację? – pytał we wrześniu 2018 „The New Yorker”. Dziennikarze zastanawiali się też, czy po aferze Zuckerberg wciąż powinien kierować Facebookiem.  Ten jednak ani myślał rezygnować. Przypominał, że Facebook to serwis, który nie miał precedensu i rozwijał się w znacznej mierze spontanicznie, za sprawą działalności użytkowników. W tej sytuacji błędy były nieuniknione. Zuckerberg przeprosił i zadeklarował, że z własnych pomyłek zamierza wyciągać wnioski. – Pojęcie »media społecznościowe« nie istniało, zanim pojawił się Facebook – tłumaczył specjalista w dziedzinie rynku internetowego Dan Patterson w rozmowie ze stacją CBS News, wspominając początki serwisu, wymyślonego przez ówczesnego studenta Harvardu w celu ułatwienia komunikacji pomiędzy studentami prestiżowych uczelni.  – Facebook pierwotnie budował swoją markę na elitarności, podczas gdy w powszechnym obiegu dostępny był MySpace – powiedział Patterson.  Jak zauważono podczas rozmowy w CBS News, Facebook, stając się medium globalnym, zniszczył nie tylko MySpace, ale i tak poważnego konkurenta na rynku, jakim był projekt Google+. A jeśli na przestrzeni ostatnich 15 lat nie był w stanie wyeliminować konkurencji, wchłaniał ją. Stało się tak w przypadku takich serwisów, jak Snapchat lub Instagram. – Facebook jest platformą. Zdołał zaadaptować wszystko, co użytkownicy uważali za atrakcyjne – przekonywał Patterson. – Kwestia ochrony danych osobowych będzie jednak prześladować Facebooka. Może go nie zniszczy, ale stanie się poważnym i powracającym problemem – zaznaczył.  Według statystyk Facebook, który w pewnym momencie stał się medium otwartym, w ciągu 15 lat zgromadził ponad dwa miliardy aktywnych użytkowników. Podczas rozmowy w amerykańskiej stacji poruszono też kwestię odpowiedzialności firmy za nieetyczne i kontrowersyjne treści publikowane na Facebooku. To bowiem wciąż wymagają regulacji. – Oczywiście wcześniej także można było się komunikować poprzez sieć. Ale w momencie, kiedy pojawił się Facebook, zaczęła się epoka, w której poprzez internet naprawdę pozostajemy w bieżącym kontakcie z innymi ludźmi. Nowe medium sprawiło, że uczestniczymy w przedstawieniu, którego jesteśmy twórcami i w którym sami się prezentujemy – ocenia medioznawca z warszawskiego Uniwersytetu SWPS Paweł Wieczorek.  – To nowy świat, w który weszliśmy i, jak w każdym świecie, są tu zarówno niebezpieczeństwa, jak i korzyści. Zwykle chętniej skupiamy się na niebezpieczeństwach, o korzyściach mówimy rzadziej. Wkraczając w rzeczywistość Facebooka musimy liczyć się z utratą prywatności i jest to faktycznie minus social mediów – przyznał ekspert. – Ale dla użytkowników wydaje się to mieć mniejsze znaczenie niż choćby kwestie zaspokojenia potrzeb kontaktu z innymi, zmiany samopoczucia itp. Badania pokazują bowiem, że Facebook wywołuje różne emocje - pozytywne i negatywne"" – dodał – medioznawcza. Wieczorek powołał się na dane mówiące, że „użytkownicy aktywni, którzy często publikują różne treści na Facebooku, mają lepsze samopoczucie niż ci, którzy wyłącznie oglądają posty innych. U biernych oglądaczy może pojawić się poczucie wyobcowania lub nienadążania za życiem innych”.  Jego zdaniem „social media w swoich oficjalnych założeniach promują wyrażanie pozytywnych emocji”. Oznacza to, że pomimo hejtu, który zdarza się w komentarzach, „otrzymujemy raczej pozytywny odzew, polubienia, które wśród osób aktywnych budują poczucie własnej wartości”.  Medioznawca zauważył również, że media społecznościowe, którym początek dał Facebook, wzmacniają u użytkowników skłonność do narcyzmu i uzależniania samooceny od ocen innych. Czasopismo „The Atlantic”, podsumowując piętnastolecie działalności Facebooka, skupiło się na nowym wzorze relacji społecznych, który zaistniał wraz z pojawieniem się mediów społecznościowych.  Autorka artykułu poświęconemu wynalazkowi Marka Zuckerberga, Julie Beck, przedstawiła Facebooka jako „przekleństwo” utrzymywania relacji i bycia w stałym kontakcie z ludźmi, których kiedykolwiek spotkaliśmy i o których poza internetem dawno byśmy zapomnieli. Jak napisała, „użytkownicy Facebooka wiodą pół-życie, egzystując pomiędzy »polubieniami«, zaproszeniami do grona znajomych, różnorakimi grupami marketingowymi oraz aktualizacjami zdjęć cudzych dzieci, których nigdy nie widzieli i które ich nie obchodzą”.  „Facebook to miejsce, w którym przyjaźnie nigdy nie umierają” - skonstatowała ironicznie Beck. Amerykański „The Economist” przewiduje jednak zmierzch Facebooka, upatrując przyczyny nie tyle w czynnikach psychologicznych, hejcie, przemocy internetowej albo przemianach społecznych, ile w wątlejącym zaufaniu do serwisu po aferach związanych z niedostateczną ochroną danych osobowych.  „The Economist” wymienia serwisy Mastodon i Blockstack, które przyszłości mogą przyczynić się do decentralizacji na rynku mediów społecznościowych. Ich przewagą nad Facebookiem ma być dbałość o zachowanie prywatności przez użytkowników.  Zdaniem „The Economist” nowe media społecznościowe będą dawać użytkownikom pełną kontrolę nad publikowanymi danymi. Śledzenie użytkowników pod kątem ich preferencji politycznych i marketingowych też może zostać wyeliminowane za sprawą nowych rozwiązań.",,
PZPN szuka w Wielkiej Brytanii piłkarskich talentów. „Zostaną najlepsi z najlepszych”,"52 zawodników w wieku od 10 do 17 lat wzięło udział w konsultacjach PZPN w Wielkiej Brytanii, które mają pomóc znaleźć przyszłe gwiazdy dla piłkarskiej reprezentacji Polski. – Jest dużo talentów i to kwestia czasu – przekonywali organizatorzy.","PZPN rozbudowuje swoją sieć skautingu w celu monitorowania postępów młodych graczy wyrastających z milionowej społeczności Polaków. Szef skautingu zagranicznego PZPN Maciej Chorążyk tłumaczył, że na terenie kraju funkcjonuje cała siatka współpracowników, którzy regularnie składają raporty z rozgrywek juniorskich i wybierają tych piłkarzy, którzy najlepiej rokują.– Przyszli dzisiaj zawodnicy z Chelsea, Queens Park Rangers, Fulham, Stoke – można wymienić akademie niemal wszystkich dużych klubów w Anglii. Mamy też chłopaków z Irlandii, ze Szkocji, a nawet grających w drużynach w Barcelonie i Madrycie. Cała Europa piłkarska – wyliczał. Nie tylko Wielka BrytaniaJak dodał, w ciągu dziesięciu lat programu skautingu zagranicznego udało się wychwycić wielu obiecujących graczy, głównie w Niemczech.– W U-21 mamy na przykład Dawida Kopacza z Borussii Dortmund. To perła, skarb narodowy i to może być zawodnik klasy minimum europejskiej. Na szczęście powołania do reprezentacji Niemiec składa sobie jedynie na szafie i nawet ich nie otwiera – powiedział Chorążyk.Wicedyrektor sportowy PZPN Bogdan Basałaj tłumaczył, że najsilniejszym argumentem w rozmowach z młodymi piłkarzami i ich rodzicami wciąż jest możliwość zagrania z orzełkiem na sercu.– Jeśli oni wychowują te dzieci w miłości do ojczyzny, patriotyzmie - to działa. Barwy narodowe są naprawdę ważne i zawodnicy mogą trenować w Chelsea, Manchesterze czy Arsenalu, ale jednocześnie chcą grać dla Polski – zapewnił.",,
Sondaż: PO z pięcioma punktami przed PiS. SLD wciąż w ogonie,Platforma Obywatelska kolejny tydzień z rzędu utrzymuje 5-punktową przewagę nad Prawem i Sprawiedliwością – wynika z badania IBRIS dla „Rzeczpospolitej”. Nadal kiepską pozycję zajmuje Sojusz Lewicy Demokratycznej.,"Z przeprowadzonego 2 i 3 stycznia telefonicznego sondażu wynika, że gdyby wybory odbyły się w ostatnią niedzielę, do urn chciałoby iść 51 proc. spośród 1100 badanych. Według ich wskazań w Sejmie byłoby pięć ugrupowań. Największym poparciem cieszy się PO, na którą chce głosować 35 proc. ankietowanych (O 1 pkt. proc. więcej niż w połowie grudnia). 30-procentowe poparcie ma PiS. Ta partia zyskała od poprzedniego badania najwięcej, bo 2 pkt. proc., ale od rządzących wciąż dzieli ją 5 pkt. proc. 7-proc. ankietowanych, to zwolennicy PSL, a po 6 proc. poparcia mają Nowa Prawica Janusza Korwin-Mikkego i SLD. Dla lewicy jest to nieznaczne (o 1 pkt. proc.) odbicie od historycznego dna, osiągniętego przed dwoma tygodniami.",,
Przełomowe odkrycie Polaków. Nową metoda wydajnego wytwarzania mRNA,Badacze z UW odkryli nową metodę wydajnego wytwarzania mRNA. Rezultaty badań naukowcy opisali na łamach „Nucleic Acids Research”. Artykuł został uznany przez recenzentów za przełomowy dla rozwoju nauki – informuje UW w materiale prasowym.,"Naukowcy z Uniwersytetu Warszawskiego pod kierunkiem prof. Jacka Jemielitego, dr hab. Joanny Kowalskiej i dr. Pawła Sikorskiego opisali nową metodę wydajnego wytwarzania informacyjnych RNA (mRNA), które różnią się rodzajem pierwszego transkrybowanego nukleotydu. W informacyjnych RNA, otrzymywanych dotychczas najpowszechniej stosowaną metodą, pierwszym transkrybowanym nukleotydem jest guanozyna. Zastąpienie guanozyny innym nukleotydem zwiększa nawet 60-krotnie poziom biosyntezy białka w komórkach dendrytycznych, czyli komórkach kluczowych dla działania tzw. szczepionek przeciwnowotworowych.  „Publikacja badaczy Uniwersytetu Warszawskiego otrzymała od recenzentów czasopisma »Nucleic Acids Research« status »Breakthrough Paper« – artykułu przełomowego dla rozwoju nauki. Badania otwierają nowe możliwości w projektowaniu informacyjnych RNA, charakteryzujących się właściwościami biologicznymi znacznie lepszymi niż wszystko, co dotychczas zostało opracowane w tej dziedzinie” – podkreśla UW.",,
Donald Trump spotka się z Kim Dzong Unem w Hanoi,"Prezydent USA Donald Trump poinformował w piątek na Twitterze, że jego drugie spotkanie z przywódcą Korei Północnej Kim Dzong Unem, które zaplanowane jest na 27 i 28 lutego, odbędzie się w Hanoi.","„Moi przedstawiciele właśnie wrócili z Korei Północnej, gdzie odbyli bardzo produktywne rozmowy. Uzgodniono termin i miejsce drugiego szczytu z Kim Dzong Unem. Będzie on miał miejsce w Hanoi w dniach 27 i 28 lutego” – napisał Trump na Twitterze.O dacie spotkania z Kimem Trump informował już kilka dni temu, nie wyszczególniał jednak miejsca. Wiadomo tylko było, że szczyt odbędzie się w Wiatnamie, a pod uwagę brane było także miasto Danang. Według południowokoreańskiej agencji prasowej Yonhap Korea Północna preferowała jednak stolicę Wietnamu, bowiem tam mieści się jej ambasada. Trzydniowe rozmowy w Pjongjangu o spotkaniu Trumpa z KimemInformacja Trumpa pojawiła się wkrótce po tym, jak Departament Stanu wydał komunikat w sprawie trzydniowego pobytu w Pjongjangu specjalnego reprezentanta USA ds. Korei Północnej Stephena Bieguna, który w stolicy Korei Płn. spotkał się z jednym z najbliższych współpracowników Kim Dzong Una – Kim Hyok Czolem i rozmawiał z nim na temat przygotowań do drugiego spotkania Trumpa z Kimem. „Stephem Biegun od środy do piątku przebywał w Pjongjangu i omawiał postępy w kwestiach, uzgodnionych podczas szczytu prezydenta Trumpa z przewodniczącym Kimem w Singapurze, czyli zobowiązanie do całkowitej denuklearyzacji, polepszenie stosunków USA z KRLD i budowaniem trwałego pokoju na Półwyspie Koreańskim” – brzmi oświadczenie Departamentu Stanu.W komunikacie poinformowano też, że Stephen Biegun i Kim Hyok Czol spotkają się jeszcze raz przed zaplanowanym na koniec lutego szczytem.Na pierwszym w historii szczycie przywódców USA i Korei Płn., który odbył się12 czerwca 2018 roku w Singapurze, Kim Dzong Un wyraził gotowość do „całkowitej denuklearyzacji Półwyspu Koreańskiego”. Od tego czasu obie strony prowadzą negocjacje, ale konkretnego grafiku likwidacji północnokoreańskiego programu jądrowego wciąż nie ogłoszono.",,
Nie głosujesz – płacisz. Bułgaria wprowadziła obowiązek uczestnictwa w wyborach,"25 euro kary lub pozbawienie świadczeń socjalnych przez trzy miesiące. Bułgarski parlament wprowadził w kraju obowiązek udziału w wyborach. Za nowelizacją ordynacji wyborczej, której autorem jest nacjonalistyczny Front Patriotyczny, głosowało w czwartek 121 deputowanych na ogólną liczbę 240.","Twórcy wniosku argumentują, że obowiązkowe głosowanie stanie się najsilniejszą bronią w walce z kupowaniem głosów, które – według opinii socjologów – jest nagminne w pewnych, zwłaszcza romskich, środowiskach.Za uchylanie się od obowiązku głosowania znowelizowana ordynacja przewiduje grzywnę w wysokości 50 lewów (25 euro) lub pozbawienie świadczeń socjalnych przez trzy miesiące. Nie będą karane grzywną osoby w wieku powyżej 80 lat oraz niepełnosprawne. Przeciwnicy obowiązkowego głosowania podkreślają, że wyegzekwowanie grzywien będzie praktycznie niemożliwe.Po raz pierwszy obowiązek głosowania zostanie wprowadzony podczas tegorocznych wyborów prezydenckich, które odbędą się w Bułgarii na jesieni. „Głosowanie to prawo a nie obowiązek” Największym przeciwnikiem nowelizacji ordynacji wyborczej był zrzeszający bułgarskich Turków Ruch na rzecz Praw i Swobód (DPS), który obawia się, że straci przewagę, zagwarantowaną mu przez zdyscyplinowany elektorat. Dzięki tej dyscyplinie podczas ostatnich wyborów parlamentarnych i samorządowych w październiku 2014 roku DPS prawie zrównał się z Bułgarską Partią Socjalistyczną, o nieomal pozbawiając jej pozycji drugiej siły politycznej w kraju. Lewica również nie poparła obowiązku głosowania argumentując, że jest on niedemokratyczny, a udział w nim jest prawem, a nie obowiązkiem.",,
Sondaż: Rekordowe poparcie dla Zjednoczonej Prawicy,"Zjednoczona Prawica powiększa przewagę nad konkurencją. Gdyby wybory odbyły się w niedzielę, ugrupowanie zdobyłoby 46,4 proc. głosów – wynika z badania pracowni Social Changes, przeprowadzonego dla portalu wpolityce.pl. To rekordowy poziom w historii badań pracowni.","Obóz rządzący osiągnął wynik o 1 proc. wyższy niż w poprzednim badaniu. Na drugą w notowaniu Platformę Obywatelską zagłosowałoby 26,3 proc. badanych – to spadek o 1 proc. Trzecie SLD ma poparcie 6,7 proc. wyborców (wzrost o 1,4 proc.), a czwarta Wiosna – 6,2 proc. (wzrost o 0,4 proc.). Do Sejmu nie dostałyby się: PSL z wynikiem 4,3 proc. (spadek o 1,5 proc.), Wolność – 3,4 proc. (spadek o 0,4 proc.), Kukiz’15  – 3 proc. (spadek o 0,1 proc.), Razem – 1,2 proc. (bez zmian). Badanie zostało zrealizowane metodą CAWI (Computer Assisted Web Interview) na panelu internetowym. Przeprowadzono je w dniach 19-24 lipca 2019 roku na ogólnopolskiej, reprezentatywnej próbie 1064 Polaków.",,
Marszałek Sejmu: do 13 września nie planujemy posiedzenia,Do 13 września br. nie jest planowane posiedzenie Sejmu – poinformował w poniedziałek wieczorem na Twitterze marszałek Sejmu Marek Kuchciński.,"„Szanowni Państwo, do 13 września br. nie jest planowane posiedzenie Sejmu” – napisał marszałek Sejmu Marek Kuchciński.Wcześniej, także na Twitterze, do informacji o dodatkowym posiedzeniu Sejmu odniósł się wicemarszałek Sejmu Joachim Brudziński (PiS). „Emocjonalne pytania o plany PiS na przyszłość, nasz plan przedstawiła dziś Beata Szydło: mamy większość i zamierzamy dalej zmieniać Polskę” – podkreślił.„W związku z licznymi spekulacjami i pytaniami o nadzwyczajne posiedzenie Sejmu informuję, że nic mi o takim posiedzeniu nie wiadomo” – zaznaczył w poprzednim wpisie. PAP rozmawiała w poniedziałek wieczorem z innymi politykami z władz PiS. – Nie jest planowane skrócenie wakacji parlamentarnych i zwołanie dodatkowego posiedzenia Sejmu. Spokojnie czekamy na propozycje prezydenta Andrzeja Dudy – powiedział polityk z kierownictwa PiS po zakończeniu spotkania w siedzibie partii.Wcześniej o możliwości zwołania w przyszłym tygodniu dodatkowego posiedzenia Sejmu mówił marszałek Senatu Stanisław Karczewski. – Może będzie – odparł na pytanie dziennikarzy w tej sprawie. Prezydent w poniedziałek rano poinformował, że zawetuje dwie ustawy –  o Sądzie Najwyższym i Krajowej Radzie Sądownictwa. Podpisana przez prezydenta ma zostać trzecia z ustaw zmieniających wymiar sprawiedliwości – o ustroju sądów powszechnych.",,
Niemcy ułatwią przywracanie obywatelstwa ofiarom nazistów,Setki tysięcy obywateli Niemiec uciekło z kraju po dojściu Adolfa Hitlera do władzy w 1933 r. Teraz Berlin planuje ułatwić przywracanie niemieckich paszportów ofiarom ówczesnych prześladowań i ich potomkom – informuje telewizja Deutsche Welle.,"– Inicjatywa dotyczy tych, którym naziści nie odebrali obywatelstwa, ale którzy je stracili, ponieważ przyjęli paszport innego kraju po przymusowym wyjeździe z Niemiec i osiedleniu się w innym państwie – wskazał sekretarz stanu w Ministerstwie Spraw Wewnętrznych Günter Krings w rozmowie z agencją KNA. Wyjaśnił, że chodzi o „szybkie i pragmatyczne rozwiązanie”.Nowelizację zaproponowali Zieloni, którzy zwrócili uwagę na lukę prawną w ustawie o obywatelstwie. Przepisy mają być zmienione za pomocą dekretu. Krings wskazuje, że jego zaletą jest to, iż można go wprowadzić w życie szybko i płynnie. – Biorąc pod uwagę potrzebę pilnego załatwienia tej kwestii, takie prawne rozwiązanie jest najlepsze – podkreślił.– Niemcy chcą postąpić sprawiedliwie z uwagi na historyczną odpowiedzialność wobec tych prześladowanych, których bezprawnie zmuszono do opuszenia kraju, oraz wobec ich potomków – dodał urzędnik.Centralna Rada Żydów w Niemczech przyjęła te plany z zadowoleniem. – Po dojściu nazistów do władzy tysiące Niemców musiały uciekać z kraju lub odebrano im obywatelstwo. Przed nimi oraz ich potomnymi Niemcy powinny wspaniałomyślnie otworzyć drzwi – zaznaczył przewodniczący Rady Josef Schuster.",,
„Będę bronić zasadności decyzji ws. emisji”,"– Będę bronić w Radzie Programowej TVP SA zasadności decyzji dyrekcji TVP2 w sprawie emisji programu „Tylko dla dorosłych” i niekarania Abelarda Gizy i kabaretu Limo za ich występ – pisze w portalu „Lewica24.pl” Piotr Gadzinowski, członek Rady Programowej TVP, polityk i publicysta.","Członkowie Parlamentarnego Zespołu ds. Przeciwdziałania Ateizacji Polski złożyli wniosek o ukaranie TVP2 za „nadawanie antykatolickich, poniżających osoby starsze i niepełnosprawne"" treści. Jak piszą we wniosku: „program kabaretu nigdy nie powinien być nadany w żadnej telewizji, zwłaszcza w telewizji publicznej. Przekroczył on nie tylko granicę obrzydliwości, ale naruszył art. 18 ust. 1 i 2 ustawy o radiofonii i telewizji”. – Choć program był kabaretowy, to problem wcale nie jest śmieszny. Niestety zespół parlamentarny, nie kabaretowy, działał zgodnie z obowiązującym u nas prawem. Artykuł 18.2 ustawy o radiofonii i telewizji mówi : „Audycje powinny szanować uczucia religijne odbiorców, a zwłaszcza respektować chrześcijański system wartości”. Ale ten sprzed 20 lat zapis nie odzwierciedla zmian społeczeństwa polskiego i mediów elektronicznych. Już od początku jego istnienia walczyłem z tym artykułem. Jako publicysta, poseł, członek Rady Programowej TVP SA. – pisze Gadzinowski.– Ponieważ od czasu uchwalenia ustawy o radiofonii i telewizji minęło dwadzieścia lat, nadszedł już czas, by zmienić prawo powodujące działania cenzorskie w mediach publicznych. Proponuję, by artykułowi 18.2 nadać brzmienie: „Audycje powinny szanować uczucia religijne odbiorców, a zwłaszcza respektować chrześcijański system wartości. Nie dotyczy to audycji o charakterze artystycznym i satyrycznym oraz emitowanych w godzinach od 23.00 – 6.00”. Taki zapis powinni przegłosować niekonserwatyści z PO oraz parlamentarzyści z klubów SLD i Ruchu Palikota. Czyli większość – pisze Gadzinowski.",,
Korupcja w Radzie Europy. Niemcy wśród podejrzanych,"Istnieje „poważne podejrzenie”, że kilku obecnych i byłych członków Zgromadzenia Parlamentarnego Rady Europy podjęło się „korupcyjnych działań na korzyść Azerbejdżanu” – wskazali niezależni eksperci w raporcie ze śledztwa. Telewizja Deutsche Welle informuje, że mocno obciążony zarzutami o korupcję jest członek Zgromadzenia Parlamentarnego w latach 1999-2010 Eduard Lintner (CSU).","Lintner miał być „kluczowym lobbystą” Azerbejdżanu, za co w latach 2012-14 miał otrzymać niemal 820 tys. euro za pośrednictwem trzech pozornych spółek z siedzibą w Wielkiej Brytanii.Wśród podejrzanych o przyjmowanie korzyści majątkowych jest też m.in. poseł do Bundestagu Karin Strenz (CDU). Niemiecka polityk dodatkowo miała ukrywać konflikt interesów, gdyż brała udział w misjach mających na celu obserwację wyborów w Azerbejdżanie.Kluczową postacią w sprawie jest także włoski chadek Luca Volonte. Już w 2016 r. prokuratura w Mediolanie rozpoczęła przeciwko niemu wstępne dochodzenie w sprawie korupcji i prania brudnych pieniędzy. Polityk miał przyjąć od Azerbejdżanu niemal 2,4 mln euro.Autorzy raportu, byli sędziowie Europejskiego Trybunału Praw Człowieka, Nicolas Bratza i Elisabet Fura oraz Jean-Louis Bruguière, jeden z najbardziej znanych francuskich sędziów śledczych, wskazują, że dzięki lobbystom Azerbejdżanowi udało się zapobiec krytycznym raportom dotyczącym wyborów lub sytuacji praw człowieka w tym autorytarnie rządzonym kraju.",,
Rosjanka podejrzana o szpiegowanie w USA. Została aresztowana,Mieszkająca w Waszyngtonie Rosjanka została aresztowana pod zarzutem działalności agenturalnej na rzecz Rosji. 29-letnia Maria Butina jest podejrzana o nawiązywanie kontaktów z obywatelami USA i infiltrowanie ugrupowań politycznych.,"Rosjanka została zatrzymana w niedzielę i do czasu zaplanowanego na środę przesłuchania pozostanie w areszcie tymczasowym. Sąd zdecyduje wówczas, czy kobieta pozostanie w areszcie, czy będzie mogła go opuścić za kaucją.Prawnik 29-latki przebywającej w USA na wizie studenckiej, wydał oświadczenie, w którym zapewnił, że jego klientka jest niewinna.Departament Sprawiedliwości oświadczył, że w latach 2015-17 Butina działała pod kierownictwem rosyjskiego funkcjonariusza rządowego wysokiej rangi, który w kwietniu został objęty sankcjami zarządzonymi przez Departament Skarbu.Wyrafinowana operacjaW zarzutach resortu sprawiedliwości Trump nie jest wymieniony z nazwiska, jednak zdaniem ekspertów prawnych, zarzuty prokuratorów federalnych wobec atrakcyjnej, rudowłosej Rosjanki nie pozostawiają wątpliwości, że jej zabiegi były częścią wyrafinowanej operacji rosyjskiego wywiadu.29-latka zaangażowała się w działalność Narodowego Stowarzyszenia Strzeleckiego (NRA), organizacji mającej ogromny wpływ na Partię Konserwatywną. Amerykańskie media podają, że podczas kampanii wyborczej w 2016 roku starała się doprowadzić do spotkania Donalda Trumpa z prezydentem Rosji Władimirem Putinem.",,
Recepta SLD na uzdrowienie gospodarki,"– Polska jest w trudnej sytuacji gospodarczej, a rząd nie ma zdolności do zmiany – powiedział w niedzielę Leszek Miller. Podkreślił, że Polska powinna rozwijać się w dużo większym tempie niż zakłada to rząd. Szef SLD zaprezentował pakiet propozycji społeczno-ekonomicznych, które mają być odpowiedzią na pogarszającą się – z związku z kryzysem - sytuację gospodarczą Polski.","Inwestycje publiczne, utworzenie trzech nowych okręgów przemysłowych, utworzenie ministerstwa przedsiębiorczości - to niektóre propozycje walki z kryzysem, przedstawione w niedzielę przez szefa SLD Leszka Mllera. Jak mówił przewodniczący Sojuszu, okręgi przemysłowe można byłoby utworzyć w okolicach Łodzi, Trójmiasta i Krakowa. Zdaniem Leszka Millera, pozwoliłoby to na rozwój przemysłu maszynowego, elektronicznego, precyzyjnego, biotechnologicznego, energetyki odnawialnej. Szef SLD mówił, że do tego niezbędna jest pomoc państwa w wysokości miliarda złotych dla każdego z okręgów. Realizacja tego projektu pozwoliłaby stworzyć 500 tys. nowych miejsc pracy. Leszek Miller opowiedział się też za większym zaangażowaniem państwa w gospodarkę i rozbudową sektora publicznego. Podkreślił, że rozwój gospodarczy musi służyć społeczeństwu – stworzeniu nowych miejsc pracy, zmniejszeniu dysproporcji społecznych i regionalnych oraz poprawie jakości życia.Leszek Miller zaproponował też likwidację ministerstw gospodarki i skarbu państwa, zamiast nich utworzenie ministerstwa przedsiębiorczości. Inne rozwiązania, mające na celu walkę z kryzysem, to możliwość odliczenia od dochodów PIT kosztów zatrudnienia pomocy domowej, wprowadzenie podatku od transakcji finansowych, w tym także walutowych, oskładkowanie umów śmieciowych. SLD chce też, by pracodawcy, którzy zatrudniają swojego pierwszego lub drugiego pracownika przez 18 miesięcy nie płacili składki do ZUS.",,
Gdzie zagra Krzysztof Piątek? Trzy kluby chcą napastnika Milanu,"Trwa saga transferowa z Krzysztofem Piątkiem w roli głównej. Polski napastnik jest skłonny opuścić AC Milan, ale nie wiadomo, który zespół zgodzi się na warunki Włochów. Szefowie klubu chcą około 30 mln euro za naszego „El Pistolero”.","Po transferze Zlatana Ibrahimovicia wiadomo było, że pierwszym do opuszczenia AC Milan jest Piątek. Fani talentu polskiego napastnika stracili złudzenia, gdy Szwed – otaczany kultem w Mediolanie – oświadczył, że woli grać z Brazylijczykiem Leao. „El Pistolero” może odejść. Tylko dokąd? Możliwości na razie są trzy: Anglia, Hiszpania lub Francja. Po prawdopodobnym fiasku negocjacji z Tottenhamem Hotspur, kolejnym zespołem z Premier League, który obserwuje sytuację Polaka w Mediolanie jest Manchester United. O zainteresowaniu „Czerwonych Diabłów” polskim napastnikiem doniósł amerykański magazyn „The Athletic”. Od kilku tygodni przedstawiciele klubu z Anglii prowadzą rozmowy z Włochami. Dziennikarze z USA wiedzą chyba, o czym piszą – właścicielami ManU są... Amerykanie. Drużynę mistrzów Francji opuści – prawdopodobnie dołączając do Atletico Madryt – Edinson Cavani. Miejsce Urugwajczyka miałby zająć właśnie nasz zawodnik. Co ciekawe, trzecim zespołem, który poważnie rozważa zatrudnienie Polaka, jest właśnie Atletico. Wprawdzie priorytetem jest Cavani, ale polski „El Pistolero” ma kilka atutów. Przede wszystkim jest młodszy, mniej podatny na kontuzje i chyba aktualnie w lepszej formie. Tylko cena 30 mln euro, jakich życzą sobie Włosi, może odstraszać.  Okienko transferowe zamyka się 31 stycznia.",,
Prymas Belgii chce ceremonii religijnej dla związków jednopłciowych,"Kard. De Kesel chce ceremonii religijnej dla związków
jednopłciowych i poszanowania dla sposobu, w jaki osoby LGBT
przeżywają swoją seksualność. Prymas sąsiedniej Holandii
zastanawia się, czy w Kościele nastał już czas apostazji.","W Belgii nie słabną dyskusje po kontrowersyjnych deklaracjachstołecznego arcybiskupa na temat relacji jednopłciowych, którew sposób jednoznaczny sprzeciwiają się nauczaniu Kościołai biblijnej antropologii. W zeszłym tygodniu kard. Jozef De Kesel, prymas Belgii, spotkał się z przedstawicielami flamandzkich środowisk LGBT. Miał im powiedzieć, że Kościół powinien ich bardziej respektować, w tym również sposób, w jaki przeżywają swoją seksualność. Hierarcha opowiedział się także za ceremonią religijną dla parjednopłciowych, jednakże bez błogosławieństwa czy wymianyobrączek, aby związek taki nie był mylony z małżeństwem. PrymasBelgii zapewnił, że stosunek Kościoła do homoseksualizmu bardzosię zmienił w ostatnich latach. Problemem jest jednak według niego Afryka, Azja, i przede wszystkim niektóre kraje Europy Wschodniej, które nadal pozostają w tyle.Rzecznik diecezji nie dementuje Opinie arcybiskupa Brukseli zostały przytoczone przez jegorozmówców. Podchodzono więc do nich na początku z wielkąostrożnością. Potem jednak rzecznik prasowy brukselskiejarchidiecezji, poproszony o komentarz, nie zdementował słówkardynała. Potwierdził jedynie, że postulowana przez niegoceremonia religijna dla par jednopłciowych, które pragnąsymbolicznego uznania ich związku przez Kościół, nie powinna mieć charakteru błogosławieństwa.Deklaracje kard. De Kesela zostały przyjęte z wielkim uznaniemprzez belgijskie media, które przedstawiają go jako człowiekaotwartego. Katolicki dziennik „La Libre Belgique” zaznaczył jednak, że nie są to bynajmniej deklaracje rewolucyjne, choć wykraczają poza oficjalne nauczanie Kościoła. Jest to raczej wyraz przemiany, jaka dokonała się w belgijskim katolicyzmie i otwarte potwierdzenie już wcześniej wyrażanych stanowisk.„To radykalnie sprzeczne z nauczaniem Kościoła”Zupełnie inaczej zareagował natomiast prymas Holandii. To właśnie w tym kontekście wydał on oświadczenie, w którym odnosi się on zarówno do decyzji niemieckiego episkopatu o interkomunii, jak i do proponowania przez niektórych kardynałów błogosławienia związków homoseksualnych. Hierarcha przypomina, że „stoi w radykalnej sprzeczności z nauczaniem Kościoła, opartym na Piśmie Świętym”.",,
„Rozdzielenie funkcji Prokuratora Generalnego i szefa MS doprowadziło do patologii”,"Rozdzielenie funkcji Prokuratora Generalnego i ministra sprawiedliwości doprowadziło do wielu patologii – ocenił wiceminister sprawiedliwości Michał Wójcik, odnosząc się do wizyty Komisji Weneckiej w ramach przygotowań do wydania opinii o nowelizacji ustawy o prokuraturze.","Komisja Wenecka wyda w grudniu nie jedną, ale dwie opinie dotyczące Polski w sprawie ustawy o prokuraturze, projektu ustaw o reformie sądownictwa i ustawy o ustroju sądów powszechnych. Początkowo zapowiadano, że w grudniu podczas sesji plenarnej Komisji Weneckiej, organu doradczego Rady Europy, przyjęta zostanie opinia na temat nowelizacji ustawy o prokuraturze. O wydanie opinii na temat tej ustawy poprosił w maju Komitet Monitoringu Zgromadzenia Parlamentarnego Rady Europy. W ramach przygotowań do sporządzenia opinii delegacja Komisji Weneckiej złoży wizytę w Polsce w środę i czwartek. Na mocy ustawy przygotowanej przez PiS, która weszła w życie w zeszłym roku, połączono stanowiska prokuratora generalnego i ministra sprawiedliwości. W miejsce Prokuratury Generalnej powstała Prokuratura Krajowa. Nowy urząd może prowadzić śledztwa w sprawach „o obszernym materiale dowodowym, a także zawiłych pod względem faktycznym lub prawnym”. Wójcik pytany w radiowej Jedynce o wizytę Komisji Weneckiej przyznał, że jest zaskoczony tym, że zainteresowała się ona ustawą o prokuraturze. Prokuratura skuteczniejszaPrzypomniał, że w Polsce przed II wojną światową była tradycja, że prokurator generalny był jednocześnie ministrem sprawiedliwości i dopiero Platforma Obywatelska rozdzieliła te dwie funkcję. Wiceszef MS przypomniał, że prezydent Lech Kaczyński zapowiadał, że jeśli rozdzielenie funkcji zostanie wprowadzone, to dojdzie do wielu patologii.  – Dzisiaj te patologie są odkrywane – to jest Amber Gold, to jest dzika reprywatyzacja. Być może dlatego, że te stanowiska zostały rozdzielone. Dziwię się, że wcześniej Komisja Wenecka nie zainteresowała się tym; interesuje się dziś, kiedy rządzi Prawo i Sprawiedliwość” – zaznaczył.",,
Zmarł ostatni żyjący więzień pierwszego transportu do KL Auschwitz,"W nocy z poniedziałku na wtorek zmarł w wieku 96 lat ostatni żyjący więzień z pierwszego transportu Polaków do KL Auschwitz, żołnierz AK i wieloletni członek Międzynarodowej Rady Oświęcimskiej Kazimierz Albin – poinformowała pasierbica zmarłego Wanda Nowicka.","Kazimierz Albin urodził się w 1922 r. w Krakowie. Do wybuchu wojny ukończył cztery klasy gimnazjum. W styczniu 1940 r. został aresztowany na Słowacji, gdy próbował dotrzeć do formującej się we Francji polskiej armii. Niemcy umieścili go w więzieniu w Preszowie, a następnie Muszynie, Nowym Sączu i Tarnowie. 14 czerwca 1940 r. został deportowany do Auschwitz w pierwszym transporcie polskich więźniów. Otrzymał numer 118. Podczas uroczystości 70. rocznicy wyzwolenia Auschwitz, 27 stycznia 2015 r., mówił on, że „od pierwszego dnia w obozie toczyła się biologiczna walka o przetrwanie, o wydarcie śmierci jak najwięcej istnień, o zachowanie godności ludzkiej”. W obozie Kazimierz Albin pracował m.in. w kuchni kantyny SS. Stamtąd udało mu się zbiec w lutym 1943 r. z obozu wraz z innymi polskimi więźniami: Adamem Klusem, Tadeuszem Klusem, Romanem Lechnerem, Bronisławem Staszkiewiczem, Włodzimierzem Turczyniakiem i Franciszkiem Romanem. Podczas uroczystości w 2015 r. mówił, że „więźniowie uciekali, by wynieść dokumenty zbrodni SS, by przekazać światu prawdę o obozie i z bronią w ręku walczyć z okupantem”. Tylko 10 proc. ucieczek kończyła się pomyślnie. On sam zapłacił za to wysoką cenę – jego siostrę i matkę Niemcy deportowali do KL Auschwitz, a następnie do Ravensbrueck. Obie kobiety przeżyły wojnę. Po ucieczce Kazimierz Albin ukrywał się we wsi Skawica koło Zawoi w Beskidach. Ostatecznie zdecydował się jednak dotrzeć do Krakowa. Został żołnierzem AK. Po ukończeniu konspiracyjnej szkoły podchorążych uczestniczył w wielu akcjach dywersyjnych, a później pełnił funkcję szefa dywersji bojowej III odcinka komendy obwodu Kraków–Miasto. W 1944 r. został awansowany na stopień podporucznika. Po wojnie zdał maturę i podjął studia na wydziale lotniczym Politechniki Krakowskiej. W latach 1952–1963 pracował w Szybowcowym Zakładzie Doświadczalnym w Bielsku–Białej, a później acował m.in. w Zjednoczeniu Przemysłu Lotniczego i Centrali Handlu Zagranicznego „Metaleksport”. Albin był jednym z założycieli Towarzystwa Opieki nad Oświęcimiem, na czele którego przez wiele lat stał. Był też członkiem Międzynarodowej Rady Oświęcimskiej, organu doradczego premiera RP w sprawach dotyczących terenów byłego obozu Auschwitz oraz innych miejsc zagłady w granicach Polski. Kazimierz Albin był odznaczony szeregiem odznaczeń bojowych (m.in. Krzyżem Walecznych, Krzyżem Partyzanckim, Krzyżem Armii Krajowej), a także Krzyżem Kawalerskim, Krzyżem Oficerskim i Krzyżem Komandorskim Orderu Odrodzenia Polski.",,
Prezes Nissana aresztowany za manipulacje podatkowe w Japonii,"Prezes Nissana został aresztowany po tym, jak padło na niego podejrzenie o zaniżanie swojego wynagrodzenia w sprawozdaniach finansowych. Koncern postanowił odwołać ze stanowiska Carlosa Ghosna w czwartek. Prezes koncernu miał ukrywać dochody, a także wykorzystywać pieniądze firmy w celach prywatnych.","Jak podał w oświadczeniu dyrektor naczelny Hiroto Saikawa, Carlos Ghosn ma zostać w czwartek usunięty ze stanowiska  dyrektora generalnego koncernu. Został oskarżony o zaniżanie dochodów w zeznaniach podatkowych. Śledztwo w tej sprawie rozpoczęto po otrzymaniu sygnału przez informatora. – Dochodzenie wykazało, że przez wiele lat zarówno Ghosn, jak i Kelly zgłaszali zaniżone kwoty w raporcie papierów wartościowych giełdy w Tokio, w celu zmniejszenia ujawnionej kwoty w zeznaniu Carlosa Ghosna – oświadczył Nissan. Nissan współpracuje także z innym japońskim producentem samochodów Mitsubishi oraz z francuskim koncernem motoryzacyjnym Renault. Ghosn jest prezesem obu powiązanych firm oraz szefem aliansu Nissana Renault i Mitsubishi. Po ujawnieniu informacji giełdowe notowania Nissana i Renault spadły. Akcje Renault poszybowały o 11 procent w dół, a wartość rynkowa Renault spadła o 2 mld euro do 17 mld euro.  To jeden z najgorszych wyników w Europie. Prezydent Francji Emmanuel Macron oświadczył, że rząd w Paryżu, który jest głównym akcjonariuszem francuskiego koncernu motoryzacyjnego, będzie czujny na temat Renault i jego sojuszu z Nissanem.",,
"Jarosław Kaczyński: Rodzina Radia Maryja filarem wiary, polskości i patriotyzmu","„Jestem przekonany, że rodzina Radia Maryja to jeden z filarów, na których wznosi się gmach wiary, polskości i patriotyzmu” – napisał prezes Prawa i Sprawiedliwości Jarosław Kaczyński do uczestników 27. pielgrzymki tego środowiska na Jasną Górę.","Prezes PiS dziękował wszystkim jego członkom za dotychczasowe i obecne działania, aby „Chrystus tryumfował, a sprawa polska była zwycięska”. Szczególnie podziękował dyrektorowi Radia Maryja o. Tadeuszowi Rydzykowi – za jego „wielkie dzieło, którego podjął się w służbie Panu Bogu i ojczyźnie”. W liście odczytanym przez ministra obrony narodowej, wiceprezesa PiS Mariusza Błaszczaka po niedzielnej mszy będącej głównym punktem pielgrzymki, Kaczyński nawiązał do świętowanej dwa lata temu 1050. rocznicy chrztu Polski, ubiegłorocznego 300-lecia koronacji Obrazu Matki Bożej Częstochowskiej oraz tegorocznej 100. rocznicy odzyskania przez Polskę niepodległości. „Te trzy rocznice tworzą swego rodzaju triadę, której środkowa część, Jasna Góra, symbolicznie spaja pozostałe dwa elementy, wyznaczając u stóp tronu Królowej Polski przestrzeń spotkania Polski i kościoła” – napisał prezes partii rządzącej. „To, mówiąc językiem naszych sarmackich przodków, przymierze z jasnogórską hetmanką trwa od wieków” – zaznaczył Kaczyński, wymieniając jego ważne wydarzenia: dziękczynienie w 1514 r. na Jasnej Górze króla Zygmunta Starego za zwycięstwo pod Orszą, uważaną za pierwszą, w 1628 r., pielgrzymkę gliwickich mieszczan, modlitwy królów Jana Kazimierza w 1657 r. oraz Jana III Sobieskiego przed i po odsieczy wiedeńskiej, półmilionową narodową pielgrzymkę w 1906 r. czy zainicjowane w 1983 przez bł. ks. Jerzego Popiełuszkę pielgrzymki ludzi pracy. „Tak właśnie od wieków mający dobro Rzeczypospolitej na sercu Polacy zawierzali Matce Boskiej Częstochowskiej losy ojczyzny, dziękowali za jej obronę i błagali o pomyślność dla niej” – zaznaczył prezes PiS. „Dziś jasnogórskie błonia goszczą was, drodzy państwo” – zwrócił się do uczestników 27. Pielgrzymki Rodziny Radia Maryja. „Przybyliście tu, aby wyrazić wdzięczność Bogarodzicy za cudowny dar wolności, za wszystkie dobrodziejstwa ofiarowane narodowi polskiemu za ostatnie sto lat, ale także prosić o to, co dla naszej ojczyzny najważniejsze – aby jak najwięcej polskich serc kochało Pana Boga i Polskę; aby ta miłość rosła i tężała z pokolenia na pokolenie oraz dała to, co u progu trzeciego tysiąclecia suplikował w Częstochowie św. Jan Paweł II” – wskazał Kaczyński. Przytoczył przy tym słowa papieża: „Proszę cię, Pani Jasnogórska i Królowo Polski, abyś cały mój naród ogarnęła twoim macierzyńskim sercem. Dodawaj mu odwagi i siły ducha, aby mógł sprostać wielkiej odpowiedzialności, jaka przed nim stoi”. „Jestem święcie przekonany, że ta śmiałość i moc ducha jest w was, drodzy państwo, że jesteście jednym z filarów, na których wznosi się gmach wiary, polskości i patriotyzmu i że ta wasza twierdza, tak jak Jasna Góra zwycięska, której w przeszłości nie zdołali opanować ani Szwedzi, ani Rosjanie ani Austriacy - pozostanie niezdobyta” – zaznaczył prezes PiS. „Chciałbym w tym miejscu podziękować wszystkim członkom rodziny Radia Maryja za wszystko, co uczyniliście i co robicie, by Chrystus tryumfował, a sprawa polska była zwycięska. Osobne podziękowania pragnę złożyć czcigodnemu ojcu dyrektorowi Tadeuszowi Rydzykowi za to wielkie dzieło, którego podjął się w służbie Panu Bogu i ojczyźnie, a którego częścią jest rodzina Radia Maryja” – podkreślił. Pielgrzymka Rodziny Radia Maryja co roku gromadzi dziesiątki tysięcy uczestników i należy do najliczniejszych w roku zgromadzeń na Jasnej Górze. Wraz ze zwolennikami tej katolickiej rozgłośni radiowej w Częstochowie w tym roku modlili się liczni przedstawiciele rządu, wśród nich premier Mateusz Morawiecki.",,
Podczas starć w Hongkongu podpalono mężczyznę. Poszkodowany trafił do szpitala [WIDEO],Brutalne starcia uczestników antyrządowych protestów w Hongkongu z tamtejszą policją. Policja postrzeliła jednego z demonstrantów. Podczas sprzeczki przeciwników i zwolenników hongkońskich władz doszło też do podpalenia mężczyzny.,"Drastyczne zdjęcia dokumentujące zajście opublikowano w mediach społecznościowych. Podczas sprzeczki demonstrantów z mężczyzną, który najprawdopodobniej krytykował protesty, jeden z uczestników incydentu oblał go łatwopalną substancją i podpalił. Poszkodowany przebywa w szpitalu. Policja prowadzi dochodzenie w tej sprawie. Policjant postrzelił też dziś uczestnika protestów. Student jednego z hongkońskich uniwersytetów w poważnym stanie trafił do szpitala. Policja ponownie użyła armatek wodnych i gazów łzawiących. Hongkońskie media opisują wydarzenia jako eskalację przemocy i chaos na ulicach byłej brytyjskiej kolonii.",,
"Zyski Agory. Zarabia więcej na sprzedaży przekąsek w kinach, niż na „GW”",Grupa Agora w trzech kwartałach tego roku osiągnęła więcej zysku ze sprzedaży przekąsek w sieci Helios i nowych lokalach niż ze sprzedaży „Gazety Wyborczej” – donosi serwis wirtualnemedia.pl.,"Jak wylicza serwis, grupa medialna Agora największe wzrosty notuje z wpływów w kinach Helios, reklamie zewnętrznej i pionie internetowym. Grupa zanotowała też wzrost przychodów ze sprzedaży „GW”, jednak osiągnęła spadek z reklam w tej gazecie. Nieznacznie wzrosły też wpływy w segmencie radiowym.W sieci Helios w ostatnich trzech kwartałach przychody ze sprzedaży biletów – a sprzedano ich 9,7 mln – poszły w górę o blisko 15 proc. Podobnie było w przypadku sprzedaży barowej, gdzie wpływy wzrosły do 179 mln zł – 31,2 proc. Podobnie emisja reklam – o 13,6 proc. do 22,5 mln zł. Na koniec września do Heliosa należało 48 kin. Z kolei – informuje portal – w segmencie prasowym Agora zanotowała spadek przychodów o 9,4 proc. – 190,6 mln zł. Ostatnie trzy miesiące dały lekki wzrost sprzedaży „Gazety Wyborczej” – o 8,4 proc. do 72 mln zł. Przychody ze sprzedaży reklam w „Wyborczej” zmalały o 10,4 proc. do 52,4 mln. „Jeszcze mocniej skurczyły się wpływy z magazynów: ze sprzedaży o 22,3 proc. do 8,7 mln zł, a z reklam o 36,4 proc. do 9,6 mln zł” – pisze portal.",,
Boeing rozbił się w Afganistanie,"W prowincji Ghazni we wschodnim Afganistanie rozbił się samolot – poinformowała Agencja Reutera, powołując się na trzech wysoko postawionych przedstawicieli władz. Na razie nie jest jasne, czy był to samolot pasażerski, czy wojskowy. Nie jest też znana liczba ofiar.","Associated Press pisze, że był to samolot pasażerski. Wcześniej informowano, że rozbił się boeing należący do państwowych linii Ariana Afghan Airlines (AAN). Szef przewoźnika zdementował tę informację, dodał jednak, że doszło do katastrofy lotniczej.  – Doszło do katastrofy samolotu, ale nie należy on do Ariany, ponieważ dwa rejsy obsługiwane przez Arianę dzisiaj z Heratu do Kabulu i Heratu do Delhi są bezpieczne – powiedział agencji Reutera dyrektor wykonawczy linii Mirwais Mirzakwal. Władze próbują zlokalizować wrak maszyny, która rozbiła się w górzystej prowincji, częściowo kontrolowanej przez talibów – pisze Reuters. Arif Nuri, rzecznik gubernatora prowincji, wskazał, że samolot spadł ok. godz. 1.10 czasu miejscowego (9.40 w Polsce) w rejonie Deh Jak, kontrolowanym przez talibów.  Przedstawiciel administracji prezydenta Aszrafa Ghaniego podkreślił, że władze wciąż ustalają szczegóły zajścia.  Jak poinformował rzecznik talibów Zabihullah Mudżahid, analizowane są doniesienia w sprawie katastrofy.  Afgański urząd lotnictwa cywilnego ACAA poinformował natomiast w komunikacie, że „nie odnotowano żadnej katastrofy samolotu komercyjnego”.  Ostatnia katastrofa cywilnego samolotu w Afganistanie miała miejsce w maju 2010 r., kiedy to rozbił się samolot linii Pamir Airways, wskutek czego 43 osoby poniosły śmierć. W lutym 2005 r. rozbił się Boeing 737 linii Kam Air – zginęły wówczas 104 osoby na pokładzie.",,
"Rzecznik prezydenta: Mówicie, że wyrównacie dopłaty rolnikom? Bzdury","Mieliście już swój czas i go straciliście. To wy doprowadziliście do tego, że przez wiele lat polski rolnik był na straconej pozycji. Dzisiaj mówicie, że wyrównacie dopłaty? Bzdury mówicie.  Jesteście niewiarygodni w tym zakresie  – powiedział w „Woronicza 17”  Błażej Spychalski, rzecznik prezydenta Polski, zwracając się do przedstawicieli byłego rządu PO-PSL oraz polityków SLD.","W sobotę odbyła się konwencja programowa Prawa i Sprawiedliwości w Lublinie. Prezes PiS Jarosław Kaczyński, premier Mateusz Morawiecki oraz wicepremier Beata Szydło przedstawili program wyborczy PiS. Podniesienie pensji minimalnej do 3000 zł na koniec 2020 r., do 4000 zł w 2023 r., druga trzynasta emerytura w 2021 r. i pełne dopłaty do hektara dla rolników – znalazły się w „hattricku Kaczyńskiego”, który prezes PiS przedstawił na sobotniej konwencji.W sobotę odbyła się też konwencja Koalicji Polskiej. – Chcemy połączyć Polaków, odbudować wspólnotę, przywrócić braterstwo, budować silną, bezpieczną i dostatnią Rzeczpospolitą – powiedział w Sandomierzu lider PSL Władysław Kosiniak-Kamysz. Dodał, że program PSL-KP jest dla wszystkich, nie dla wybranych.Z kolei w piątek odbyła się konwencja programowa Koalicji Obywatelskiej. Kandydatka Koalicji Obywatelskiej na premiera Małgorzata Kidawa-Błońska zaprezentowała program wyborczy KO. Znane już do tej pory propozycje koalicji zostały uzupełnione o kwestie istotne dla samej Kidawy-Błońskiej, dotyczące m.in. osób młodych, praw kobiet oraz kultury. Podczas konwencji odsłonięte zostało też hasło kampanii KO: „Jutro może być lepsze”.W TVP Info politycy dyskutowali o trzech konwencjach programowych. Jak mówił wiceminister spraw wewnętrznych Paweł Szefernaker PiS jest wiarygodny „bo od czterech lat konsekwentnie realizujemy nasz program”. – My obiecaliśmy „piątkę” Kaczyńskiego i cała piątka będzie zrealizowana do 1 października – mówił.– To wiarygodny program, by w Polsce żyło się lepiej, by był wyższy poziom życia Polaków, wyższe płace. Jesteśmy wiarygodni i będziemy tę drogę kontynuować – zapewnił Szefernaker. Europosłanka Beata Kempa z Solidarnej Polski odniosła się do „cystern wstydu PO-PSL”, który – jak informowali politycy PiS – ma uświadomić Polakom, że obecne programy społeczne są w dużej mierze finansowane z pieniędzy mafii VAT-owskich, które zostały zlikwidowane.– Te 60 mld prędzej znowu wypłyną cysternami, niż trafią do Polskich obywateli. PO pokazała już jak rządzi – powiedziała Kempa. 60 mld to według wyliczeń koszt zrealizowania obietnic wyborczych KO.Kempa skomentowała też działania rządu PO-PSL. – Podniesienie wieku emerytalnego to strzał w ludzi politycznie karygodny. Tutaj Władysław Kosiniak-Kamysz jako lider mógł to zastopować, mogliście zrobić wszystko, by tego nie zrealizowano – mówiła. – Mieliście większość. Dlaczego wtedy nie zrobiliście nic? – pytała przedstawicieli opozycji.Rzecznik prezydenta RP Błażej Spychalski powiedział zwracając się do przedstawicieli opozycji, że „mieliście już swój czas i go straciliście”. – To wy doprowadziliście do tego że przez wiele lat polski rolnik był na straconej pozycji. Dzisiaj mówicie ze wyrównacie dopłaty? Bzdury mówicie.  Jesteście niewiarygodni w tym zakresie – mówił Spychalski.",,
KRRiT prosi o. Rydzyka o wyjaśnienia,W związku z rozbieżnościami w ocenie zajść podczas lipcowej pielgrzymki Rodziny Radia Maryja na Jasną Górę Krajowa Rada Radiofonii i Telewizji zamierza spotkać się z ich uczestnikami. KRRiT zwróciła się do dyrektora Radia Maryja o podanie ich nazwisk i kontaktu do nich.,"Chodzi o wydarzenia z 9 lipca. Według doniesień mediów, uczestnicy pielgrzymki mieli zaatakować m.in. ekipę telewizji Polsat – reporterka stacji miała zostać uderzona w twarz. Sprawę bada prokuratura w Częstochowie.Jak poinformowała w środę rzeczniczka Krajowej Rady Radiofonii i Telewizji Katarzyna Twardowska, do dyrektora Radia Maryja ks. Tadeusza Rydzyka KRRIT zwróciła się też o przedstawienie stanowiska nadawcy w tej sprawie oraz opisu całego wydarzenia.KRRiT podjęła decyzję o spotkaniu się z uczestnikami zajść na pielgrzymce po tym, gdy otrzymała rozbieżne opinie posłów i senatorów na ten temat.W opinii sejmowej Komisji Kultury i Środków Przekazu, wydanej pod koniec lipca, napisano, że utrudnianie pracy dziennikarzom godzi w konstytucyjne normy wolności słowa i prawa do informacji.„Mimo upływu 22 lat od zniesienia cenzury ciągle jednak zdarzają się przypadki nierespektowania tych zasad. Ostatnio jednym z przejawów zachowań budzących sprzeciw było agresywne potraktowanie ekipy telewizji Polsat, a także innych pojedynczych dziennikarzy podczas pielgrzymki Rodziny Radia Maryja” – napisali w opinii posłowie. W głosowaniu nad tekstem opinii nie wzięli wówczas udziału posłowie PiS – opuścili salę.Z kolei senatorowie z komisji kultury uznali, że „ekipa Polsatu zakłóciła przebieg pielgrzymkowej mszy św. z zastosowaniem przemocy fizycznej wobec jej uczestnika, a następnie dokonała nieodpowiadającego rzeczywistości przedstawienia przebiegu zdarzenia”.W piśmie skierowanym do szefa KRRiT Jana Dworaka, senatorowie wyrazili wolę, by ten zdyscyplinował „sprawców tego godnego ubolewania nadużycia prawa do pozyskiwania informacji”. Tę opinię komisja przegłosowała głosami PiS.KRRiT już 15 lipca zabrała głos w sprawie zajść na pielgrzymce. W wydanym wówczas oświadczeniu napisano, że zastosowanie siły wobec dziennikarzy i tym samym uniemożliwianie wykonywania przez nich swojej pracy jest ”nie do pogodzenia z obowiązującymi w Polsce standardami”.",,
Nie ma „trwałego rozejmu” tylko „sposoby osiągnięcia pokoju”. Przeredagowano wpis na oficjalnej stronie Poroszenki,"Petro Poroszenko i Władimir Putin porozumieli się o sposobach
osiągnięcia zawieszenia broni w Donbasie, a nie w sprawie stałego rozejmu –  służby prasowe prezydenta Ukrainy sprecyzowały przekazany początkowo komunikat. Wcześniej rzecznik Kremla Dmitrij Pieskow oświadczył, że prezydenci „rozmawiali o krokach, które przyczyniłyby się do rozejmu” na wschodzie Ukrainy. Podkreślił, że „Rosja nie może fizycznie zgodzić się na rozejm, ponieważ nie jest stroną konfliktu”.","Administracja ukraińskiego prezydenta poinformowała przed południem, że Petro Poroszenko i Władimir Putin porozumieli się w sprawie stałego przerwania ognia w Donbasie. Także na profilu prezydenta Poroszenki na Twitterze pojawił się wpis, że to efekt porannej rozmowy telefonicznej z Putinem.„Rezultatem rozmowy jest porozumienie o stałym zawieszeniu broni w Donbasie. Osiągnięto wzajemne porozumienie w kwestii kroków, które umożliwią ustanowienie pokoju” – głosi krótkie oświadczenie służb prasowych Poroszenki. Separatyści: wycofanie się z „naszej ziemi”  Wicepremier samozwańczej Donieckiej Republiki Ludowej Władimir Antiufiejew oświadczył, że separatyści w dalszym ciągu jako warunek pokoju na wschodzie Ukrainy stawiają żądanie wycofania się z „ich terytoriów” ukraińskich sił rządowych. W rozmowie z agencją Reutera Antiufiejew powiedział, że informacje o rozmowie prezydentów Rosji i Ukrainy w sprawie zawieszenia broni na wschodzie Ukrainy są prowokacją, ponieważ Rosja nie jest stroną konfliktu.  Druga rozmowa prezydentów w ciągu tygodniaW ocenie rzecznika Kremla, „oceny prezydentów dwóch krajów dotyczące możliwych drógwyjścia z ciężkiej kryzysowej sytuacji są w znacznym stopniu zbieżne”. W rozmowie telefonicznej prezydenci Rosji i Ukrainy „kontynuowali dyskusję na temat kryzysu wojennego i humanitarnego na Ukrainie” – przekazał Dmitrij Pieskow. – Szefowie państw wymienili poglądy na to, co w pierwszej kolejności należy zrobić dla jak najszybszego wstrzymania rozlewu krwi na południowym wschodzie tego kraju – powiedział.   To już drugi kontakt Putina i Poroszenki w ciągu ostatniego tygodnia.   W ubiegły wtorek, 26 sierpnia, liderzy Rosji i Ukrainy przez ponad dwie godziny konferowali w Mińsku przy okazji spotkania Unia Celna-Ukraina-UniaEuropejska. Poroszenko zabiegał wówczas o poparcie dla swojego planupokojowego dla południowo-wschodniej Ukrainy.Szczyt NATO bez RosjiPutin od wtorku przebywa na Dalekim Wschodzie, skąd w środę udaje się doMongolii. Natomiast Poroszenko leci w czwartek do Newport w Walii, gdzieweźmie udział w szczycie NATO. Prezydent Rosji tym razem nie zostałzaproszony na spotkanie przywódców państw Sojuszu Północnoatlantyckiego.",,
Postępowanie ws. PCK pod nadzorem Prokuratury Krajowej,"Postępowanie przygotowawcze w sprawie PCK, prowadzone przez prokuraturę okręgową, jest nadzorowane przez Prokuraturę Krajową – poinformował w Gdańsku rzecznik resortu sprawiedliwości Jan Kanthak.","Konferencja prasowa, którą zorganizował Kanthak miała związek z zapowiedzią złożenia przez Platformę Obywatelską wniosku do prokuratora generalnego Zbigniewa Ziobry ws. objęcia przez niego osobistym nadzorem śledztwa ws. „afery w PCK”.– Platforma Obywatelska i jej przewodniczący Schetyna nie po raz pierwszy narażają się na śmieszność. Apelują o coś, co od dawna jest. Postępowanie przygotowawcze ws. PCK prowadzone przez prokuraturę okręgową jest nadzorowane przez Prokuraturę Krajową - departament przestępczości zorganizowanej. Prokurator generalny jest informowany na bieżąco o tej sprawie – powiedział Kanthak.– Zostałem upoważniony do tego, aby poinformować, że sprawa jest bardzo wielowątkowa. Liczy ona przeszło 60 akt tomów, zostało przesłuchanych blisko 100 osób, postawiono zarzuty już 7 osobom, jedna osoba była w areszcie, decyzją sądu - wbrew woli prokuratury - została wypuszczona za kaucją – dodał.",,
Kijów odzyskuje kontrolę nad Donieckiem? Separatyści mówią o końcu Noworosji,"– Projekt „Noworosja” został zakończony. Przegraliśmy – to słowa Igora Girkina, znanego też jako „Striełkow”. Ten były dowódca separatystów w rozmowie z dziennikarzami oskarżył Rosję o spowodowanie klęski separatystów, bo to Syria stała się dla niej ważniejsza. Według niego bez Rosji wojska separatystów nie mają żadnych szans. – Ukraińska armia jest w stanie je zniszczyć w ciągu trzech dni – zdradził. Zdaniem części obserwatorów to jeden z wielu sygnałów, że Kijów odzyskuje kontrolę nad zbuntowanym Donieckiem i Ługańskiem.","Mimo oficjalnego zawieszenia broni, obie strony konfliktu są gotowe do walki. Świadczą o tym manewry armii samozwańczejDonieckiej Republiki Ludowej. Jednocześnie separatyści zarzucają wojskom rządowym naruszanie porozumień pokojowych i  wstrzymują wycofywanie części uzbrojenia do 21października.Mimo tych napięć obserwatorzy OBWE podają, że od kilku tygodni wDonbasie nie doszło do poważnych walk, a strony powoli wycofują swoje armie. – Nasza misja polega na monitorowaniu i weryfikowaniu porozumienia o wycofaniu broni. Dziś zajmujemy się moździerzami – mówi Trevor Williams, jeden z obserwatorów. Rosja poświęca Noworosję dla Syrii? Spokój na granicy nie cieszy Igora Girkina, znanego też jako„Striełkow”. Stwierdził, że Noworosja przegrała, bo stała się dla Rosji niewygodna. – Noworosji nie było i nie ma. Projekt został zakończony, i co, że zginęły tysiące osób. To nie Kreml go rozpoczął, ale to on go zakończył – żali się „Striełkow”.Dodaje, że to konsekwencja zaangażowania Rosji w Syrii.Według byłego komendanta, bez Rosji wojska separatystów nie majążadnych szans. – Ukraińska armia jest w stanie je zniszczyć w ciągu trzech dni – ostrzega. Donbas to spalona ziemia Zdaniem byłego ambasadora, doktora Wiktora Rossa, Striełkow w tensposób chce sprowokować Władimira Putina do większegozaangażowania w sprawy wschodniej Ukrainy. Rosji jednak może nie być na to stać, dlatego chce porozumieć się w sprawie Donbasu z Kijowem. – Ja bym nie liczył, że Putin tak łatwo zrezygnuje z Ukrainy – uważa z kolei Jan Piekło – bo Ukraina jest zbyt ważnym elementem w układance Putina.Profesor Andrzej Gil uważa, że nie ma znaczenia, czy Donbas zostanie przyłączony z powrotem do Ukrainy, czy nie. – To jest spalona ziemia, nikomu niepotrzebna. Jeśli Ukraina chce na nowoją zagospodarować, to wymaga inwestycji sięgających miliardów dolarów – przyznaje ekspert. A tych Ukrainie brakuje, bo w ostatnim roku sytuacja ekonomiczna kraju znacząco się pogorszyła.",,
Skarga sygnalisty nie może pozbawić prezydenta prawa do poufnych rozmów z przywódcami,"W pośpiechu, by doprowadzić do impeachmentu Donalda Trumpa, Kongres łamie konstytucyjne normy, pozwalając, by skarga jednego sygnalisty de facto pozbawiła prezydenta USA możliwości prowadzenia poufnych rozmów z zagranicznymi przywódcami - pisze „Wall Street Journal”.","„Czy zaledwie oskarżenie sygnalisty zatrudnionego w służbach wywiadowczych może stać się ważniejsze od prezydenckiego prawa do przywileju wykonawczego (ang. executive privilege)?” – pyta „Wall Street Journal” w komentarzu redakcyjnym.„Wydaje się, że tak właśnie myślą Demokracji i prasa, rozkoszujący się ostatnimi doniesieniami o rozmowach Donalda Trumpa z zagranicznymi przywódcami. Najpierw była rozmowa (Trumpa) z prezydentem Ukrainy, później (...) przeciek z rozmowy Trumpa z premierem Australii Scottem Morrisonem” – pisze dziennik. Amerykańscy dziennikarze podkreślają, że „teraz Demokraci domagają się wglądu w zapisy innych jego rozmów telefonicznych z innymi przywódcami”.Trump i jego administracja są oskarżani o próby zatuszowania skandalu, choć Biały Dom opublikował zapis rozmowy prezydenta z Wołodymyrem Zełenskim i skargę sygnalisty – zauważa „WSJ”, pisząc o „lekceważeniu dla zasady podziału władzy”. Nowojorscy redaktorzy zauważają, że „Schiff skrytykował go za to, że w ogóle wstrzymał się z przekazaniem dokumentu Kongresowi”.Jak pisze „WSJ”, wniosek z ostatnich wydarzeń jest taki, że za każdym razem, gdy ktoś w aparacie państwowym złoży skargę na prezydenta, Kongres ma prawo zażądać jej przekazania i upublicznienia. „To znaczy, że żaden zagraniczny przywódca nie może oczekiwać, że cokolwiek, co powie Trumpowi lub kolejnemu prezydentowi (USA), pozostanie poufne” – ocenia „WSJ”.Nowojorski dziennik pisze o „ironii płynącej z faktu, że w pośpiechu, by doprowadzić do impeachmentu Trumpa za jego prawdziwe czy zmyślone naruszenia norm politycznych, jego przeciwnicy swobodnie sami je naruszają”.„Wall Street Journal” podsumowuje, że „w pośpiechu, by odsunąć Trumpa od władzy, wszystkie chwyty są dozwolone”.",,
Franciszek w PE: Europa jak bezpłodna i nietętniąca życiem babcia,– Chciałbym przekazać całej Europie i jej mieszkańcom orędzie nadziei i zachęty do pokonywania podziałów – mówił papież podczas przemówienia w Parlamencie Europejskim.W Strasburgu Franciszka przywitał przewodniczący PE. Przed lotniskiem i budynkami PE na papieża czekały niewielkie grupy ludzi. Franciszek wygłosił też mowę w Radzie Europy.,"– Dzisiejsze szerzenie praw człowieka odgrywa kluczową rolę w całej Unii Europejskiej – mówił papież Franciszek do zgromadzonych europosłów.Papież w swoim przemówieniu zwrócił uwagę na osobę jako jednostkę. Podkreślił, że godność ludzka jest czymś nienaruszalnym i podstawowym. – Krzewienie godności osoby oznacza uznanie, ze posiada ona prawa, których nikt nie może jej pozbawić, zwłaszcza w imię ekonomii – mówił.Franciszek przedstawił pesymistyczny obraz życia obywateli Unii. Mówił o dominacji samotności, obojętności wobec najsłabszych, egoizmu i „agresywnego konsumpcjonizmu”. Papież powiedział, że samotności doświadczają zarówno ludzi starsi, pozostawieni własnemu losowi, jak i młodzież pozbawiona szans na przyszłość oraz imigranci. – Samotność ta uległa zaostrzeniu przez kryzys gospodarczy – podkreślił. Następnie zauważył: „w ostatnich latach, oprócz procesu rozszerzenia UniiEuropejskiej, rośnie nieufność obywateli do instytucji uznanych za odległe,trudniące się ustanawianiem przepisów postrzeganych jako dalekie odwrażliwości poszczególnych narodów, jeśli nie wręcz za szkodliwe”.  „Odnosi się ogólne wrażenie zmęczenia i starzenia się Europy – babci, już bezpłodnej i nietętniącej życiem”– Z wielu stron odnosi się ogólne wrażenie zmęczenia i starzenia się Europy – babci, już bezpłodnej i nietętniącej życiem – ocenił papież. Wyraził opinię, że wielkie ideały, które inspirowały Europę, „straciły siłę przyciągania na rzecz biurokratycznych mechanizmów technicznych swoich instytucji”. Papież Franciszek zaapelował także o wspólne stawienie czoła problemowi imigracji. Odnosząc się do napływu imigrantów oświadczył: „nie można się godzić z tym, by Morze Śródziemne było wielkim cmentarzem”. Papież Franciszek przybył do Strasburga o godz. 10 i po krótkiej ceremonii powitalnej od razu udał się do Parlamentu Europejskiego. Następnie, na uroczystej sesji plenarnej papież zwrócił się w swym przesłaniu do ponad 750 posłów z 28 państw Unii Europejskiej.  W południe papież Franciszek przybył do sąsiadującej z Parlamentem Rady Europy. Czekało tam na niego ponad 700 przedstawicieli 47 państw członkowskich, wśród nich kilkuosobowa delegacja polskiego parlamentu. To druga wizyta głowy Stolicy Apostolskiej w Strasburgu od 26 lat, kiedy to obie instytucje odwiedził Jan Paweł II. Transmisja na ekranach w katedrze strasburskiejPo czterech godzinach pobytu w Strasburgu zwierzchnik Kościoła katolickiego odleciał do Rzymu. Była to najkrótsza zagraniczna wizyta w historii Stolicy Apostolskiej. Wystąpienia papieża były transmitowane na ekranach w katedrze strasburskiej.To piąta zagraniczna podróż Franciszka, po jego wizytach w Brazylii, Ziemi Świętej, Korei Południowej i Albanii.Był to również wyjątkowy tydzień w historii pielgrzymek papieży. W ciągu zaledwie kilku dni odbędą się aż dwie. W piątek Franciszek jedzie do Turcji.",,
"„The Guardian” o Pileckim: Zrobił więcej niż ktokolwiek, by ujawnić horror obozu","Brytyjski dziennik „The Guardian” w sekcji poświęconej książkom przybliża sylwetkę rotmistrza Witolda Pileckiego. Jego biografia „Ochotnik"" autorstwa Jacka Fairweathera ubiega się o jedną z głównych brytyjskich nagród literackich – Costa Book Awards.","„Ta zdumiewająca opowieść o Witoldzie Pileckim, członku ruchu oporu w Warszawie, który próbował wzniecić bunt w obozach, zdobyła nagrodę Costa Book Award w kategorii biografia” – pisze „The Guardian”.  6 stycznia książka „The Volunteer: The True Story of the Resistance Hero who Infiltrated Auschwitz” otrzymała nagrodę Costa Book Award w kategorii Biografia, co oznacza, że wciąż ma szansę na zdobycie głównej nagrody – tytułu Costa Book of the Year 2019, czyli wygrania jednego z najbardziej prestiżowych konkursów literackich w Wielkiej Brytanii.  „Relacja dziennikarza Jacka Fairweathera o odwadze, sile i człowieczeństwie Pileckiego zasłużenie otrzymała nagrodę Costa (Book Award) 2019 za biografię”. Jak sam mówi, historia Pileckiego jest „niezbędna dla naszego zrozumienia, jak powstało Auschwitz”. „Na oczach Pileckiego obóz koncentracyjny został przekształcony w fabrykę śmierci. Przez prawie trzy lata spędzone w Auschwitz ryzykował życiem, by odsłonić prawdziwy horror obozu. Jego heroiczne próby zwrócenia uwagi świata na to, co się działo, ujawniły się w pełni dopiero po upadku Związku Sowieckiego i otwarciu polskich archiwów państwowych” – pisze dziennik.  Gazeta opisuje losy Pileckiego od jego decyzji z lipca 1940 r., by na ochotnika trafić do niemieckiego obozu Auschwitz, poprzez jego próby wzniecenia oporu w obozie oraz starania o przekazanie na zewnątrz informacji o tym, co się w nim dzieje, jego ucieczkę z Auschwitz, aż po proces i egzekucję w komunistycznej Polsce w 1948 r.",,
Wiceprezydent USA weźmie udział w konferencji bliskowschodniej w Warszawie,"Wiceprezydent USA Mike Pence przyleci w lutym do Warszawy, by wziąć udział w konferencji bliskowschodniej. Drugim etapem europejskiej podróży amerykańskiego wiceprezydenta będą Niemcy.","Biały Dom oficjalnie poinformował, że Mike Pence przybędzie do Europy i w dniach 13-16 lutego odwiedzi Polskę i Niemcy. Jako pierwsza wiadomość podała na Twitterze korespondentka TVP w USA Zuzanna Falzmann.Podczas wizyty w Warszawie wiceprezydent USA wygłosi główne przemówienie na organizowanej wspólnie przez Polskę i Stany Zjednoczone konferencji ministerialnej w sprawie pokoju i bezpieczeństwa na Bliskim Wschodzie. „Wiceprezydent będzie mówił o współpracy z naszymi partnerami na rzecz budowy silnego, bezpiecznego i stabilnego ekonomicznie Bliskiego Wschodu” – napisano w komunikacie. Biały Dom poinformował, że wiceprezydent będzie też rozmawiał z polskimi władzami na temat relacji dwustronnych, przede wszystkim współpracy energetycznej, wojskowej i gospodarczej. W skład amerykańskiej delegacji wejdzie także sekretarz stanu Mike Pompeo.",,
Tranzyt Merkurego. Szykuje się widowisko astronomiczne,11 listopada Merkury  przesunie się na tle tarczy słonecznej. To najważniejsze zjawisko astronomiczne tego roku. Jest także bardzo rzadkie. Na kolejny tranzyt będziemy musieli poczekać do 2032 roku.,"Tranzyt ma rozpocząć się około godziny 13.35. Będzie można je obserwować do zachodu Słońca pod warunkiem, że niebo będzie bezchmurne.   Zdaniem cytowanego przez Radio Gdańsk astronoma Jarosława Pióro przejście planety na tle tarczy słonecznej dla zwykłego obserwatora nieba nie wygląda zbyt spektakularnie. Aby obserwować  niewielką kropkę na tle naszej gwiazdy, trzeba robić to przez teleskop zaopatrzony w specjalne filtry do obserwacji oślepiającego Słońca.",,
"Tusk wykłada, Trzaskowski prostuje, Juncker nie wierzy [OPINIA]","Opozycja w tym tygodniu najadła się bananów oraz wstydu, bo główny koncept powstania Koalicji Europejskiej jest bzdurą nawet dla szefa Komisji Europejskiej. Jean-Claude Juncker zepsuł kampanię wyborczą opozycji i nie uratuje tego nawet Donald Tusk, który 3 maja pośpieszył z pomocą wykładać o konstytucji.","Sobota. Szlachta nie pracuje„Przynależność do Unii Europejskiej jest wymogiem polskiego patriotyzmu, ale czy musi oznaczać, że na wszystko się zgadzamy?” – mówił podczas konwencji PiS w Poznaniu Jarosław Kaczyński. Na tej samej konwencji premier Mateusz Morawiecki tłumaczył: „walczymy o silną Unię Europejską, o Unię która nie jest koncertem mocarstw (…) tylko jest Unią Europejską równych państw”. Także Grzegorz Schetyna zorganizował tego dnia w Poznaniu konwencję Koalicji Europejskiej. Swoim wyraźnie znudzonym koalicyjnym partnerom, kolejny raz mówił… tak, tak! O polexicie... „(…) Jako Koalicja Europejska nie damy wyprowadzić Polski z Europy” – grzmiał w lider Platformy Obywatelskiej. Twarze koalicjantów mówiły, że nie są w stanie tego słuchać dłużej, ale tego dnia nikt z Koalicji Europejskiej jeszcze nie wyszedł.  Według Jerzego Stępnia, który tego dnia miał wykład w urzędzie dzielnicowym na warszawskim Ursynowie, PiS ma poparcie niewolników i chłopów pańszczyźnianych. „Nasze społeczeństwo jest postchłopskie i ma mentalność chłopa pańszczyźnianego, czyli niewolnika!” – mówił były prezes Trybunału Konstytucyjnego. Wedle wykładu konstytucjonalisty szlachtą w naszym społeczeństwie jest opozycja. I tu profesor trochę racji ma, bo w działaniu opozycji można dopatrzeć się najgorszych cech tej części polskiej szlachty, która doprowadziła do upadku I Rzeczpospolitej: warcholstwa, wasalnych powiązań, służalczości wobec obcych mocarstw i myślenia wyłącznie o swoim kastowym interesie. Niedziela Miłosierdzia BożegoOkazją do zmiany postawy życiowej na mniej egocentryczną było Święto Miłosierdzia Bożego, obchodzone przez Kościół katolicki w pierwszą niedzielę po Wielkanocy. W tym duchu wypowiadał się Prezes PiS Jarosław Kaczyński podczas regionalnej konwencji PiS w Białymstoku: „Polska, naród polski to musi być wspólnota, ale wspólnota to musi być coś realnego, to musi być równość szans”. Natomiast Paweł Kukiz podczas konwencji Kukiz’15 nie miał zbyt wiele miłosierdzia dla obecnych władz Unii Europejskiej. „Nie może być tak, że Europę trzyma w garści Komisja Europejska, która tak naprawdę służy interesom dwóch państw, takiemu swoistemu małżeństwu (Emmanuela) Macrona z Angelą Merkel”. Poniedziałek. Juncker nie wierzy w polexitGrzegorz Schetyna, powtarzający w kółko „PiS równa się polexit” nikogo nie przekonał. W poniedziałek okazało się, że w polexit nie wierzy sam Jean-Claude Juncker. Przewodniczący KE w wywiadzie, który ukazał się w poniedziałek w „Rzeczpospolitej”, stwierdził, że nie ma możliwości, żeby Polska opuściła Unię Europejską, jeśli PiS wygra kolejne wybory parlamentarne. „Polska jest z nami, bo podzielamy wspólne wartości” – powiedział Juncker. Cała kampania wyborcza Koalicji Europejskiej jako ratującej Polskę przed wyjście z Unii poszła na marne… Robert Biedroń łączy siły z byłymi działaczami Samoobrony i tworzy AgroWiosnę. W ten sposób kolejny raz udowadnia, że zapowiadana przez niego nowa jakość w polityce to tylko wiosenna lipa. AgroWiosna chce patrzeć na ręce Ministerstwu Rolnictwa, a tymczasem warto, by popatrzyła na ręce opozycji. A w tych rękach pojawiły się banany. Nie polskie jabłka ani gruszki. Nawet nie cebula. Eksportowe banany jedli pod Muzeum Narodowym w Warszawie aktywiści opozycji, przy okazji pomstując na rząd i Kościół katolicki. I co na to AgroUnia i AgroWiosna? Czy nie lepiej jeść owoce od polskich producentów? Wtorek. Trzaskowski prostuje Opozycja na polexicie pośliznęła się jak na skórce od banana. Minął dzień od wypowiedzi Junckera i Koalicja Europejska zaczyna się wycofywać się z tej bajki. „Politycy PiS mogą nie chcieć wyprowadzić Polski z Unii Europejskiej, ale prowadzą tak złą politykę, że to się może tak skończyć” – prostował przekaz opozycji w TOK FM Rafał Trzaskowski. Ale przecież przewodniczący Juncker mówił w tym samym wywiadzie: „Polska jest z nami, bo podzielamy wspólne wartości”. Skoro szef Komisji Europejskiej mówi o wspólnych wartościach, to kto ma Polskę z Unii wyrzucić? Czyżby Donald Tusk? Jarosław Kaczyński nie o bananach i polexicie, ale o konkretnych pieniądzach rozmawiał w Krakowie z emerytami i rencistami. „Trzynasta emerytura to część i początek programu podnoszenia emerytur w Polsce wraz ze zwiększaniem się możliwości państwa” – mówił prezes PiS. Wypłata tzw. jarkowego (1100 zł brutto) już w maju. Czwartek. Dzień Flagi i Dzień Polonii i Polaków Za Granicą„Polacy w kraju oraz za granicą są wspólnotą. Łączy nas pamięć o pokoleniach naszych przodków, którzy na polskiej ziemi tworzyli polską historię. Tę wielką historię kraju i te miliony prywatnych historii polskich rodzin” – mówił marszałek Senatu Stanisław Karczewski w specjalnym wystąpieniu w TVP Polonia. W podkrakowskim Centrum Macierz Polonii, podczas uroczystości pod patronatem wicepremiera i ministra kultury prof. Piotra Glińskiego, podpisano akt erekcyjny Pomnika Macierz Polonii. Zaprojektowany przez prof. Czesława Dźwigaja monument będzie symbolizować pamięć o zasługach dla kraju Polaków żyjących poza Ojczyzną. Uroczystości uświetnił występ polskiego zespołu pieśni i tańca „Troczanie” z Litwy. W czwartek obchodziliśmy również Dzień Flagi, ale Nowoczesna pewnie nie wiedziała, że chodzi o flagę biało-czerwoną, która Krzysztofowi Mieszkowskiemu kojarzy się z PiS-em. Partia Katarzyny Lubnauer przedstawiła projekt uchwały, w której napisano, że „otaczanie symbolu Unii Europejskiej szacunkiem jest prawem i obowiązkiem każdego obywatela i obywatelki Rzeczypospolitej Polskiej oraz wszystkich organów państwowych i jednostek samorządu terytorialnego, ich instytucji oraz organizacji”. Opozycja znów straszy więzieniem: tym razem za zniszczenie niebieskiej flagi z gwiazdkami. Miłość do unijnej flagi jeszcze można zrozumieć, ale zamiłowanie do zamykania Polaków w więzieniach tzw. demokratycznej opozycji nie uchodzi. Piątek. Nowe sumienie naroduW całej Polsce odbyły się uroczystości z okazji rocznicy uchwalenia Konstytucji 3 maja. W warszawskiej archikatedrze odprawiona została msza św. za ojczyznę, w której uczestniczyli m.in. prezydent Andrzej Duda, premier Mateusz Morawiecki, członkowie rządu, przedstawiciele parlamentu z marszałkami Sejmu i Senatu – Markiem Kuchcińskim i Stanisławem Karczewskim. Podczas mszy Kardynał Kazimierz Nycz wspominał Stefana Wyszyńskego: „Ksiądz prymas był daleki i wolny od wszelkiego niebezpieczeństwa nacjonalizmu, chociaż niezwykle kochał Polskę, niezwykle kochał ojczyznę (…). I nie znajdziemy u prymasa, mimo że przeciwników politycznych ówczesnych miał bardzo trudnych, nie znajdziemy u niego żadnych słów, które by były słowami zemsty, słowami braku miłości, słowami braku szacunku dla człowieka”. Kardynał Nycz przypomniał również słowa Prymasa Tysiąclecia: „kto nienawidzi, ten już przegrał”. Tymczasem na Uniwersytecie Warszawskim Leszek Jażdżewski, mobilizował opozycję przed wykładem Donalda Tuska mówiąc: „Kościół katolicki w Polsce, obciążony niewyjaśnionymi skandalami pedofilskimi, opętany walką o pieniądze i o wpływy, stracił moralny mandat do tego, żeby sprawować funkcję sumienia narodu”. W roli nowego sumienia narodu wystąpił przewodniczący Rady Europejskiej Donald Tusk, a w roli nowego Pisma Świętego Konstytucja RP tworzona m.in. przez Aleksandra Kwaśniewskiego. Donald Tusk mówił że: „gwałt na konstytucji podważa bowiem najbardziej podstawowy fundament wspólnoty” i „(…) nie może być tak, że władza raz do roku obchodzi święto konstytucji, a na co dzień konstytucję obchodzi”. A czy kogoś obchodzi wykład Donalda Tuska dowiemy się już 26 maja.",,
"Breivik: masakra „okrutna, lecz konieczna”","Oskarżony o zabójstwo 77 osób Anders Behring Breivik przeprosił w poniedziałek rodziny swych przypadkowych i niezaangażowanych politycznie ofiar. Odmówił przeproszenia bliskich osób zastrzelonych na wyspie Utoya, gdzie trwał obóz młodzieżówki Partii Pracy. Przed sądem w Oslo trwa piąty, ostatni dzień przesłuchania Breivika. Dalsze procedury sądowe mają zakończyć się w ciągu dziesięciu tygodni.","– Chciałbym złożyć najszczersze przeprosiny – oświadczył w sądzieekstremista. Zwrócił się w ten sposób do rodzin przypadkowych przechodniówzabitych lub rannych w wybuchu bomby, którą podłożył 22 lipca 2011 roku wdzielnicy rządowej Oslo. Na pytanie prokuratora, czy chce przeprosić również rodziny innych osób,które zginęły w budynkach ministerialnych lub na wyspie Utoya, w pobliżuOslo, gdzie zastrzelonych zostało 69 uczestników letniego obozu, Breivikodpowiedział przecząco.Powtórzył też, że masakra młodych zwolenników Partii Pracy i pracownikówministerstw była „okrutna, lecz konieczna”. Argumentował, że 44 osobyzastrzelone na wyspie Utoya pełniły pewne funkcje w młodzieżowej formacjirządzącej Norweskiej Partii Pracy, a letni obóz tego ugrupowania był „obozem indoktrynacji politycznej”.33-letni Norweg porównał też cierpienie rodzin ofiar do swej własnejsytuacji, ponieważ – jak oświadczył – po zeszłorocznych atakach utraciłkontakt z rodziną i przyjaciółmi.W strzelaninie na wyspie Utoya zginęło 69 osób, a osiem kolejnych poniosło śmierć w wybuchu bomby w stolicy Norwegii. Ładunek eksplodował w pobliżu kancelarii premiera Jensa Stoltenberga, przewodniczącego Partii Pracy, który w tym czasie był nieobecny w biurze.Breivik przyznał się do zarzucanych mu czynów, ale zaznaczył, że nie czuje się winny, ponieważ dążył do tego, by ochronić Norwegię przed wielokulturowością i zalewem islamu, którym sprzyja polityczna lewica.  W zależności od tego, czy Breivik zostanie uznany za poczytalnego, czeka go kara więzienia lub pobyt w szpitalu psychiatrycznym. Sam zamachowiec mówi, że jest zdrowy psychicznie, a jego działanie było aktem politycznego ekstremizmu. W czasie procesu przez cały czas Breivika obserwują eksperci z dziedziny psychiatrii. Kwestia jego zdrowia psychicznego to główna wątpliwość, która ma zostać rozstrzygnięta w czasie planowanego na 10 tygodni procesu. Ekstremiście grozi do 21 lat więzienia, jeśli zostanie ostatecznie uznany za poczytalnego. Do tej pory psychiatrzy wydali dwie wykluczające się ekspertyzy w tej sprawie.Wyrok w sprawie Breivika oczekiwany jest w czerwcu lub lipcu br.",,
Imigranci ze wschodu wybierają polski rynek pracy. Pracodawcy ich szukają,"Nasi sąsiedzi ze wschodu częściej uciekają do Polski niż do innych europejskich państw w poszukiwaniu lepszego życia. Od początku roku o status uchodźcy wystąpiło u nas ponad tysiąc Ukraińców. Drzwi do naszego rynku pracy dla obcokrajowców nie są wcale szeroko otwarte, ale Polska i tak stała się atrakcyjna dla tych, którzy szukają zatrudnienia.","Polska stała się modna i coraz więcej obcokrajowców studiuje na polskich uczelniach. A studentów szuka się w najodleglejszych częściach świata. Mają oni rozwiązać problem z wykwalifikowanymi pracownikami, których jest u nas jak na lekarstwo. – Staramy się namawiać ludzi wykształconych do pracy w Polsce, szczególnie tych, którzy kończyli studia w Polsce. Oni mają swobodny dostęp do rynku pracy i nie potrzebują pozwolenia na pracę – tłumaczy Magdalena Seklej z Ministerstwa Pracy i Polityki Społecznej.Bezrobocie wynosi 12,5 proc., a w urzędach pracy wiszą ogłoszenia, na które nikt nie reaguje. Stąd zapotrzebowanie na nowych pracowników, przede wszystkim z Ukrainy. W końcu Kijów znalazł się nad gospodarczą przepaścią. W ubiegłym roku  pozwolenie o pracę dostało u nas 20 tysięcy Ukraińców. – Wielu pracodawców zgłasza się już teraz, wyprzedzająco, z ofertami zatrudnienia pracowników ze wschodu w Polsce – wyjaśnia Krzysztof Inglot z „Work Service”. Głównie sezonowi pracownicy Szukają pracowników sezonowych do zbioru owoców albo dopracy w firmach budowlanych. Nataliya Vlaschynovych –anestezjolog po lwowskiej uczelni – jest dowodem na to, że w Polsce można też dostać dobrze płatną pracę w prestiżowym miejscu. – Trzeba było zrobić staż podyplomowy i potwierdzić specjalizację, i to było rzeczywiście trudne – mówi. Drzwi na razie uchylone W Polsce pracuje legalnie 200 tysięcy obcokrajowców. 40 tysięcy z nich w ubiegłym roku otrzymało pozwolenie na pracę, pochodzą głównie z Ukrainy, Chin, Wietnamu, Białorusi i Indii.Zdaniem ministra gospodarki trzeba otworzyć rynek dla obcokrajowców, a przede wszystkim zlikwidować szarą strefę. – Mechanizm powinien być prostszy – uważa Janusz Piechociński, wicepremier i minister gospodarki.Drzwi do polskiego rynku są jedynie uchylone, a rząd broni miejsc pracy dla Polaków. Zdaniem ekonomistów nie ma to żadnegosensu, a nawet szkodzi gospodarce. – Bezrobocie w Polsce ma charakter sztuczny i jest wywołane dużym opodatkowaniem ZUS-em, innymi składkami i podatkami, stąd nie ma znaczenia, czy zamkniemy granice – twierdzi ekonomista Andrzej Sadowski.Granic nie da się już zamknąć: wiedzą o tym przysłowiowy polski hydraulik i polska pielęgniarka, a także polscy emigranci z Francji, Niemiec i Wielkiej Brytanii, których jest ponad milion osób.",,
Departament Stanu USA zgodził się na sprzedaż Polsce 32 myśliwców F-35,"Departament Stanu USA w imieniu administracji prezydenta Donalda Trumpa wyraził zgodę na ewentualną sprzedaż Polsce 32 wielozadaniowych samolotów bojowych F-35 – poinformowała Agencja Bezpieczeństwa Współpracy Obronnej (DSCA) Pentagonu. Wartość transakcji ma wynieść 6,5 mld dolarów i objąć także pomoc techniczną i logistyczną, wyposażenie pomocnicze oraz szkolenie pilotów.","Departament Stanu USA zatwierdził sprzedaż Polsce 32 najnowocześniejszych samolotów F-35; czekamy na zgodę Kongresu i przystępujemy do negocjacji cenowych – napisał w środę na Twitterze szef MON Mariusz Błaszczak. „Najważniejszy kontrakt w historii Sił Zbrojnych RP jest coraz bliżej” – dodał.Przedstawiciel Departamentu Stanu, który podczas kontaktów z mediami zastrzegł sobie anonimowość, podkreślił, że potencjalna sprzedaż Polsce, „kluczowemu sojusznikowi w NATO”, nowoczesnych samolotów bojowych F-35A Lightning II zwiększy jej potencjał obronny i możliwości współdziałania z sojusznikami z NATO oraz – jak stwierdził – „zmniejszy uzależnienie Polski” od posiadanego, postsowieckiego i przestarzałego wyposażenia.W przypadku sfinalizowania transakcji nad jej realizacją będą czuwali przedstawiciele amerykańskiego resortu obrony w ramach programu Foreign Military Sales (FMS). W przeszłości Polska nabyła w ramach tego programu m.in. system obrony powietrznej Patriot.Tak samo jak w przypadku zakupu tego systemu ewentualny zakup przez Polskę 32 samolotów bojowych F-35 będzie podlegał warunkom Ustawy o kontroli eksportu broni (Arms Export Control Act) z 1976 roku. Ustawa ta zobowiązuje administrację, reprezentowaną przez Departament Stanu, do informowania Kongresu o każdej planowanej sprzedaży broni za granicę na 15 dni kalendarzowych przed jej finalizacją, jeśli wartość takiej transakcji w przypadku sprzedaży do kraju członkowskiego NATO przekracza 50 mln dolarów. Offset opcjąO potencjalnej sprzedaży Polsce samolotów F-35 Departament Stanu poinformował Kongres we wtorek. Kongres zatem ma czas do 25 września, aby sprzeciwić się tej transakcji. W przypadku braku zastrzeżeń po upływie wyznaczonego czasu będą mogły się rozpocząć negocjacje w sprawie szczegółowych warunków sprzedaży, w tym ewentualnego offsetu.Cena jednego myśliwca F-35 wynosi obecnie (bez uzbrojenia i pomocy technicznej) okolo 89,2 mln dolarów.Jak poinformowali amerykańscy eksperci zbrojeniowi, którzy rozmawiali z PAP pod warunkiem nieujawniania ich nazwisk, jest to „obecnie cena maksymalna, o wiele wyższa od ceny, jaka zostanie wynegocjowana”.Propozycję zakupu amerykańskich myśliwców F-35 piątej generacji w imieniu władz Polski złożył w maju minister obrony narodowej Mariusz Błaszczak. Polska oferta była dyskutowana w czerwcu podczas spotkania prezydentów Polski i USA, Andrzeja Dudy i Donalda Trumpa, w Białym Domu.",,
Warszawscy radni przegłosowali projekt. Chcą mostu imienia WOŚP,"Radni Koalicji Obywatelskiej ze stołecznego Wawra przyjęli stanowisko, w którym chcą, by jeden z mostów w Warszawie nosił imię Wielkiej Orkiestry Świątecznej Pomocy. Teraz o wszystkim zadecyduje rada miasta.","Trwa budowa mostu południowego na Wiśle, który połączy ze sobą Wawer i Wilanów. Radni KO z rady dzielnicy Wawra wpadli na pomysł, by most nosił imię WOŚP. Również jedna ze stołecznych ulic ma zostać tak nazwana – o to z kolei zawnioskowało w petycji do Rafała Trzaskowskiego Warszawskie Forum Samorządowe.  Po tym, jak radni KO złożyli projekt stanowiska o nadanie nazwy dla nowego mostu, rada dzielnicy po burzliwej sesji je przyjęła. Jednak ostateczną decyzję podejmie rada miasta.  – Mogę zapewnić tylko, iż jako radni wawerscy, jako wnioskodawcy, na pewno zrobimy wszystko, aby radnych miejskich przekonać do naszego stanowiska – powiedział w rozmowie z „Polska Times” Michał Żebrowski, przewodniczący rady dzielnicy Wawer.  – Dlaczego akurat propozycja takiej nazwy? Dla uczczenia wielkiego, corocznego od prawie 3. dekad, wspólnego dla milionów Polaków już kilku pokoleń, dzieła dobroczynności, nie mającego sobie równych we współczesnym świecie, i tam już znanego. Dzieło to zasługuje naszym zdaniem na pomnik wielkości jednego z mostów w stolicy Polski – powiedział Żebrowski.",,
„The Sunday Times”: Fundacja Otwarty Dialog była zaangażowana w pranie brudnych pieniędzy,"Brytyjski „Sunday Times” pisze w niedzielę o zarzutach komisji parlamentu Mołdawii wobec Fundacji Otwarty Dialog o przyjęcie 1,5 mln funtów od szkockich firm-słupów w zamian za lobbing na rzecz oligarchów. Fundacja odrzuciła te oskarżenia jako bezpodstawne.","Powołując się na dokument komisji parlamentarnej Mołdawii z lutego br. „Sunday Times” wskazuje, że według ustaleń posłów dwie szkockie firmy – Kariastra Project LLP i Stoppard Consulting – miały zaksięgować na swoich kontach ponad 26 milionów funtów pochodzących z budzących wątpliwości źródeł, a część tej kwoty mogła docelowo trafić do Fundacji Otwarty Dialog.Według sugestii zawartych w mołdawskim raporcie, które przytacza gazeta, pieniądze miały być przekazane fundacji dla sfinansowania kampanii lobbingowej na rzecz mołdawskiego oligarchy Veaceslava Platona oraz bankiera z Kazachstanu, Muchtara Ablazowa.„Otwarty Dialog i Lyudmyla Kozlowska są narzędziem lobbowania i wpływania na różne instytucje międzynarodowe oraz ochrony i wspierania interesów niektórych osób o wątpliwej przeszłości, których majątek często pochodził z oszustw prania pieniędzy” — poinformowała komisja.Platon, jeden z najbogatszych ludzi w Mołdawii, odbywa karę więzienia za pranie brudnych pieniędzy i oszustwa, związane ze zniknięciem miliarda dolarów z krajowego systemu bankowego. Miał on wyprowadzić ok. 1 mld USD poprzez udzielanie kredytów firmom, na czele których stali pośrednicy. Aferę nieprzychylne mu media nazwały „kradzieżą stulecia”. W raporcie mołdawskiej komisji stwierdzono m.in., że Fundacja Otwarty Dialog ingerowała w wewnętrzne sprawy Mołdawii, a środki finansowe organizacji pochodziły m.in. z „rosyjskich instytucji wojskowych, pieniędzy z rajów podatkowych”.„Sunday Times” przytacza te znane od kilku miesięcy zarzuty, sugerując ze swej strony, że fundacja ma „obowiązki wobec” agentów rosyjskich służb wywiadowczych jako „narzędzie soft power” Kremla.Cytowany przez „Sunday Times” rzecznik Fundacji Otwarty Dialog stanowczo odrzucił te zarzuty, podkreślając, że „sugestie (...) pracy na rzecz rosyjskich interesów są tak absurdalne, jak to tylko możliwe w przypadku teorii spiskowych”.Swoje wątpliwości odnośnie do wiarygodności źródeł, na jakie się powołuje „Sunday Times” wyraził także bałkański korespondent tygodnika „The Economist” Tim Judah, który zwrócił uwagę we wpisie na Twitterze, że artykuł „Sunday Timesa” jest „niezmiernie dziwny”. W ocenie dziennikarza powoływanie się na raport mołdawskiego parlamentu, który już wkrótce zakończy urzędowanie, jest mało wiarygodne. W lutym br. do oskarżeń zawartych w mołdawskim raporcie odniósł się przywódca liberalnej frakcji ALDE w Parlamencie Europejskim Guy Verhofstadt, który przywołał w swym liście otwartym w sprawie szefowej fundacji Ludmiły Kozłowskiej, objętej zakazem podróżowania do strefy Schengen, rezolucję PE z listopada 2018 roku, w której wyrażono głębokie zaniepokojenie z powodu pogarszających się standardów demokratycznych w Mołdawii w tym, co dotyczy praworządności i niezawisłości sądów. Jak zaznaczył polityk, od 2016 roku sama Kozłowska i kierowana przez nią Fundacji Otwarty Dialog prowadzi działalność na rzecz obrony praw człowieka i praworządności w Mołdawii.W sierpniu ub.r. szefowa organizacji Ludmiła Kozłowska została deportowana z Polski do Kijowa po alercie, jaki polskie władze zamieściły w Systemie Informacyjnym Schengen, SIS. Agencja Bezpieczeństwa Wewnętrznego tłumaczyła wówczas, że negatywną opinię w jej sprawie wydano ze względu na „poważne wątpliwości” co do finansowania fundacji, co skutkowało objęciem jej zakazem wjazdu do Polski i UE.We wrześniu ub.r. Kozłowska dostała ograniczoną czasowo wizę od władz belgijskich, dzięki czemu mogła przyjechać do Parlamentu Europejskiego. Była też w Wielkiej Brytanii oraz Radzie Europy w Strasburgu. Wcześniej o swojej sytuacji opowiadała w niemieckim Bundestagu.",,
Kaczyński: nie miałem innego wyjścia. To był imperatyw moralny,"– W dalszym ciągu uważam, że uczyniłem dobrze, a to, co robi druga strona, próbująca się przedstawić jako ofiarę, to szczyt hipokryzji – tak prezes Prawa i Sprawiedliwości Jarosław Kaczyński tłumaczył w „Gościu Wiadomości” TVP swoje ostre słowa, które skierował w Sejmie do polityków Platformy Obywatelskiej.","We wtorek w nocy w Sejmie, podczas burzliwej debaty wokół projektu ustawy o Sądzie Najwyższym sporo kontrowersji wywołały słowa Jarosława Kaczyńskiego. – Wiem, że boicie się prawdy, ale nie wycierajcie swoich mord zdradzieckich nazwiskiem mojego śp. brata. Zamordowaliście go, niszczyliście go, jesteście kanaliami! – grzmiał Kaczyński. Za te słowa Platforma Obywatelska grozi prezesowi PiS procesem. Miarka się przebrałaPytany o to, czy nie żałuje tak mocnych słów, prezes PiS odparł zdecydowanie: – Od dłuższego czasu zastanawiałem się, co zrobić w tej sprawie. Od 20 miesięcy, a właściwie od lat, spokojnie wysłuchuję nieustanych ataków, bardzo często obraźliwych, prześmiewczych zaczepek. Nie reaguję na to. Ale kiedy zaczęto używać nazwiska mojego brata, doszedłem do wniosku, że pewna miara jest przekroczona. Temida ma być sprawiedliwaZdaniem prezesa PiS protesty, jakie towarzyszą zmianom w sądownictwie proponowanym przez jego partię, to próba „przeciwstawienia się reformie sądownictwa”. Jego zdaniem reforma jest bezwzględnie potrzebna, „aby w Polsce była sprawiedliwość i nie było uprzywilejowanych i tych traktowanych tak, jakby nie mieli żadnych praw”. – Dzisiaj opozycja zapowiada, że będzie łamała prawo. Wspiera tych, którzy atakują nasz pochód żałobny. Ma poczucie bezkarności. Są ludzie głęboko przekonani, że mogą łamać prawo i nic im się nie stanie. Przy podobnych sądach, można powiedzieć, że mają rację – dodał.Kaczyński zwrócił uwagę, że w Polsce „sądy są silne wobec słabych i słabe wobec silnych”. Poprawki prezydenta? Ma prawoPrezes PiS podkreślił, że jest przekonany o determinacji swojej partii do przeprowadzenia reformy mimo spodziewanych „ciężkich walk, obstrukcji, a być może i awantur”. – Jestem pełen wiary, że pan prezydent podpisze tę ustawę. Wniósł poprawkę, miał oczywiście do tego prawo – mówił. Dopytywany, czy zaskoczyła go groźba prezydenckiego weta, jeśli uchwalona zostanie zmiana prowadząca do tego, by członków KRS wybierał Sejm większością 3/5 głosów, odpowiedział: – Nie ukrywam, że byłem zaskoczony.  Ale prezydent jest głową państwa, ma prawo do różnego rodzaju działań – zauważył. Marzenie prezesaJarosław Kaczyński nie krył swojego rozczarowania postawą opozycji, która określa się mianem totalnej. – Marzę o takiej Polsce, w której my rządzimy – bo uważam, że nie ma w tej chwili partii, która może to robić lepiej, choć nie jesteśmy idealni – a opozycja jest normalna. Ale mamy opozycję totalną. Nie całą, ale określenie partii pana Kukiza „mówią jak PiS, ale głosują jak PO” jest trafne – stwierdził. Prezes PiS odniósł się także do dzisiejszej zapowiedzi Komisji Europejskiej. Ogłosiła ona, że jest bliska uruchomienia art. 7 traktatu unijnego, przewidującego sankcje w związku z planowanymi w Polsce zmianami w sądownictwie.  – Jestem przekonany, że to się nie uda – powiedział Kaczyński. – Mamy tutaj do czynienia z nadużyciem, po prostu z akcją o charakterze politycznym – dodał. „Konstytucja to taka książeczka”Dostało się i prezes Sądu Najwyższego, prof. Małgorzacie Gersdorf, która występując w Sejmie stwierdziła, że suwerenem nie jest naród, lecz konstytucja. – Konstytucja to taka książeczka, więc w jaki sposób może być suwerenem? Suwerenem mogą być ci, którzy ja stosują. Nie wiem, czy sędzia Gersdorf czytała Konstytucję, czy też chodzi o obronę barykady ochraniającej ten chory system, który prof. Staniszkis określiła mianem postkomunizmu. To system oparty na rabunkach i radykalnej nierówności – zaznaczył.",,
Medale „Zasłużony dla Tolerancji” wręczone,"Poseł SLD Ryszard Kalisz, b. wicemarszałek Senatu Andrzej Wielowieyski, Polsko-Rosyjska Grupa ds. Trudnych oraz Polskie Towarzystwo Sprawiedliwych Wśród Narodów Świata – to niektórzy z nagrodzonych w tym roku medalem „Zasłużony dla Tolerancji”.","Medale „Zasłużony dla Tolerancji” przyznaje Fundacja Ekumeniczna„Tolerancja”. Otrzymują je osoby szczególnie zasłużone w działalności narzecz zwalczania przejawów nacjonalizmu, szowinizmu i antysemityzmu oraz dla budowania stosunków międzywyznaniowych i narodowościowych na zasadachrównoprawności. W środę, po raz trzynasty, wręczono je w warszawskim Teatrze Żydowskim. Ryszarda Kalisza uhonorowano w kategorii nagród krajowych – za wrażliwość nanietolerancję i brak kultury politycznej. Odbierając ją poseł SLD podkreślił,że zawsze stara się, by jego decyzje i słowa były zgodne z jego systememwartości. – Czasami wiem, ile moich słów się nie podoba bądź nie od razu się onepodobają. Ale wydaje mi się, że niezwykle ważne jest, żebyśmy w przestrzenipublicznej (...) byli tacy, jak potrafimy być, czyli mieć szacunek dlakażdego drugiego człowieka, w całej jego złożoności –  powiedział Kalisz. Andrzeja Wielowieyskiego nagrodzono w tej samej kategorii – m.in. za szacuneki sympatię dla inaczej myślących. Jak przypomniał przewodniczący RadySpołecznej fundacji Jerzy Wiatr, będący działaczem katolickim b.wicemarszałek Senatu w latach 90. „występował odważnie i idąc prąd własnegośrodowiska”, by tzw. ustawie antyaborcyjnej „nadać możliwie humanitarny,ludzki charakter”. Wielowieyski podkreślił podczas uroczystości, że tolerancja musi oznaczaćszacunek dla drugiego człowieka, nie może zaś być rozumiana jako obojętność iprzyzwolenie na to, „by w imię spokoju wszyscy robili, co chcą”. Medal otrzymał także prof. Bronisław Łagowski – publicysta tygodnika „Przegląd” – „za cywilną odwagę głoszenia rzeczy kontrowersyjnych i niepopularnych”. Nagroda zespołowa została w tym roku przyznana Polsko-Rosyjskiej Grupie ds.Trudnych. Jak podkreślił Jerzy Wiatr, grupa ta powstała dlatego, że potrzebne jest „przeciwstawienie się tym uprzedzeniom, które istnieją w części obu narodów, a które sięgają ku przeszłości”. Dodał, że zmierzające do tego wysiłki władzobu krajów muszą być wspierane przez mądrych obywateli. – Ta komisja towłaśnie elita tych mądrych i szlachetnych –  powiedział. Nagrodę odebrał współprzewodniczący Grupy ze strony polskiej, b. ministerspraw zagranicznych Adam Daniel Rotfeld; w imieniu współprzewodniczącego zestrony rosyjskiej – Anatolija Torkunowa – medal odebrała attache ds. kulturyambasady rosyjskiej Jelena Bobrysheva. W tej samej kategorii medale otrzymało Polskie Towarzystwo SprawiedliwychWśród Narodów Świata, zrzeszające osoby uhonorowane tym izraelskim tytułem zaratowanie Żydów podczas II wojny światowej oraz Towarzystwo Jana Karskiego. Fundacja „Tolerancja” przyznała też dwie nagrody zagraniczne. Otrzymali jenorweska artystka Bente Kahan – znana wykonawczyni pieśni żydowskich wEuropie oraz izraelski prawnik Uri Huppert – autor kilku książek poświęconychwalce z nietolerancją i fanatyzmowi. Wśród nagrodzonych w ubiegłych latach byli m.in. Jerzy Giedroyc, Jacek Kuroń,Chrześcijańska Akademia Teologiczna, Helsińska Fundacja Praw Człowieka, JózefOleksy, Krzysztof Teodor Toeplitz, Andrzej Zoll, Barbara Skarga i AleksanderKwaśniewski.",,
Wpływowy generał skazany na dożywocie za korupcję,"Sąd wojskowy w Chinach skazał wpływowego niegdyś generała, byłego członka Centralnej Komisji Wojskowej (CKW) i szefa połączonych sztabów chińskiej armii Fang Fenghuia na dożywocie za korupcję – przekazała państwowa agencja prasowa Xinhua.","Sąd orzekł, że były generał przyjmował łapówki i zgromadził olbrzymi majątek, którego źródeł nie był w stanie udowodnić. Uzyskane nielegalnie aktywa zostały skonfiskowane. Fang zniknął z przestrzeni publicznej latem 2017 r., a po kilku miesiącach władze potwierdziły, że toczy się przeciwko niemu postępowanie korupcyjne. Informując o wydaleniu go z Chińskiej Armii Ludowo-Wyzwoleńczej (ChALW) i Komunistycznej Partii Chin (KPCh), Xinhua określała go jako „chciwego politycznego degenerata”. Jego upadek zaskoczył obserwatorów, którzy spodziewali się raczej jego awansu na jedno z najwyższych stanowisk w CKW. Wskazywano, że uczestniczył w szeregu wydarzeń dyplomatycznych wysokiego szczebla, w tym w spotkaniu prezydenta Chin Xi Jinpinga z przywódcą USA Donaldem Trumpem na Florydzie w kwietniu 2017 r. W ramach kampanii antykorupcyjnej w Chinach przeprowadzono już dochodzenia przeciwko dziesiątkom oficerów ChALW, w tym przeciw prominentnym niegdyś generałom Guo Boxiongowi i Xu Caihouowi, którzy również zasiadali w CKW. Xu zmarł na raka w 2015 r., zanim rozpoczął się jego proces przed sądem wojskowym, a Guo został w 2016 r. skazany na dożywocie.",,
Zjednoczone Królestwo wkrótce opuści Unię. Posłowie ostatecznie poparli ustawę,"Brytyjscy posłowie ostatecznie poparli projekt ustawy pozwalającej na przeprowadzenie brexitu. „Za” głosowało 330 posłów, przeciw było 231.","Ustawa to ponad 100 stron tekstu. Pozwala na przeniesienie do brytyjskiego prawa postanowień projektu umowy brexitowej zawartej z Unią. Daje też rządowi pozwolenie na ratyfikację ostatecznego kształtu porozumienia.   Teraz tekst trafi do Izby Lordów. Jej członkowie nie są wybierani demokratycznie, nie mogą więc blokować aktów legislacyjnych.    Zjednoczone Królestwo opuści Unię z końcem miesiąca. Wtedy też rozpocznie się niemal roczny okres przejściowy oraz druga – bardziej skomplikowana – faza negocjacji z Unią, tym razem dotycząca przyszłych stosunków między Londynem, a Wspólnotą.",,
„To pewien sygnał i symbol”. Prof. Rotfeld o usunięciu flagi UE z konferencji prasowej Beaty Szydło,"– W moim przekonaniu Unia Europejska jest czymś niezwykłym w historii Europy. To jest w historii Europy wydarzenie na miarę cudu. W polskim interesie jest to, aby ta Unia była utrwalana w świadomości ludzi jako wspólnota europejska, wspólnota, która jest Polsce potrzebna nie tylko na dobrą, ale i na złą pogodę, a mamy dziś na świecie pogodę złą. W naszym interesie jest umacnianie respektu do Unii, a nie spychanie jej, wypychanie ze świadomości społeczeństwa – mówił prof. Adam Daniel Rotfeld w programie „INFOrozmowa” na temat usunięcia przez premier Beatę Szydło flagi UE z konferencji prasowej.",,,
"Wiosna, SLD i Lewica Razem idą wspólnie do wyborów parlamentarnych","Wiosna, SLD i Lewica Razem podjęły decyzję: chcemy odrobić lekcję demokracji, która nauczyła nas, że lewica wygrywa wybory, kiedy jest zjednoczona, kiedy wspólnym blokiem idzie do wyborów – powiedział lider Wiosny Robert Biedroń, informując o wynikach rozmów przedstawicieli tych ugrupowań.","– Stoją dzisiaj przed państwem przedstawiciele i przedstawicielki trzech największych sił politycznych na lewicy, SLD, Partii Razem oraz Wiosny. Te trzy siły polityczne zdecydowały (...), że zrobimy ważny krok, wielki krok w kierunku wzmacniania polskiej demokracji – mówił Biedroń na konferencji prasowej.– Podjęliśmy ważną decyzję, która rzutować będzie na to, jak będzie wyglądał budynek Sejmu już za cztery miesiące, kto w nim będzie reprezentował polskie społeczeństwo. Chcieliśmy i chcemy odrobić ważną lekcję demokracji, która nauczyła nas tego, że w Polsce lewica zawsze wygrywa wybory, kiedy jest zjednoczona, kiedy wspólnie, jednym wielkim, silnym, demokratycznym, nowoczesnym, europejskim blokiem, idziemy do wyborów – powiedział Biedroń.Lider Wiosny stwierdził, że jest „to wielki krok dla polskiej lewicy, ale jeszcze większy dla polskiej demokracji”. Zadeklarował, że wszystkie trzy ugrupowania chcą „Polski, która jest demokratyczna i sprawiedliwa”. – Chcemy Polski, która nikogo nie zostawia z tyłu – dodał Zandberg.Kolejne filary programu Lewicy, mają być odsłaniane w najbliższych dniach. Włodzimierz Czarzasty zapowiedział, że „SLD, Wiosna i Lewica Razem idą do wyborów razem, jako lewica”. – Dogadaliśmy się po to, by wygrać z PiS – oznajmił.Zapowiedział również, że w przyszłym tygodniu SLD, Wiosna i Lewica Razem zaproszą do współpracy wszystkie partie polityczne lewicowe, organizacje kobiece, fundacje i ruchy miejskie, które będą chciały współpracować.Czarzasty podkreślił, że Lewica będzie także „bardzo poważnie myśleć o samorządowcach”. – To nie jest tak, że polska lewica nie ma samorządowców – dodał szef SLD.",,
Strzały w Kijowie. Mężczyzna oskarżany o zamach na Putina walczy o życie,"Zamach na Ukrainie. Mężczyzna, który podawał się za francuskiego dziennikarza postrzelił w Kijowie Adama Osmajewa. Rosja oskarża go o przygotowanie w 2012 roku zamachu na prezydenta Władimira Putina. Osmajew – Czeczen, dowódca międzynarodowego batalionu walczącego w Donbasie przeciwko prorosyjskim separatystom, w ciężkim stanie trafił do szpitala. Napastnik także ucierpiał.","O sprawie ukraińskie media poinformowały w piątek. Do zdarzenia doszło w czwartek. Napastnik, podający się za francuskiego dziennikarza współpracującego z „Le Monde”, umówił się na spotkanie z Osmajewem i jego żoną Aminą Okujewą w środę. Po spotkaniu, do którego doszło w czwartek, wsiedli razem do samochodu. Wtedy zamachowiec wyciągnął broń i strzelił w Osmajewa, raniąc go w klatkę piersiową. W odpowiedzi żona Okujewa postrzeliła napastnika. Osmajew i zamachowiec z ciężkimi ranami zostali przewiezieni do szpitala. Policja wszczęła śledztwo.  „Zabójca pracujący na zlecenie Kadyrowa albo Kremla”  Cytowany przez telewizję kanał 112 Ukraina przedstawiciel MSW Ukrainy Artiom Szewczenko poinformował, że zamachowiec to mężczyzna posiadający ukraiński paszport, „w którym były adnotacje o przekroczeniu granicy z Białorusią i Rosją w ubiegłym roku”.  Według mediów, paszport był wystawiony na nazwisko Aleksandr Dakar, a napastnik naprawdę  nazywa się Artur Denisułtanow-Kurmakajew i jest rosyjskim gangsterem, który pracował jako osobisty ochroniarz Ramzana Kadyrowa – prezydenta Czeczenii powiązanego z Władimirem Putinem.  Z kolei doradca ukraińskiego ministra spraw wewnętrznych Anton Heraszczenko przypuszcza, że było to zabójstwo na zlecenie rosyjskich służb specjalnych. Rosja oskarża Osmajewa o zaplanowanie zamachu na Putina. Zarzuca mu również planowanie zamachów na Kadyrowa. Osmajew twierdził, że był torturowany W lutym 2012 roku Osmajew został zatrzymany w Odessie przez ukraińskie służby. Był podejrzany o doprowadzenie do eksplozji, do której doszło podczas konstruowania ładunku wybuchowego w mieszkaniu w Odessie. Wszczęto wobec niego postępowanie karne pod zarzutem założenia organizacji terrorystycznej i przygotowywania ataku terrorystycznego. Po trzech tygodniach rosyjska telewizja Kanał Pierwszy poinformowała, że Osmajew wraz z obywatelem Kazachstanu Ilją Pijanzinem planował przeprowadzenie zamachu na Putina po wyborach prezydenckich 4 marca 2012 roku. Dowódca batalionu im. Dżochara Dudajewa We wrześniu 2013 roku Moskiewski Sąd Miejski skazał Pijanzina na 10 lat pozbawienia wolności w kolonii karnej o zaostrzonym rygorze. W listopadzie 2014 roku sąd w Odessie wypuścił Osmajewa na wolność, gdyż uznał za wystarczającą karę 2 lat i 9 miesięcy, które ten spędził w areszcie. Po wyjściu na wolność, w 2015 roku, Osmajew został dowódcą międzynarodowego batalionu im. Dżochara Dudajewa, który walczył w ukraińskim Donbasie przeciwko prorosyjskim separatystom – podaje Interfax-Ukraina.",,
Izraelski dziennik: W prawdziwej polityce Putin jest ważniejszy od Polski,"Koniecznością utrzymania dobrych relacji z Rosją tłumaczą publicyści izraelskiego dziennika „Haarec” fakt, że prezydentowi RP odmówiono prawa zabrania głosu podczas Światowego Forum Holokaustu. „W prawdziwej polityce Putin jest ważniejszy od Polski” – oceniają.","Najnowszy odcinek cotygodniowego podkastu dziennika „Haarec” poświęcony był Światowemu Forum Holokaustu, które odbędzie się 23 stycznia w Jerozolimie. Na temat uroczystości łączącej 75. rocznicę wyzwolenia niemieckiego nazistowskiego obozu koncentracyjnego Auschwitz-Birkenau z Międzynarodowym Dniem Pamięci o Ofiarach Holokaustu z prowadzącym audycję rozmawiali dziennikarze „Haarec”: Ofer Aderet – zajmujący się głównie tematyką historyczną oraz Anszel Pfefer – piszący o sprawach międzynarodowych i żydowskich. „To nie jest uroczystość izraelska” – podkreślił na początku Aderet, nawiązując do oficjalnych informacji, według których obchody organizowane są przez Fundację Światowego Forum Holokaustu, której prezesem jest Mosze Kantor, we współpracy z Instytutem Jad Waszem i pod patronatem prezydenta Izraela Reuwena Riwlina. „To wydarzenie organizowane przez jednego człowieka. A ponieważ ten jeden konkretny człowiek (tj. Kantor – red.) jest blisko związany z prezydentem (Rosji Władimirem – red.) Putinem, powinniśmy być podejrzliwi, gdy rozmawiamy o motywacjach stojących za tym wydarzeniem” – dodał. Prowadzący audycję przywołał opinię, że obchody miały być dyplomatycznym triumfem premiera Izraela Benjamina Netanjahu, który m.in. – jak powiedział – bardzo chciał, aby zjawił się na nich Andrzej Duda. Polski prezydent zdecydował się jednak nie przyjeżdżać na uroczystość do Jerozolimy, ponieważ organizatorzy odmówili mu możliwości zabrania głosu. „Przywódców, którzy przybywają tutaj, nie obchodzi dyplomacja ani stosunki z Izraelem. Obchodzi ich upamiętnienie Holokaustu i ich stosunki z Mosze Kantorem” – ocenił z kolei Aderet. „Nie jest to zwycięstwo Netanjahu, który w ogóle nie jest zaangażowany (w organizację wydarzenia – red.)” – dodał. Pfefer opisał Kantora jako „żydowskiego impresario Putina”, znanego w ostatnich latach z tego, że reprezentował rosyjskiego prezydenta na dużych światowych forach żydowskich i wielokrotnie organizował spotkania na Kremlu z udziałem Putina i przedstawicieli społeczności żydowskich w Europie. Publicysta przypomniał również, że rosyjski kanał propagandowy RT regularnie gości na antenie kłamców oświęcimskich, przedstawiając Rosję jako „bezpieczną przystań” dla Żydów i oskarżając jej rywali, takich jak Ukraina, Polska czy kraje Zachodu, jako antysemickie. Według Pfefera państwo Izrael i Instytut Jad Waszem są tylko miejscem, gdzie odbędzie się uroczystość, która na pierwszy plan będzie wysuwać Putina i rosyjską narrację na temat II wojny światowej. „Nikt nie wspomni, że przez pierwsze dwa lata wojny Rosja sowiecka współpracowała z nazistowskimi Niemcami, nikt nie wspomni o innych, mniej wygodnych faktach dotyczących Armii Czerwonej” – zaznaczył. „Temat Holokaustu nie należy już do dziedziny historii” – ocenił Aderet. „Czy ktokolwiek wspomni o tym podczas przemówienia Putina w Jad Waszem?” – zaznaczył, dodając, że jednym z ważnych przykładów przemilczania pewnych wydarzeń jest zbrodnia katyńska. „Czy ktokolwiek wspomni o tym podczas przemówienia Putina w Jad Waszem?” – pytał. Według Adereta Putin na uroczystości najprawdopodobniej będzie lansował swoją tezę, że Polska współpracowała z nazistowskimi Niemcami przed wojną, więc jest winna temu, co stało się w czasie wojny, nie wspominając słowem o zbrodniach sowieckich. Obaj rozmówcy zgodzili się, że również i Polska buduje sobie „wygodną narrację historyczną”, co ich zdaniem jest po części powodem obecnych napięć polsko-izraelskich. Jak zauważył Pfefer, „Izrael jako reprezentant Żydów na całym świecie powinien walczyć o prawdę, nawet jeśli jest to trudne i nawet jeśli będzie to oznaczało mniej przyjaciół na arenie międzynarodowej”. Na pytanie, czy Żydzi powinni trzymać się z dala od polityki związanej z Holokaustem, Aderet zdecydowanie zaprzeczył. „Izrael jako reprezentant Żydów na całym świecie powinien walczyć o prawdę, nawet jeśli jest to trudne i nawet jeśli będzie to oznaczało mniej przyjaciół na arenie międzynarodowej” – przekonywał. „Są twierdzenia, na których publiczne wypowiadanie nigdy nie powinnyśmy pozwalać” – tłumaczył. Jako przykład podał opinię, że „Rosja wyzwoliła Polskę od nazistów i sprawiła, że Polska była rajem”, podczas gdy – jak podkreślił – „w istocie Rosja wyzwoliła Polskę, ale potem ją okupowała i popełniła zbrodnie przeciwko Polakom”. „My jako Izraelczycy, Żydzi i zwłaszcza Jad Waszem powinniśmy walczyć o te prawdy” – podkreślił. Jednocześnie Aderet odrzucił deklarację poświęconą relacjom polsko-izraelskim, a podpisaną przez premierów Mateusza Morawieckiego i Benjamina Netanjahu w czerwcu 2018 r., bo „prawda historyczna powinna być ustalana przez historyków, a nie polityków”. O relacjach z Rosją powiedział, iż „strach pomyśleć, że Izrael jest skłonny zaakceptować kłamstwa, byle tylko mieć dobre relacje z jakimś politykiem”.  Pfefer podsumował rozmowę stwierdzeniem, że Netanjahu bardzo starał się przyciągnąć Polskę, ale „w prawdziwej polityce Putin jest ważniejszy od Polski”.",,
Cyrki ze zwierzętami z zakazem wjazdu do Krakowa,"Krakowscy radni przyjęli rezolucję dotyczącą zakazu wynajmu terenów gminnych cyrkom, w których wykorzystywane są zwierzęta. – Najwyższa pora, by Kraków dołączył do miast, które zakazały tej rozrywki – mówiła pomysłodawczyni rezolucji radna klubu KO Małgorzata Jantos.","Rezolucja jest skierowana do prezydenta miasta Jacka Majchrowskiego. Za jej przyjęciem podczas sesji zagłosowało 35 radnych, jeden był przeciw.Radni przypominają, że już 33 miasta w Polsce zakazały wjazdu cyrkom ze zwierzętami. Jak zaznaczyli, nie odrzucają i nie domagają się zaprzestania zapraszania cyrków w ogóle – tylko nie chcą wynajmowania im terenów miejskich.W uzasadnieniu rezolucji radni wskazali, że podczas tresury zwierzęta są karane za niewłaściwe zachowania i straszone, a „strach przeżywany często, a niekiedy stale jako niepokój uruchamia fizjologiczną reakcję przewlekłego stresu”, który jest dla zwierzęcia cierpieniem.Przemoc jest zbyteczna– Europejska Federacja Lekarzy Weterynarii opowiedziała się przeciwko wykorzystywaniu zwierząt w cyrkach, bo stosuje się tam przemoc, która jest zbyteczna, i już kilkadziesiąt krajów na świecie częściowo lub całkowicie zakazało takich występów – wskazała Jantos. – Taki zakaz to znak czasów. W wieku XVIII i XIX największą atrakcją cyrków były anomalie ludzkiego ciała, zakazano tego, a w tej chwili przyszła pora na zakaz występów zwierząt. To zbyteczna rozrywka, która nic dobrego nie daje, uczy małe dzieci, że człowiek jako rasa dominuje nad zwierzętami – dodała.Radni zwrócili też uwagę, że są cyrki, jak bardzo popularny Cirque du Soleil, gdzie nie występują zwierzęta.Dyrektor Wydziału Spraw Administracyjnych Urzędu Miasta Krakowa Tomasz Popiołek przyznał, że temat był już poruszany kilka lat temu. – Pochylimy się ponownie z zespołem radców prawnych urzędu nad tym, czy wprowadzenie takiego zakazu jest możliwe. Ograniczenie to mogłoby dotyczyć wyłącznie terenów gminnych, ale nie możemy zabronić wynajmu miejsca podmiotom prywatnym. Efekt będzie taki, że cyrki przeniosą się z Błoń na tereny prywatne, a miasto nie będzie miało na to żadnego wpływu – ocenił Popiołek.",,
SLD: bez kary dla Kępińskiego za wyjazd na Krym,"Klub parlamentarny SLD nie ukarze swojego posła Adama
Kępińskiego za wyjazd na Krym, gdzie był obserwatorem uznawanego przez Polskę
za nielegalne referendum na Krymie. Kępiński zapewnia, że na Krymie nie
reprezentował SLD, a „wyłącznie własną osobę”.","Klub parlamentarny SLD zajął się sprawą Kępińskiego na wtorkowym posiedzeniu w Sejmie. Po jego zakończeniu rzecznik Sojuszu Dariusz Joński poinformował, że posłowie SLD jednogłośnie zdecydowali, żeby nie karać Kępińskiego.Jak przyznał Joński, taka decyzja zapadła po wyjaśnieniach przedstawionychprzez Kępińskiego, które pokrywały się z oświadczeniem posła, jakie we wtorekupublicznił na swojej stronie internetowej. Nie był sam „Na Krymie reprezentowałem wyłącznie własną osobę. Towarzyszyłem delegacjiposłów do Parlamentu Europejskiego, w której znaleźli się m.in.przedstawiciele frakcji Europejskiej Partii Ludowej (EPP), do której w Polscenależą zarówno partia Donalda Tuska jak i stronnictwo JanuszaPiechocińskiego. W grupie tej był również obecny poseł Andrzej Romanek zSolidarnej Polski Zbigniewa Ziobry. Nie byliśmy pierwszymi Polakami na Krymiew trakcie trwającego konfliktu. Wcześniej byli tam Adam Hofman i AdamLipiński z PiS. (...) Referendum na Krymie i to, co zobaczyłem, stanowizłamanie prawa międzynarodowego, przekreślenie wszelkich procedur i zasad.Stanowi ono niebezpieczny precedens, który zagraża integralności wielupaństw, także Europy Zachodniej i polskiej racji stanu. W naszym interesieleży bowiem wolna, niezależna i integralna Ukraina. Zapewniam, że jako Posełdo Sejmu RP doskonale to rozumiem” - napisał w oświadczeniu Kępiński.Jak przyznał Joński, to oświadczenie posła SLD „nie legitymizuje krymskiegoreferendum i jest zgodne ze stanowiskiem klubu i formacji”. – To byłkontrowersyjny wyjazd i to był błąd, ale każdy ma prawo pojechać na Krym,dlatego, a także przez fakt, że Kępiński to młody poseł, zdecydowaliśmy, żeżadnych konsekwencji wobec niego nie będzie – dodał rzecznik SLD. To koniec sprawy – Pan Kępiński złożył oświadczenie, klub się z nim zapoznał i uznał, że jestto koniec sprawy - przyznał szef SLDLeszek Miller. – Rozmowa była spokojna. Cieszę się, że kamień spadł nam zserca i z tego, że oświadczenie posła Kępińskiego kończy sprawę – dodałwicemarszałek Sejmu z ramienia SLD Jerzy Wenderlich. Konsultować przed wyjazdem – W dyskusji padły głosy, żeby w przyszłości takie sprawy konsultować zbardziej doświadczonymi kolegami. Mamy na przykład w swoim gronie TadeuszaIwińskiego, posła z ogromnym stażem i doświadczeniem w sprawachmiędzynarodowych – przyznał rzecznik SLD. Sikorski skrytykował Polityków, którzy byli obserwatorami referendum na Krymie skrytykował wponiedziałek szef MSZ Radosław Sikorski. – Kategorycznie potępiam udziałpolskich polityków w legitymizowaniu nielegalnych: referendum i okupowaniaterytorium Ukrainy. Uważam to za działalność wysoce szkodliwą - powiedziałminister. Jego zdaniem partie, do których należą ci politycy, powinny„wyciągnąć z tego daleko idące wnioski”. – To działalność ewidentnie sprzecznaz polską racją stanu - ocenił szef MSZ. Putin podpisał traktat Rosyjski prezydent Władimir Putin podpisał we wtorek na Kremlu traktat oprzyjęciu Krymu i Sewastopola do Federacji Rosyjskiej. Za przyłączeniem doRosji opowiedziało się w niedzielnym referendum około 97 proc. mieszkańcówwchodzącego w skład Ukrainy Półwyspu Krymskiego, którzy wzięli udział wplebiscycie. Ukraińskie MSZ oświadczyło, że nie uznaje przyłączenia Krymu doRosji, a premier Ukrainy Arsenij Jaceniuk oświadczył, że konflikt z Rosjąprzeszedł z fazy politycznej w fazę wojskową.",,
78 lat temu Niemcy deportowali pierwszych Polaków do KL Auschwitz,"W czwartek, 14 czerwca 1940 r. przypada 78. rocznica pierwszej deportacji Polaków do niemieckiego obozu Auschwitz. Z więzienia w Tarnowie przewieziono tam 728 mężczyzn. Polacy stali się pierwszymi więźniami Auschwitz, to dla nich Niemcy utworzyli obóz.","14 czerwca obchodzony jest w Polsce jako Narodowy Dzień Pamięci Ofiar Niemieckich Nazistowskich Obozów Koncentracyjnych i Obozów Zagłady. Z pomysłem stworzenia obozu koncentracyjnego na peryferiach Oświęcimia, miasta na pograniczu Śląska i Małopolski, którego nazwę po wcieleniu do Rzeszy Niemcy zmienili na Auschwitz, wystąpił jeszcze pod koniec 1939 r. inspektor policji bezpieczeństwa i służby bezpieczeństwa z Wrocławia oberfuehrer SS Arpad Wigand. Okupantów niepokoiły mnożące się raporty o przepełnieniu więzień na Górnym Śląsku i w Zagłębiu Dąbrowskim. Narastał ruch oporu, który można było ugasić jedynie poprzez masowe aresztowania. Wigand zwracał uwagę, że więźniów w Auschwitz można osadzić niemal natychmiast wykorzystując koszary po polskiej armii. Teren umożliwiał w przyszłości ewentualną rozbudowę obozu i odizolowanie go od świata zewnętrznego. Esesman wskazywał dogodne połączenie kolejowe – nieopodal biegła linia łącząca miejscowość ze Śląskiem i Generalnym Gubernatorstwem. Rozkaz założenia obozu wydał 27 kwietnia 1940 r. zwierzchnik SS Heinrich Himmler. Organizacją zajął się Rudolf Hoess, późniejszy jego pierwszy komendant. Bogumił Antoniewicz, jeden z więźniów deportowanych 14 czerwca, wspominał po wojnie, że większość wśród nich stanowili ludzie młodzi. – Najstarsi z nas nie mieli powyżej lat 50. Pod względem pochodzenia społecznego, wykształcenia, wykonywanych zawodów byliśmy grupą niejednolitą. Znajdowało się wśród nas sporo uczniów gimnazjalnych, byłych wojskowych, inteligencji, byli też hrabiowie i chłopi. W pierwszym transporcie było też kilku Żydów, księży nie przypominam sobie – relacjonował po wojnie. – Byli wśród nas zakonnicy, księża, a także Żydzi – Zbigniew Damasiewicz. Pociąg z wiezionymi do obozu Polakami zatrzymał się w Krakowie. Ten moment miał szczególnie symboliczne znaczenie. Deportowani usłyszeli wówczas o upadku Paryża. – Szczególnie utkwił mi w pamięci moment, gdy transport wjechał na dworzec w Krakowie. Wówczas z megafonów popłynął komunikat: Paryż upadł! Czuliśmy się okropnie. To straszliwe wspomnienia. Niemcy wiwatowali! – wspominał Jerzy Bielecki. Moment przyjazdu do Auschwitz i pierwsze słowa kierownika obozu Karla Fritzscha cytował m.in. Kazimierz Albin. – Hauptsturmfuehrer Fritzsch powiedział: »Tu jest Konzentrationslager Auschwitz (…) Jako element wrogi narodowi niemieckiemu będziecie internowani do końca wojny. Wszelkie przejawy buntu lub niesubordynacji będę tłumił w sposób bezwzględny. Za opór władzy, usiłowanie ucieczki – kara śmierci. Zdrowi i młodzi mają prawo żyć tu nie dłużej niż trzy miesiące. Wyjście stąd prowadzi tylko przez komin krematorium« – wspominał Albin. Po przybyciu do Auschwitz więźniowie otrzymali numery od 31 do 758 i zostali umieszczeni w budynkach dawnego Polskiego Monopolu Tytoniowego, nieopodal dzisiejszego Muzeum Auschwitz. Obóz nie był jeszcze gotowy na ich przyjęcie. Najniższy numer – 31, otrzymał Stanisławow Ryniak. – Wielokrotnie zastanawiałem się nad tym, jak to się stało, że otrzymałem numer 31 – pierwszy numer więźnia politycznego Polaka. Wiadomo, że numerami 1-30 oznaczeni zostali więźniowie kryminalni Niemcy. Być może nazwisko moje figurowało jako pierwsze na liście transportowej, a może był to po prostu przypadek – mówił po wojnie. Z 728 więźniów deportowanych 14 czerwca wojnę przeżyło 298, zginęło 272, a w przypadku 158 los jest nieznany. Obecnie żyje już tylko jeden – Kazimierz Albin. Niemcy, eksterminując Polaków w obozie Auschwitz, uzyskiwali dwa cele: doraźny – terroryzowanie ludności, a także dalekosiężny – stopniowe zmniejszanie ludności polskiej na obszarach uznanych za „niemiecką przestrzeń życiową”, która miała zostać zgermanizowana. W pierwszym okresie Polacy dominowali liczebnie wśród więźniów. Począwszy od połowy 1942 r. ich liczba zrównała się z liczbą Żydów, która, wskutek rosnącej liczby transportów z okupowanej Europy, sukcesywnie rosła. Od 1943 r. Żydzi stanowili już większość więźniów. Do obozu trafiali przedstawiciele polskiej elity: ludzie nauki, kultury, sztuki, politycy, duchowieństwo, lekarze i nauczyciele, prawnicy, inżynierowie i oficerowie, a także osoby schwytane podczas ulicznych „łapanek”. Do Auschwitz Niemcy deportowali wysiedlaną ludność Zamojszczyzny. Podczas Powstania Warszawskiego docierały tu transporty z mieszkańcami stolicy. Wśród polskich ofiar obozu byli też oświęcimianie. Wielu z nich pomagało więźniom. Obóz był też miejscem, w którym Niemcy wykonywali wyroki śmierci sądu doraźnego katowickiego gestapo. Ogółem do Auschwitz Niemcy przywieźli ok. 150 tys. Polaków. Blisko połowa nie przeżyła. Auschwitz wraz z Birkenau i siecią podobozów stał się największym niemieckim obozem. Trafiło do niego co najmniej 1,3 mln osób. Śmierć poniosło w nim co najmniej 1,1 mln ludzi, głównie Żydów, dlatego Auschwitz stał się symbolem ich Zagłady. Ginęli tu także Romowie, jeńcy sowieccy i osoby innej narodowości.",,
„Die Welt”: Na Bałtyku zrobiło się nerwowo. Wszystko przez rosyjskie manewry,"Na Morzu Bałtyckim zrobiło się nerwowo z powodu rosyjskich ćwiczeń wojskowych w pobliżu polskiego i łotewskiego wybrzeża – pisze w czwartkowym artykule w „Die Welt” Pavel Lokshin. Zaznacza jednak, że na akwenie tym silniejszą flotą wojenną dysponuje NATO.","Jak odnotowuje Lokshin, manewry spotkały się z krytyką ministra obrony Łotwy Raimondsa Bergmanisa, który uznał je za „demonstrację siły”. Zaniepokojenie wyraziła też Szwecja, która wydała ostrzeżenie dla statków cywilnych.Po aneksji Krymu Rosja „zwiększyła swoją obecność w przestrzeni powietrznej oraz morskiej Bałtyku”, próbując „testować NATO” – czytamy w „Die Welt”. Wśród krajów, które w ostatnich latach narzekały na naruszenia swojej integralności terytorialnej, w artykule wymieniono Szwecję, Finlandię oraz państwa bałtyckie.Zagrożenie ze strony rosyjskiej Floty Bałtyckiej jest jednak „relatywnie małe”, a państwa NATO wraz z Finlandią i Szwecją dysponują silniejszą flotą od Rosji na tym akwenie – ocenia autor artykułu. Wskazuje m.in., że „Niemcy i Duńczycy mają razem na Bałtyku 10 niszczycieli, a Rosjanie jedynie dwa”.Flota Bałtycka nie odgrywa dla Moskwy „priorytetowej roli” – zauważa Lokshin. Przypomina, że w podpisanej w ubiegłym roku przez prezydenta Rosji Władimira Putina strategii dla marynarki wojskowej Morze Bałtyckie nie jest „wymienione wprost”.W ocenie Lokshina najważniejsza dla Moskwy jest Flota Północna. Jak odnotowuje, w bazie w Siewieromorsku, niedaleko granicy z Norwegią, stacjonują liczne okręty podwodne oraz jedyny rosyjski lotniskowiec Admirał Kuzniecow. „Kreml zdaje się bardziej przejmować bezpieczeństwem łączącej Europę z Azją trasy północnej”, która z powodu zmian klimatycznych „stopniowo staje się komercyjnie użyteczna” – czytamy w „Die Welt”. Lokshin wskazuje jednak, że za rządów Władimira Putina Rosja wzmacnia swój potencjał wojskowy w obwodzie kaliningradzkim. Znajdują się tam pociski kierowane ziemia-powietrze S-400 oraz zdolne do przenoszenia głowic nuklearnych rakiety Iskander, co w opinii autora artykułu „jest problemem dla NATO”. Jak zaznacza Lokshin, „kraje bałtyckie widzą w rosyjskiej ideologii zagrożenie oraz boją się rosyjskiej inwazji”.„Na Krymie i wschodzie Ukrainy Moskwa pokazała, że jest gotowa do niekonwencjonalnych operacji militarnych” – stwierdza Lokshin.„Takie operacje możliwe będą również w regionie Morza Bałtyckiego” – konstatuje autor, precyzując, że chodzi o „mające na celu podzielenie NATO ataki na porty, rurociągi i okręty podwodne”. Odnotowuje jednak, że zwiększona amerykańska obecność w regionie oraz miliardowe niemieckie i polskie wydatki na okręty wojenne „powinny powstrzymać Rosję od takich działań”.Jak czytamy w „Die Welt”, po zjednoczeniu Niemiec i wejściu do NATO Polski minęły czasy, gdy Morze Bałtyckie było rosyjskim „Mare Nostrum”, a obecnie na dominację na tym akwenie Rosja „nie ma środków”. „Wiele wskazuje jednak na to, że Moskwa na Bałtyku również w przyszłości pozostanie groźnym mąciwodą” – konkluduje Lokshin.",,
"Klepacka o działaniach i postulatach LGBT: Śmiejemy się, a trzeba z tym walczyć","„Mam dwójkę dzieci i jeżeli teraz słyszę, że w szkołach ma być specjalny pedagog zajmujący się problematyką LGBT, ogarnia mnie przerażenie. To jest dla mnie nienormalne, dlatego będę czynić wszystko, aby nie dopuścić do takich rzeczy, chociażby publikując posty na Facebooku. Wiem, że wielu ludzi stoi za mną murem, i to jest pocieszające” – mówi w rozmowie z „Gazetą Polską” Zofia Klepacka, mistrzyni świata w windsurfingu.","Jak wspomina, fala nienawiści wylała się na nią już po tym, jak udostępniła w mediach społecznościowych okładkę „Gazety Polskiej” z tytułem „Kler”, przewrotnie nawiązującą do filmu Wojciecha Smarzowskiego – na okładce widniały postaci św. Jana Pawła II, św. Maksymiliana Kolbego, bł. Jerzego Popiełuszki i prymasa Stefana Wyszyńskiego. „Kiedy udostępniłam tę okładkę na swoim facebookowym profilu, środowisko LGBT strasznie mnie za to hejtowało. Zostałam opluta” – mówi Klepacka. Jeszcze większy atak nadszedł, kiedy Klepacka odniosła się do Karty LGBT+, podpisanej przez prezydenta Warszawy Rafała Trzaskowskiego. Dokument zakłada m.in., że dzieci od 4 do 6 lat dowiedzą się o „masturbacji we wczesnym dzieciństwie”, a 6-9-latkom miałaby zostać przekazana wiedza o antykoncepcji, seksie w przestrzeni wirtualnej, autostymulacji, stosowaniu „języka seksualnego”. Krytyczny wobec tego wpis Klepackiej na Facebooku został usunięty za tzw. mowę nienawiści i „łamanie standardów” tego medium społecznościowego. „Mam dwójkę dzieci i jeżeli teraz słyszę, że w szkołach ma być specjalny pedagog zajmujący się problematyką LGBT, ogarnia mnie przerażenie. To jest dla mnie nienormalne, dlatego będę czynić wszystko, aby nie dopuścić do takich rzeczy, chociażby publikując posty na Facebooku. Wiem, że wielu ludzi stoi za mną murem, i to jest pocieszające” – mówi Klepacka. „To wszystko niestety idzie w złym kierunku. My się z tego śmiejemy, ale z tym trzeba walczyć” – podsumowuje Klepacka. Mistrzyni odniosła się również do sprawy powrotu do starych, komunistycznych nazw ulic w Warszawie, co również dokonało się za sprawą rządzących stolicą polityków PO. Klepacka w bardzo ostrych słowach odniosła się do tej sytuacji. „Kiedy rozpoczął się proces rekomunizacji warszawskich ulic, na Śródmieściu Południowym, gdzie dorastałam i się wychowywałam, powróciła ulica Armii Ludowej. Na Bemowie ulica »Zapory« znowu została dedykowana jakiemuś komuchowi. Kiedy okazało się, że patronami warszawskich ulic ponownie mają być zdrajcy narodu, coś we mnie pękło. (…) Jestem sportowcem i nie znam się na polityce, ale według mnie to jest zwyczajnie nieprzyzwoite, że zdrajcy narodu i Sowieci, którzy nas okupowali, są cały czas tutaj i działają”.",,
Republikanin został największym udziałowcem wydawcy „Faktu”,"Amerykański fundusz Kohlberk Kravis & Roberts kupił za 2,9 mld euro pakiet 43,54 proc. udziałów niemieckiego koncernu wydawniczego Axel Springer. KKR to globalny fundusz inwestycyjny, tzw. private equity, założony przez Hanry’ego Kravisa, amerykańskiego miliardera, filantropa i republikanina. W 2017 r. przeznaczył on milion dolarów na inaugurację prezydentury Donalda Trumpa. Wcześniej popierał także – i wspierał finansowo – prezydenta George’a W. Busha i ubiegającego się o to stanowisko Johna McCaina.","Do spółki Axel Springer należy m.in. niemiecko-szwajcarskie wydawnictwo Ringier Axel Springer Polska, wydające w naszym kraju takie tytuły jak: „Fakt”, „Newsweek”, „Przegląd Sportowy”, „Auto Świat”, miesięcznik „Forbes” i portal Onet.pl.Jak donosi Agencja Reutera, inwestycja KKR w Axel Springer miała akceptację Friede Springer, wdowy po założycielu koncernu – która posiada 42,6 proc. udziałów – a także prezesa Mathiasa Doepfnera – on z kolei jest w posiadaniu 2,8 proc. wszystkich akcji spółki. Porozumienie między udziałowcami ma na celu wycofanie Axel Springer z giełdy do końca tego roku lub w pierwszym kwartale 2020 r. Fundusz Henry’ego Kravisa kupił 42,5 proc. akcji w wezwaniu skierowanym do mniejszościowych akcjonariuszy, a następnie dokupił 1,04 proc. na rynku. W sumie dało mu to większy pakiet akcji niż Friede Springer. Według magazynu „Forbes” majątek Kravisa wyceniany jest na 5,5 mld dol., co w tym roku dało mu 317. miejsce na liście najbogatszych ludzi na świecie. Rok wcześniej zajął także 107. miejsce wśród 400 najzamożniejszych Amerykanów.",,
Ukraina: Straż graniczna zamyka wjazd na Krym dla obcokrajowców,Straż Graniczna Ukrainy zamyka wjazd na zaanektowany przez Rosję Krym dla obcokrajowców; na półwysep będą mogli wjechać wyłącznie obywatele ukraińscy – oświadczył w czwartek rzecznik Straży Andrij Demczenko.,"– Granicę administracyjną (Ukrainy z Krymem) będzie można przekroczyć wyłącznie z ukraińskimi dokumentami. Chodzi o wjazd na Krym – powiedział agencji Interfax-Ukraina Demczenko. Zapewnił jednocześnie, że cudzoziemcy, którzy znajdują się już na Krymie, będą mogli wjechać na Ukrainę. – Jeśli z tymczasowo okupowanego terytorium będą wracali obywatele innych państw, którzy wjechali tam zgodnie z prawem, to zostaną oni przepuszczeni – powiedział Demczenko.",,
„To będzie niegodny spektakl”. Szwedzkie media krytykują obchody w Jad Waszem,"Istnieje ryzyko, że ceremonia w Jerozolimie będzie niegodnym spektaklem politycznym, gdyż Putin prawdopodobnie wykorzysta swoją pozycję do dalszego ataku na Polskę - pisze szwedzka gazeta „Dagens Nyheter”.","Największy szwedzki dziennik w komentarzu podkreśla, że dzieląca państwa uroczystość w muzeum Jad Waszem dowodzi, że Holokaust jest przedmiotem zaciekłej walki o historię. „Rosja posunęła się tak daleko, że oskarżyła Polskę mniej więcej o rozpoczęcie II wojny światowej"" - zauważa gazeta.   „Dagens Nyheter” krytykuje decyzję gospodarzy uroczystości w Izraelu o nieudzieleniu głosu prezydentowi Andrzejowi Dudzie. Gazeta przypomina, że Polska była nie tylko pierwszą ofiarą II wojny światowej, ale także Polacy prowadzili najsilniejszy ruch oporu przeciwko niemieckiemu okupantowi.  Ponadto polski rząd emigracyjny w Londynie był częścią antynazistowskiego sojuszu, a setki tysięcy polskich żołnierzy uczestniczyło w bitwach przeciwko armiom niemieckim w Wielkiej Brytanii, Afryce, Francji oraz we Włoszech.",,
"Trump: Przyszłość nie należy do globalistów, ale do patriotów, do suwerennych narodów","Prezydent Stanów Zjednoczonych Donald Trump zaapelował do światowych przywódców, by dbali przede wszystkim o interes swoich własnych obywateli. Słowa padły na forum Zgromadzenia Ogólnego ONZ w Nowym Jorku.","W przemówieniu Trump mówił, że od czasu, gdy został prezydentem w USA, rozpoczął program odnowy narodowej. Przekonywał, że w Ameryce obniżono podatki, 6 mln osób znalazło pracę, a bezrobocie wśród Afroamerykanów, Latynosów i osób pochodzenia azjatyckiego jest najniższe w historii. Prezydent USA mówił zgromadzonym, że przyszłością świata nie jest globalizacja, ale patriotyzm. – Jeśli chcesz wolności, bądź dumny ze swojego kraju. Jeśli chcesz demokracji, strzeż swojej suwerenności. Jeśli chcesz pokoju, kochaj swój naród. Mądrzy przywódcy zawsze stawiają na pierwszym miejscu dobro swoich ludzi i swojego kraju. Przyszłość nie należy do globalistów, ale do patriotów, do suwerennych i niepodległych narodów, które chronią swoich obywateli, szanują sąsiadów i różnice, które czynią każdy kraj wyjątkowym – mówił.",,
Premier: Stefan Starzyński – wzorem cnót dla wszystkich polityków,"Stefan Starzyński poświęcił swoje życie wspierając obronę stolicy; jest pięknym wzorem cnót dla wszystkich polityków – oświadczył premier Mateusz Morawiecki, w 79. rocznicę śmierci przedwojennego prezydenta Warszawy zamordowanego przez Niemców.","79 lat temu w warszawskim ratuszu Gestapo aresztowało Stefana Starzyńskiego, został on przewieziony do więzienia na Pawiaku. Jego dalsze losy przez wiele lat były nieznane. W 2014 r. pion śledczy IPN ustalił, że Starzyński został zamordowany przez Gestapo między 21 a 23 grudnia 1939 r. w Warszawie lub w jej okolicach. „Prezydent Stefan Starzyński widział Warszawę wielką. Poświęcił swoje życie i pozostał w stolicy przez całą kampanię wrześniową, wspierając obronę miasta. Jest pięknym wzorem cnót dla wszystkich polityków. Za swoje poświęcenie zapłacił blisko 80 lat temu najwyższą cenę” – napisał w sobotę na Twitterze szef rządu.Stefan Starzyński urodził się w 1893 r. w Warszawie. Z wykształcenia był ekonomistą, podczas I wojny światowej służył w Legionach Polskich. W II Rzeczpospolitej był wiceministrem skarbu i wiceprezesem Banku Gospodarstwa Krajowego oraz posłem na Sejm. 2 sierpnia 1934 r. został komisarycznym prezydentem Warszawy, od 1938 r. był już mianowanym prezydentem stolicy.",,
"Ambasador Rosji o zwrocie wraku Tu-154: Byłby w Polsce, gdyby nie teorie spiskowe","Jeśliby w Polsce dano sobie spokój z teoriami spiskowymi w związku z katastrofą smoleńską, to wrak Tu-154 dawno byłby już w Polsce – przekonywał w wywiadzie dla portalu Onet ambasador Rosji w Polsce Siergiej Andriejew. Zapewnił też, że Rosja nie ma interesu w napadaniu na Polskę.","Andriejew został zapytany m.in. o to, czy – jego zdaniem – coś pozytywnego dzieje się w stosunkach między Rosją i Polską. – Według mnie nic pozytywnego się nie dzieje – odpowiedział. – Przyjechałem tu w 2014 r., już po pogorszeniu się naszych stosunków i odtąd nic się na lepsze nie zmienia – ocenił.Pytany, czy widzi możliwość poprawy tych relacji, ambasador podkreślił: „Zawsze powtarzam, że przeszkód, by je poprawić – oczywiście do pewnego stopnia – nie ma”. – W każdym razie z naszej strony. To polska strona postanowiła zamrozić kontakty polityczne, poprzeć antyrosyjskie sankcje. Upadek przeżywają też kontakty w dziedzinie kultury. Wszystko, czego trzeba, to dobre chęci. Ale tych dobrych chęci z polskiej strony brak, dlatego jest jak jest – przekonywał.Jego zdaniem nie ma szans na to, żeby Polska i Rosja miały normalne stosunki dyplomatyczne, jak wcześniej. – Zbyt wiele się wydarzyło ostatnimi laty, ale można zaprzestać dyplomacji megafonowej, czyli używania zupełnie niepoprawnej retoryki, której teraz codziennie musimy słuchać, można podjąć na nowo dialog, rozszerzyć stosunki międzyludzkie, kulturalne i ekonomiczne, nie wtłaczając ich w polityczny kontekst – powiedział dyplomata.Dodał, że „jaskrawym przykładem takiego wtłaczania jest stosunek polskiej strony do Nord Stream 2 – całkowicie upolityczniony, pełen nieuzasadnionych pretensji"". – Przy dobrych chęciach dużo można zrobić, ale takich chęci brak – ocenił Andriejew. „Przewaga militarna NATO jest bezsprzeczna”Ambasador wyraził też pogląd, że Polska nie ma się czego obawiać ze strony jego kraju. – Ja po prostu nie widzę powodu dla nieuzasadnionych obaw – zaznaczył. Według niego, „budżet wojskowy NATO 20 razy przekracza budżet wojskowy Rosji”. – Wojsk NATO w samej Europie jest znacznie więcej niż rosyjskich wojsk w ogóle. Przewaga militarna NATO jest bezsprzeczna. Poza tym, po co Rosja miałaby napadać na Polskę? Jaki to miałoby sens? – zastanawiał się Andriejew. Jak dodał: „to by doprowadziło tylko do wielkiej katastrofy”. – Spójrzmy na sprawy racjonalnie – powiedział.Andriejew został też zapytany o zwrot wraku Tu-154. – Jeśliby w Polsce dano sobie spokój z teoriami spiskowymi w związku z katastrofą smoleńską, wrak dawno byłby już w Polsce. Nie ma co szukać innych motywów przetrzymywania wraku – przekonywał. – Niestety w Polsce uparcie doszukujecie się spisku i nie chcecie uznać rezultatów śledztwa. Dawno już zakończylibyśmy śledztwo, ale póki ono nie jest zakończone, wedle prawa nie możemy oddać wraku – dodał.Zaznaczył jednocześnie, że jeśli chodzi o stosunki między ludźmi, to nie ma problemów. – Zwłaszcza między ludźmi starszych pokoleń, mentalność mamy podobną. Ale nie miejmy złudzeń. Stosunki są dobre, dopóki nie chodzi o historię i politykę. Polityczne wybory Polaków są oczywiste, a w mediach mamy wszechobecną rusofobię – przekonywał.",,
Brytyjski dziennik: Uśpieni agenci czekają na rozkaz Putina,"Brytyjski dziennik „Daily Mirror” pisze, że Rosja ma w Wielkiej Brytanii sieć głęboko zakonspirowanych szpiegów. Według źródeł gazety w brytyjskim wywiadzie uśpieni agenci, tak zwane „śpiochy”, czekają na rozkaz Władimira Putina, a do ich zadań należy monitorowanie działalności rosyjskich dysydentów i emigrantów, mieszkających w Zjednoczonym Królestwie.","„Daily Mirror” pisze, że agenci mogą zostać wykorzystani do zabicia ludzi niewygodnych dla Kremla.Głęboko zakonspirowani agenci zbierają ponadto informacje między innymi na temat brytyjskiej infrastruktury energetycznej czy też sposobu działania policji i służby zdrowia. „Daily Miror” pisze, że ludzie Moskwy na Wyspach mogą otrzymać zadanie przygotowania gruntu pod przybycie tam agentów Specnazu - rosyjskich jednostek specjalnych. Uśpieni agenci, często pracujący samotnie, mogą również gromadzić informacje na temat infrastruktury, służby zdrowia, służb ratowniczych i policyjnych.Anonimowy rozmówca związany z brytyjskim wywiadem powiedział gazecie: „Wiele szkód można wywołać działalnością cyfrową, ale człowiek na miejsu potrafi być nie do przecenienia”. „Daily Mirror” podkreśla jednocześnie, że część z tych agentów mogło utracić zdolność działania po tym, jak Londyn wyrzucił 23 rosyjskich dyplomatów w ramach działań odwetowych za otrucie Julii i Siergieja Skripala w Salisbury. Brytyjczycy winią za to Moskwę.",,
Wiktor Janukowycz uznany winnym zdrady ojczyzny. „Zostało to udowodnione”,"Sąd kijowskiej dzielnicy Obołoń uznał byłego prezydenta Ukrainy Wiktora Janukowycza za zdrajcę ojczyzny. Polityk ukrywa się przed ukraińskim wymiarem sprawiedliwości w Rosji. Prokuratura żądała dla niego 15 lat więzienia, ostatecznie został skazany zaocznie na 13 lat pozbawienia wolności.","Odczytywanie wyroku w sprawie toczącej się od maja 2017 roku rozpoczęło się w czwartek rano. Janukowycz jest oskarżony o zdradę stanu, a także o pomoc w prowadzeniu wojny napastniczej i naruszenie integralności terytorialnej państwa.– Bez względu na to, że oskarżony nie przyznaje się do winy, po wysłuchaniu zeznań świadków, zapoznaniu się z wnioskami ekspertów, dokumentami i dowodami rzeczowymi, ocenie dowodów oskarżenia i świadków, sąd uważa, że wina oskarżonego została udowodniona – ogłosił sędzia.Apel do PutinaProkuratura domagała się dla Janukowycza 15 lat pozbawienia wolności. Podstawą do oskarżenia byłego prezydenta jest jego apel do Władimira Putina w 2014 roku. Wezwał on wtedy do wprowadzenia rosyjskich wojsk na Ukrainę.Polityk nie uczestniczył w rozprawach i sądzony był zaocznie. W czwartek został skazany na 13 lat więzienia. Nie skorzystał z prawa do zeznawania za pośrednictwem łącza wideo. Według adwokata, oskarżony jest po operacji i przechodzi rehabilitację.W listopadzie ubiegłego roku rosyjskie media informowały, że Janukowycz jest hospitalizowany w Moskwie „w pozycji leżącej, z podejrzeniem urazu kręgosłupa i kolana”, którego miał doznać podczas gry w tenisa. Ukraiński sąd pozwolił oskarżonemu wygłosić swoje ostatnie słowo ze szpitalnego łóżka, ale polityk odmówił.",,
„Konflikt handlowy był konieczny. Ktoś musiał zabrać się za Chiny”,"Prezydent Stanów Zjednoczonych Donald Trump ocenił, że obecny konflikt gospodarczy USA z Chinami był „konieczny”. Dodał, że Chiny nadal chcą zawrzeć umowę. – Ktoś musiał zabrać się za Chiny – podkreślił w rozmowie z dziennikarzami podczas wizyty w Białym Domu prezydenta Rumunii Klausa Iohannisa.","– Nadszedł czas, czy będzie to dobre dla naszego kraju, czy złe dla naszego kraju w perspektywie krótkoterminowej. W dłuższej perspektywie konieczne jest, aby ktoś to zrobił – oświadczył. Zdaniem Trumpa konfrontacja z Chinami była konieczna, nawet jeśli na krótką metę była niekorzystna dla gospodarki USA, ponieważ Pekin od dziesięcioleci oszukiwał Waszyngton. – Chiny oszukują nasz kraj od ponad 25 lat, a nawet dłużej – przekonywał.  Obawy dotyczące możliwej recesji w USA rozchwiały w ubiegłym tygodniu rynki finansowe i zaczęły budzić zaniepokojenie urzędników administracji Trumpa, czy gospodarka wytrzyma podczas wyborów prezydenckich w listopadzie 2020 r. Obawy spowodowały, że w ubiegłą środę trzy główne amerykańskie indeksy giełdowe straciły po około 3 proc., choć do piątku odrobiły już straty w związku z oczekiwaniami, że Europejski Bank Centralny obniży stopy procentowe.  W niedzielę Demokraci argumentowali, że polityka handlowa Trumpa stanowi poważne krótkoterminowe ryzyko. Tego samego dnia główny doradca ekonomiczny prezydenta Larry Kudlow zapewnił, że mimo rozchwianych nastrojów na giełdach nie widzi niebezpieczeństwa recesji, a wojna handlowa z Chinami nie szkodzi amerykańskiej gospodarce.",,
Którą z reform rządu Beaty Szydło uważasz za najważniejszą? [SONDA],"Mijają dwa lata rządów obozu Zjednoczonej Prawicy. W tym czasie gabinet Beaty Szydło przeprowadził wiele reform, mających usprawnić funkcjonowanie państwa. Którą z nich uważasz za najważniejszą?"," Rząd podsumował już swoje dokonania. O tym, co udało się zrobić, ministrowie mówili na konferencjach prasowych, ale najważniejsze jest zdanie społeczeństwa. Dlatego zachęcamy do głosowania – która reforma według Was była najlepsza? Sonda potrwa do piątku 17 listopada do godz. 20. Zaraz po jej zakończeniu opublikujemy wyniki. Zapraszamy też do dyskusji na forum i na Facebooku.",,
Rosja oskarżona o wysyłanie anonimowych wiadomości do żołnierzy brytyjskich,„Obserwujemy was” – takie wiadomości prywatne otrzymali brytyjscy żołnierze. Jak dowiedział się „The Telegraph”zostały one wysłane przez Rosję.,"Jak podaje „The Telegraph”, brytyjskie wojska stacjonujące w Estonii skarżyły się na tajemnicze wiadomości w mediach społecznościowych i  telefonach komórkowych. Urzędnicy uważają, że jest  to część cyberwojny  prowadzonej przez Moskwę, która chce zastraszyć  brytyjskich żołnierzy i ich sojuszników. Obecnie blisko 1 tys. brytyjskich pracowników jest rozmieszczonych w Estonii w dużej operacji NATO mającej na celu powstrzymanie rosyjskiej agresji w Europie Wschodniej. Od czasu pojawienia się wojsk brytyjskich w 2017 r. wiele osób otrzymało podejrzane wiadomości na swoich kontach na portalach społecznościowych, a także w  wiadomościach prywatnych. – Niektórzy z nas otrzymywali dziwne SMS–y i wiadomości z Facebooka itd. Zawsze były pisane po angielsku, czasem napisane było „obserwujemy cię”. To trochę niepokojące, ponieważ wyraźnie wiedzą, kim jesteśmy. Ale wszyscy zostali przeszkoleni, aby  ignorować tego rodzaju rzeczy. Nie powiedziałbym, że rosyjski mistrzowski plan działa  – powiedział jeden z żołnierzy. Wojska brytyjskie po raz pierwszy przybyły do Estonii w ramach operacji NATO w 2017 r.. Wcześniej dowódcy amerykańscy skarżyli się na „śledzenie geograficzne” za pośrednictwem smartfonów podczas pobytu w Estonii.  Obecnie brytyjskie wojska rozmieszczone w Estonii mogą  korzystać z prywatnych smartfonów, ale podjęto „odpowiednie środki ostrożności”, by zabezpieczyć je przed rosyjską ingerencją. Nastąpiło  to po tym, jak Szef Sztabu Obrony Nick Carter  ostrzegł, że Wielka Brytania jest „w stanie wojny każdego dnia” z powodu ciągłych ataków cybernetycznych z Rosji i innych krajów.  Dodał, że różnice między pokojem a wojną „już nie istnieją” we współczesnym świecie. Na początku tego roku armia brytyjska ogłosiła, że po raz pierwszy weźmie udział w wojnie w mediach społecznościowych, tworząc nową formację, której zadaniem będzie przeciwdziałanie rosyjskiej złośliwości. – Podobnie jak wielu członków społeczeństwa, osoby w Siłach Zbrojnych mogą czasami otrzymywać wiadomości z niezweryfikowanych źródeł. Nasz personel ma odpowiednie wytyczne, jak bezpiecznie obsługiwać swoje urządzenia elektroniczne – powiedział rzecznik Ministerstwa Obrony. Ministerstwo Obrony Federacji Rosyjskiej nie zabrało głosu w tej sprawie.",,
Pawłowicz: Opozycja jest za stałym podnoszeniem wieku pracy,"To dzięki opozycji, m.in. PO i PSL, możemy tutaj dzisiaj zasiadać – powiedziała podczas wysłuchania przed sejmową komisją sprawiedliwości i praw człowieka kandydatka PiS do Trybunału Konstytucyjnego Krystyna Pawłowicz. Politycy opozycji twierdzą, że zarówno Pawłowicz jak i Stanisław Piotrowicz, którzy przekroczyli granicę wieku 65 lat, nie powinni zasiadać w TK. Jak mówiła kandydatka PiS, jest zdumiona takimi argumentami, bo opozycja „jest za stałym podnoszeniem wieku pracy”.","Sejmowa komisja sprawiedliwości i praw człowieka pozytywnie zaopiniowała kandydatury Krystyny Pawłowicz i Stanisława Piotrowicza na sędziów Trybunału Konstytucyjnego. Odpowiedzi na pytania posłów udzieliła tylko Pawłowicz.Podczas posiedzenia członkowie komisji zadali kandydatom kilkadziesiąt pytań dotyczących m.in. ich przeszłości czy stosunku do reformy sądownictwa. Wśród pytań pojawiły się m.in. kwestie: prymatu prawa unijnego nad krajowym, dorobku naukowego obojga kandydatów, ich kontrowersyjnych wypowiedzi i niezależności od władzy wykonawczej i ustawodawczej.Poseł PO Michał Szczerba wyraził wątpliwość co do możliwości kandydowania Pawłowicz do TK. Podkreślił, że przekroczyła ona wiek 65 lat i w związku z tym – jego zdaniem – nie jest uprawniona do objęcia stanowiska sędziego TK. Według niego Pawłowicz nie spełnia też wymogu nieskazitelnego charakteru. Szczerba zaznaczył przy tym, że wobec tej kandydatki, gdy jeszcze była posłanką PiS, wielokrotnie kierowano wnioski do sejmowej komisji etyki. – Poza tym PO i PSL jest za stałym podnoszeniem wieku pracy. Podnieśliście wiek emerytalny do 67. roku życia wszystkim Polakom – dodała. Jak mówiła Pawłowicz, „to dzięki opozycji, m.in. PO i PSL, możemy tutaj dzisiaj zasiadać”. – Dlatego że w czasie, kiedy procedowano projekt ustawy o statusie sędziów TK, w pierwszej wersji PIS wstawiło wiek 65 lat – mówiła. – Opozycja buntowała się i powiedziała, że ustanowienie granicy 65 lat jest dyskryminacją ze względu na wiek. Co zrobił PiS? Uwzględnił tę poprawkę. I oto dziś dzięki państwu jesteśmy na tej sali jako kandydaci. Jestem zdumiona takimi argumentami. Wy właściwie jesteście za stałym podnoszeniem wieku pracy – stwierdziła. Oświadczyła też, że prawo europejskie nigdy nie będzie miało pierwszeństwa przed polską konstytucją. Dopuszcza ona jednak możliwość prymatu prawa unijnego nad niektórymi ustawami.W głosowaniu nad rekomendacjami oboje kandydaci do TK uzyskali pozytywne opinie – głosowało za nimi 16 członków komisji. Przeciw było – w przypadku Pawłowicz 12 członków komisji, a w przypadku Piotrowicza 11 posłów. Według planów Sejm ma głosować w sprawie wyboru sędziów TK w czwartek późnym wieczorem.",,
„Cios dla demokracji i poszanowania prawa”. Boni pisze do europosłów ws. Gawłowskiego,„Areszt dla Stanisława Gawłowskiego to cios dla demokracji i poszanowania prawa w Polsce” – pisze europoseł Platformy Obywatelskiej Michał Boni w liście do członków komisji sprawiedliwości Parlamentu Europejskiego. Zarzuca Prawu i Sprawiedliwości represje i próbę zastraszenia opozycji. W ocenie europosła PiS Ryszarda Legutki list to „przejaw szaleństwa” PO.,"Sąd rejonowy w Szczecinie zdecydował o zastosowaniu wobec Gawłowskiego - posła i sekretarza generalnego PO, trzymiesięcznego aresztu tymczasowego. O areszt wnioskowała Prokuratura Krajowa, która postawiła politykowi pięć zarzutów, w tym trzy o charakterze korupcyjnym. Zarzuty dotyczą okresu, kiedy Gawłowski sprawował urząd wiceministra ochrony środowiska w rządach PO-PSL. Sekretarz generalny Platformy wielokrotnie zapewniał o swej niewinności, a śledztwo prokuratury uważa za motywowane politycznie.W Szczecinie na nadzwyczajnym, wyjazdowym posiedzeniu zebrały się władze Platformy. Po zakończeniu spotkania lider Platformy Grzegorz Schetyna oświadczył, że decyzję sądu o aresztowaniu Gawłowskiego odbiera jako „początek kampanii wyborczej PiS oraz atak na Platformę Obywatelską”. Zapowiedział, że PO nie zostawi sprawy Gawłowskiego – poinformuje o niej Komisję Europejską, Parlament Europejski i radę Europy. List europosła BoniegoW środę list do europosłów – członków Komisji Wolności Obywatelskich, Sprawiedliwości i Spraw Wewnętrznych skierował eurodeputowany PO Michał Boni. „Aresztowanie posła Stanisława Gawłowskiego jest zaprzeczeniem demokratycznych standardów. Dziś skierowałem otwarty list do Posłów Komisji Wolności Obywatelskich, Sprawiedliwości i Spraw Wewnętrznych Parlamentu Europejskiego w obronie zasad praworządności” – poinformował na Twitterze. Zamieścił też skan listu w języku angielskim. Europoseł podkreśla na jego wstępie, że pisze go, by zapoznać członków komisji z nową odsłoną sprzeniewierzenia się zasadom demokracji w Polsce. Jak dodaje, pomimo to sąd nakazał Gawłowskiemu trzymiesięczny pobyt w areszcie, gdzie ma ograniczony dostęp do prawników i żadnego kontaktu z rodziną. Sprawa immunitetówEuroposeł Platformy wskazuje przy tym, że rządząca większość uchyliła niedawno immunitety dwóm innym posłom opozycji (chodzi o Kamilę Gasiuk-Pihowicz i Ryszarda Petru z Nowoczesnej – dop. red.), nie zgadzając się przy tym wcześniej na podobne kroki w przypadku dwóch członków własnej partii (senatora Stanisława Koguta i Dominika Tarczyńskiego z PiS). Boni podkreśla w liście, że każde poważne oskarżenia przeciwko czynnym parlamentarzystom należy wyjaśnić. „Zachowane muszą być jednak podstawy uczciwego procesu i proporcjonalność środków. Niestety, w Polsce dzieje się coś dokładnie odwrotnego” – ocenia eurodeputowany PO. „Jest to widoczny przykład wybiórczej sprawiedliwości i jeszcze jeden cios dla demokracji oraz poszanowania prawa w Polsce. Prawo i Sprawiedliwość używa obecnie przejętego systemu sądowego by represjonować demokratyczną opozycję” – pisze Boni. „Po zniszczeniu Trybunału Konstytucyjnego, trójpodziału władzy, niezależności systemu sądownictwa i przekształceniu telewizji publicznej w maszynę propagandową, autorytarna partia rządząca próbuje teraz zastraszyć swych przeciwników politycznych. My jednak nie damy się zastraszyć. Pozostaniemy czujni i będziemy kontynuować walkę o demokrację w Polsce” – zapowiada polityk Platformy. „Musimy teraz walczyć razem, by bronić demokracji, poszanowania prawa i praw podstawowych” – dodaje deputowany. „Kolejne piętra szaleństwa”Szef delegacji PiS w grupie Europejskich Konserwatystów i Reformatorów (EKR) Ryszard Legutko ocenił, że list Boniego to kolejny przejaw „szaleństwa” PO. – Platforma Obywatelska, czy szerzej opozycja, wpada w kolejne piętra szaleństwa. Ponieważ już wszystkie środki zawiodły: ulicy nie ma, zagranica też jakby słabsza, to teraz wymyślili kilka rzeczy, które można uznać właśnie za szaleństwo – powiedział europoseł. Przypomniał, że PO złożyła do prokuratury zawiadomienie w sprawie zakupu przez rząd kolekcji obrazów należących do Fundacji Rodziny Czartoryskich.",,
Wiceszefowa PE: Należy zagrozić Polsce dotkliwymi karami finansowymi,"Jeśli Polska przyjmie ustawę dotyczącą zmian w sądownictwie, należy zagrozić jej „dotkliwymi karami finansowymi” – uważa wiceszefowa Parlamentu Europejskiego Katarina Barley. Jej zdaniem polska reforma wymiaru sprawiedliwości jest nie do przyjęcia – czytamy w wywiadzie, którego niemiecka polityk z Socjaldemokratycznej Partii Niemiec (SPD) udzieliła dziennikowi „Sueddeutsche Zeitung”.","„Jeśli ustawa zostanie przyjęta, to natychmiast musi zadziałać Trybunał Sprawiedliwości UE i zawnioskować o środki tymczasowe, by wykonywanie prawa zostało zawieszone. Gdyby to nie poskutkowało, należy zagrozić dotkliwymi karami finansowymi” – domaga się polityk SPD, do niedawna minister sprawiedliwości w rządzie Angeli Merkel.  Według Barley polska reforma wymiaru sprawiedliwości jest nie do przyjęcia. Nazwała ją „prowokacją” i „afrontem”. Zdaniem polityk SPD zmiany podkopują fundamenty prawne Unii Europejskiej.  „Istnieje zasada, że w przypadkach, kiedy prawo krajowe jest sprzeczne z unijnym, stosuje się prawo unijne. Tymczasem w ustawie, nad którą będzie debatować Senat, jest zawarte sformułowanie, że polscy sędziowie muszą stosować polskie prawo. Ten atak na praworządność nie ogranicza się już do terytorium Polski, lecz dotyczy całej UE” – przekonywała wiceszefowa PE.",,
Biało-Czerwoni w pierwszej dziesiątce rankingu UEFA,"Europejska Unia Piłkarska (UEFA) ogłosiła na koniec roku kilka rankingów dotyczących m.in. klubów, lig oraz drużyn narodowych. Wśród reprezentacji - Polska plasuje się na dziewiątej pozycji, natomiast wśród klubów Legia Warszawa zajmuje 57. miejsce.","Ranking reprezentacji obejmuje kwalifikacje i finały mistrzostw świata 2014 (20 procent), kwalifikacje i finały mistrzostw Europy 2016 (40 procent) oraz eliminacje mistrzostw świata 2018 (40 procent).Polska zajmuje w tym zestawieniu dziewiąte miejsce. Najwyżej plasują się mistrzowie świata Niemcy, przed mistrzem Europy Portugalią oraz Belgią.Zestawienie klubowe obejmuje sezony 2013/14, 2014/15, 2015/16, 2016/17 i obecny. Najlepszy jest tutaj Real Madryt, przed Barceloną i Bayernem Monachium. Najwyższej z polskich klubów - na 57. miejscu - plasuje się Legia, uczestnik Ligi Mistrzów jesienią 2016 roku. Lech Poznań jest na 159. miejscu.Jeżeli chodzi o ligi zrzeszone w UEFA, tzw. krajowy ranking (również obejmuje pięć sezonów), pierwsza jest hiszpańska, przed angielską i włoską. Polska liga zajmuje 20. miejsce.",,
Lubnauer i Nowacka oburzone. Wystąpiły w „Polityce” jako dekoracja na skrzydłach Schetyny,"„Koalicja przypina skrzydła” w tytule, a na okładkowej ilustracji uśmiechnięty Grzegorz Schetyna, a na jego skrzydłach motyla główki Katarzyny Lubnauer i Barbary Nowackiej. Tak wygląda okładka jednego z lewicowych tygodników. Obie panie nie kryją oburzenia.","Od kiedy razem z Grzegorzem Schetyną publicznie występuje Katarzyna Lubnauer, a do Platformy Obywatelskiej dołączyła lewicowa polityk Barbara Nowacka – partia ta odnotowała duże spadki w dwóch sondażach. W jednym poparcie dla PO spadło o 6 punktów procentowych, w drugim liczba respondentów chcących głosować na Platformę jest mniejsza nawet o 7 pp.  Nerwowe nastroje w obozie Koalicji Obywatelskiej z pewnością nie poprawią się po publikacji jednego ze sprzyjających jej tygodników. – Schetyna, Lubnauer i Nowacka szukają nowego sposobu na PiS – pisze „Polityka” i prezentuje kontrowersyjną okładkę, na której – jako ozdoby na skrzydłach przewodniczącego Grzegorza Schetyny – pojawiły się przewodnicząca partii Nowoczesna i liderka lewicowej organizacji Inicjatywa Polska.Komentarze internautów i dziennikarzy są jednoznaczne. ",,
Premier w Rumunii: Jesteśmy otwarci na wspólne projekty w zakresie energetyki,"– Polskę i Rumunię łączy podobne stanowisko w sprawie energetyki i ram budżetowych UE oraz projektów infrastrukturalnych – powiedział premier Mateusz Morawiecki w środę, po zakończeniu polsko-rumuńskich konsultacji międzyrządowych.","Morawiecki spotkał się z premier Rumunii Vioricą Dancilą. Po tym spotkaniu szef polskiego rządu podziękował stronie rumuńskiej za przygotowanie wystawy z okazji 100-lecia stosunków polsko-rumuńskich. Jak podkreślił, nawet w czasach „dużo trudniejszych niż dzisiaj” Polska i Rumunia były bardzo bliskimi partnerami. Przypomniał też czas, gdy polskie władze, by utrzymać ciągłość państwa polskiego, znalazły się na uchodźstwie, a przystankiem na ich drodze była właśnie Rumunia; dodał, że polski rząd gościł tam 80 lat temu.Morawiecki podkreślił też, że to, co w przeszłości tak bardzo mocno łączyło oba kraje, również i dziś jest ważnym wspomnieniem i „buduje braterstwo wspólnej historii i dzisiejszych problemów”.Zaznaczył, że jeśli chodzi o kwestie współczesne, to z premier Rumunii „właściwie we wszystkich sprawach” miał „bardzo podobne, jeśli nie jednolite zdanie”. „Polska mogła być środkowoeuropejskim hubem w dystrybucji gazu” Jeśli chodzi o energetykę - podkreślał Morawiecki – „Rumunia odkrywa nowe depozyty gazu ziemnego na szelfie Morza Czarnego i blisko wybrzeża, także na lądzie, mając jednocześnie zasoby, które będą w stanie zapewnić zaopatrzenie w gaz Europy Środkowej”.– My także budujemy infrastrukturę do tego, by Polska mogła być takim środkowoeuropejskim hubem w dystrybucji gazu; budujemy interkonektor na Słowację, przez Węgry do Rumunii, zwiększając bezpieczeństwo całej Europy Środkowej – zaznaczył Morawiecki. Jak dodał, Polska jest w tej dziedzinie otwarta na partnerstwo i wspólne projekty. Wspólne projekty infrastrukturalne Morawiecki zaznaczył, że Polskę i Rumunię łączą też projekty infrastrukturalne, a oba kraje uzgodniły też bardzo daleko idącą współpracę w sprawie podstawowych wyzwań na polu europejskim – w polityce klimatycznej, budżetowej, wieloletnich ramach finansowych, polityce przemysłowej i kwestiach konkurencyjności.– Na naszej sesji wspólnej omawialiśmy szeroko kwestię konkurencyjności naszych gospodarek w kontekście również wykonywania zapisów traktowych traktatu UE, np. swobody świadczenia usług, która jest cały czas jeszcze nie do końca respektowana i wykonywana w ramach UE. Toteż dobrze widać na tym przykładzie, jak bogate państwa zachodniej Europy korzystają z dostępu do rynku rumuńskiego i polskiego, korzystają z siły naszych bardzo utalentowanych pracowników, z naszych ludzi, naszych talentów, otwarcia rynków – mówił premier.Morawiecki zaznaczył, że chciałby, aby doszło do otwarcia rynków usług rynków zachodnich, a „nie promowania rozwiązań o charakterze protekcjonistycznym, jak np. pakiet mobilności, który mógłby się nazywać pakietem antymobilności”. Premier Rumunii: Polska jest strategicznym partnerem i sojusznikiem – Polska jest naszym przyjacielem, strategicznym partnerem i sojusznikiem – oświadczyła premier Rumunii Viorica Dancila po zakończeniu polsko-rumuńskich konsultacji międzyrządowych, którym przewodniczyła wraz z premierem Mateuszem Morawieckim.Podczas wspólnej konferencji prasowej obojga szefów rządów Dancila powiedziała, że „Polska jest bliskim przyjacielem, strategicznym partnerem jak również godnym zaufania sojusznikiem dla Rumunii”. – Dzisiejsze konsultacje pozwoliły na nakreślenie i odnotowanie postępów we współpracy między naszymi krajami i ustalenie punktów dla przyszłej współpracy – mówiła.Dancila dodała też, że z zadowoleniem przyjęła podpisanie szeregu memorandów w takich dziedzinach, „które są o szczególnym znaczeniu dla rozwoju naszych krajów”. Wskazała tu na infrastrukturę, transport, energię, komunikację, cyfryzację, przedsiębiorczość czy zarządzanie funduszami europejskimi.– W ramach dyskusji ustaliliśmy wzmocnienie partnerstwa strategicznego oraz dynamicznego wszechstronnego i złożonego dialogu politycznego we wszystkich dziedzinach – mówiła rumuńska premier. „Można zwiększyć współpracę gospodarczą i branżową” Premier Rumunii dodała, że podczas spotkania podkreślono „obiecującą perspektywę współpracy gospodarczej”, jeśli chodzi o wymianę handlową. – Cieszy nas to, że biznesmeni z Polski zwiększają inwestycje w naszym kraju. Z kolei inwestorzy rumuńscy przejawiają zwiększone zainteresowanie rynkiem polskim – wskazała.Dancila zapewniła, iż jest przekonana, że można zwiększyć współpracę gospodarczą i branżową, ""by doszła ona do poziomu, który mamy w zakresie bezpieczeństwa, gdzie mamy współpracę w zakresie flanki wschodniej NATO"".Poinformowała, że podczas spotkania poruszono też tematykę europejską. ""Chcemy współpracować ściśle na podstawie wizji, stanowisk i podejść, które są zbieżne. Chcemy mieć wspólne podejście do takich tematów jak brexit, wieloletnie ramy finansowe, polityka spójności i wspólna polityka rolna"" - oświadczyła. Współpraca na szczeblu regionalnym Według premier omówiono też znaczenie współpracy na szczeblu regionalnym m.in. w zakresie inicjatywy Trójmorza. – Uznaliśmy, że należy zbadać nowe możliwości współpracy, które również uwzględniałyby konieczność pragmatycznego podejścia i wygenerowanie wartości dodanej – mówiła.Dancila zadeklarowała też, że jej kraj będzie kontynuował współpracę z Polską w celu wzmocnienia projektu europejskiego. – Jestem przekonana, że Rumunia i Polska będą kontynuowały współpracę na szczeblu regionalnym, aby wzmocnić swój wkład w region, na szczeblu całej UE jak również NATO – powiedziała.– Ten konstruktywny dialog i podejście, które przejawiły dzisiaj nasze delegacje, na pewno doprowadzą do wzmocnienia dwustronnych stosunków gospodarczych i politycznych, wzmocnią aspekty, które dotyczą polityk europejskich, jak również (doprowadzą) do wzmocnienia naszego wspólnego zaangażowania w politykę na szczeblu europejskim – oceniła Dancila.",,
Zmarł przewodniczący OPZZ Jan Guz,W piątek w Warszawie zmarł przewodniczący Ogólnopolskiego Porozumienia Związków Zawodowych Jan Guz. Miał 62 lata. Na czele OPZZ stał od 2004 r.,"„Z głębokim smutkiem informujemy o śmierci Przewodniczącego OPZZ Jana Guza. Łączymy się w bólu z rodziną i bliskimi” – poinformowano na stronie internetowej Ogólnopolskiego Porozumienia Zwiazków Zawodowych. – Otrzymałem wiadomość o śmierci Jana Guza kilka godzin temu w szpitalu w Warszawie – powiedział prezes Związku Nauczycielstwa Polskiego Sławomir Broniarz. Jan Guz urodził się w 1956 r. Ukończył nauki polityczne. Był też absolwentem podyplomowego studium menadżerskiego na Wydziale Zarządzania Uniwersytetu Warszawskiego. Pracował w Ochotniczych Hufcach Pracy, m.in. jako wychowawca młodzieży i jako zastępca komendanta hufca. Następnie jako główny mechanik, kierownik działu mechanicznego, współzarządzał wieloma przedsiębiorstwami. Był także przewodniczącym struktur terenowych OPZZ. Ukończył wiele kursów, m.in. kurs dla trenerów z zakresu ubezpieczeń społecznych, kurs nadzoru właścicielskiego, szkolenie pedagogiczne dla wykładowców i instruktorów. W latach 1997-2004 był wiceprzewodniczącym OPZZ, a od kwietnia 2004 r. – przewodniczącym OPZZ. W okresie pracy zawodowej pełnił wiele funkcji społecznych. Był m.in. radnym samorządu terytorialnego, wiceprzewodniczącym wojewódzkiej rady zatrudnienia, członkiem rady nadzorczej oddziału zakładu ubezpieczeń społecznych, wiceprzewodniczącym Rady Nadzorczej ZUS, członkiem Polskiego Komitetu Normalizacyjnego, przewodniczącym Rady Programowej Ośrodka Studiów i Kształcenia Zawodowego. Jako przewodniczący OPZZ w 2004 r. został powołany na funkcję wiceprzewodniczącego Trójstronnej Komisji do spraw Społeczno-Gospodarczych. Kondolencje złożyli m.in. prezydent Andrzej Duda i premier Mateusz Morawiecki.",,
