Zmarł były mer Moskwy Jurij Łużkow,"Były mer Moskwy Jurij Łużkow zmarł w wieku 83 lat – podała we wtorek rosyjska telewizja informacyjna Rossija 24. Stanowisko mera stolicy Łużkow zajmował w latach 1992-2010, będąc w tym czasie jedną z najbardziej wpływowych postaci w życiu politycznym Rosji.","Informację o śmierci byłego mera Moskwy potwierdził jego dawny zastępca i obecny gospodarz miasta Siergiej Sobianin. Na swoim Twitterze Sobianin wyraził kondolencje z powodu śmierci Łużkowa, zaznaczając, że rządził on stolicą Rosji „w trudnych czasach postsowieckich i wiele uczynił dla miasta i mieszkańców Moskwy”.  Telewizja REN TV przekazała, że Łużkow zmarł w szpitalu w Monachium, gdzie przechodził operację serca. Inne media poinformowały, powołując się na źródła z otoczenia Łużkowa, że przebywał on w jednym z krajów europejskich.  Jurij Łużkow urodził się 21 września 1936 roku w Moskwie. Ukończył Instytut Przemysłu Petrochemicznego i Gazowego im. Gubkina w Moskwie uzyskując specjalność inżyniera-mechanika. Od 1964 roku pracował na różnych stanowiskach w ministerstwie przemysłu chemicznego ZSRR. W czerwcu 1991 roku został wybrany na wicemera Moskwy, a 4 czerwca 1992 roku, gdy ze stanowiska mera odszedł Gawrił Popow, objął ten urząd. Później, pod koniec lat 90., wspierany wówczas przez potężnego premiera Jewgienija Primakowa, walczył o schedę po prezydencie Rosji Borysie Jelcynie. Przegrał jednak z wyznaczonym przez Jelcyna następcą - obecnym prezydentem Władimirem Putinem.   W 1999 roku Łużkow był jednym z założycieli bloku politycznego Ojczyzna – Cała Rosja, a w latach 2001-2010 zasiadał we władzach rządzącej partii Jedna Rosja. Za jego rządów liczba mieszkańców Moskwy rosła, poprawiły się statystyki demograficzne i spadało bezrobocie, ale rosła też przestępczość, zmniejszała się liczba miejsc w szpitalach i przedszkolach. Opozycja oskarżała władze stolicy o systemową i rozrośniętą korupcję, a samego Łużkowa - o lobbowanie interesów sektora budowlanego, w tym firmy należącej do jego żony, najbogatszej kobiety w Rosji, Jeleny Baturinej. Łużkow konsekwentnie zaprzeczał, by jego działalność jako mera przekładała się na dochody żony, a tych, którzy twierdzili, że jest inaczej, pozywał do sądu.  28 września 2010 roku ówczesny prezydent Dmitrij Miedwiediew podpisał dekret o dymisji Łużkowa w związku z utratą zaufania. Decyzję tę poprzedziła polemika Łużkowa z Miedwiediewem na łamach prasy, dotycząca wytyczenia autostrady Moskwa-Petersburg przez las w podmoskiewskich Chimkach. Już wcześniej mer Moskwy publicznie krytykował reformy wprowadzane w Rosji przez Miedwiediewa.  Od 2013 roku Łużkow zajmował się rolnictwem i hodowlą, m.in. kierował przedsiębiorstwem rolniczo-przemysłowym w obwodzie kaliningradzkim.",,
Azerski gaz niedługo dotrze do UE. Rosja próbuje go blokować,"Uzależniona od rosyjskiego gazu Unia Europejska już wkrótce zyska nowe źródło dostaw surowca – błękitne paliwo z Azerbejdżanu. Budowa gazociągów trwa. Eksperci alarmują, że projektowi może zaszkodzić rosyjska propaganda i promowany przez Moskwę konkurencyjny projekt – Turkish Stream.","Gaz z Azerbejdżanu ma być wysyłany do Unii Europejskiej przez Gruzję, Turcję, do Grecji, Albanii, a dalej przez Morze Adriatyckie do Włoch tworząc tzw. Południowy Korytarz Gazowy. Bruksela i wiele państw UE upatruje w projekcie szanse na dywersyfikację dostaw gazu i wzmocnienie pozycji przetargowej względem Rosji.",,
Dworczyk: Marek Chrzanowski odebrał odwołanie z funkcji szefa KNF,"– Marek Chrzanowski złożył oficjalny dokument, w którym była jego dymisja, i odebrał odwołanie z funkcji szefa KNF. Ta sprawa od strony formalno-prawnej jest już zamknięta – powiedział w „Minęła 8” szef KPRM Michał Dworczyk.","We wtorek dotychczasowy szef KNF Marek Chrzanowski poinformował, że składa dymisję z pełnionej przez siebie funkcji. Premier ją przyjął.To reakcja na informacje podane przez „Gazetę Wyborczą, że według właściciela Getin Noble Banku Leszka Czarneckiego, Chrzanowski w marcu 2018 roku miał zaoferować przychylność dla tego banku w zamian za około 40 mln zł. Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF.Michał Dworczyk, który był gościem TVP Info, poinformował, że Chrzanowski złożył w Kancelarii Premiera oficjalny dokument, w którym była jego dymisja, i odebrał odwołanie z funkcji szefa KNF. – Ta sprawa od strony formalno-prawnej jest już zamknięta – powiedział szef KPRM. Dworczyk dopytywany, czy dojdzie do spotkania premiera Mateusza Morawieckiego z Chrzanowskim, odpowiedział, że w tej chwili spotkanie jest bezprzedmiotowe. – Dzisiaj ta sprawa jest wyjaśniana przez prokuraturę, przez służby do tego powołane – powiedział. Wyraził przekonanie, że ta sprawa zostanie dogłębnie wyjaśniona. – Jedno jest pewne, na pewno do takiego spotkania, jakie się odbyło, nie powinno dojść – powiedział szef KPRM i wyjaśnił, że w najbliższym czasie jeden z dwóch zastępców zostanie wyznaczony na pełniącego obowiązki szefa KNF. – A potem rozpocznie się procedura powołania nowego szefa – powiedział.",,
"Miller: najważniejsze jest to, co się dzieje po wyborach","–  Nie ma jednoznacznego kryterium, by w wyborach samorządowych ocenić ich efektywność.  Jedni uważają, że najważniejsza jest liczba prezydentów miast, drudzy – że liczba radnych do sejmików. A ja uważam, że najważniejsze jest to, co się dzieje później. Na ile rozmaite ugrupowania uczestniczą w koalicjach, które potem rządzą sejmikami, radami powiatów czy gmin – powiedział lider SLD Leszek Miller w TVP Info.",,,
Gej sprzeciwił się indoktrynacji LGBT. Nazajutrz znaleziono go martwego,"21-letni Wilson Gavin został znaleziony martwy dzień po tym, jak zorganizował w bibliotece w Brisbane w Australii protest przeciw czytaniu dzieciom bajek przez tzw. drag queen. Jego przyjaciele podejrzewają, że zamordowano go z zemsty. Gavin był zdeklarowanym homoseksualistą: mówił o sobie „jestem gejem”, przyznawał, że odczuwa pociąg seksualny do osób tej samej płci. Ale jako katolik nie dopuszczał się czynów homoseksualnych.","„Drag queen nie są dla dzieci” – pod takim hasłem protestowali w bibliotece w Brisbane studenci Uniwersytetu Queensland przeciwni imprezie nazwanej „czytanką z drag queen”, zorganizowanej według nich w celu „indoktrynacji i seksualizacji dzieci”. Akcję natychmiast potępił przewodniczący związku studentów Uniwersytetu Queensland Ethan Van Roo Douglas; zapowiedział, że organizacja zrzeszająca uczestników protestu (Klub Narodowo-Liberalny) zostanie pozbawiona środków finansowych.  W swoim oświadczeniu przeciwników spotkania drag queen z dziećmi oskarżył o agresywne zachowanie, a jednej z „performerek” pogratulował „odważnego stawienia czoła” studentom.",,
Rakieta uderzyła w paradę wojskową. Są zabici,"Co najmniej 5 osób zginęło w niedzielę, gdy pocisk trafił w żołnierzy zgromadzonych na paradzie wojskowej w mieście Ad-Dali na południu Jemenu, zorganizowanej z okazji zakończenia szkolenia – poinformowała stacja telewizyjna al-Arabija. Mimo że na razie nikt nie przyznaje się do zamachu, to prawdopodobnie pocisk wystrzelili rebelianci z ruchu Huti.","Na razie nikt oficjalnie nie przyznał się do zamachu. Także media jemeńskiego rebelianckiego ruchu Huti nie skomentowały wydarzenia. W zamachu około 30 osób zostało rannych.  Według lokalnych władz do wybuchu doszło w pobliżu platformy dla gości zaproszonych na paradę.  Jemen pogrążony jest w chaosie od 2011 roku, gdy społeczna rewolta położyła kres wieloletnim dyktatorskim rządom prezydenta Alego Abd Allaha Salaha. Konflikt nasilił się, gdy w marcu 2015 roku interwencję w Jemenie rozpoczęła Arabia Saudyjska. Jemeński konflikt zbrojny jest przez wielu postrzegany jako wojna zastępcza, prowadzona przez szyicki Iran i sunnicką Arabię Saudyjską w rywalizacji o dominującą pozycję w regionie.",,
„USA potwierdziły swoje zaangażowanie na wschodniej flance”,NATO będzie silnym gwarantem bezpieczeństwa Polski i Europy Środkowej; USA potwierdziły w sobotę na 53. Monachijskiej Konferencji Bezpieczeństwa obecność i wsparcie bezpieczeństwa na wschodniej flance NATO – powiedział w sobotę szef MON Antoni Macierewicz.,"Na briefingu prasowym w Monachium Macierewicz podkreślił, że potwierdzenie wsparcia „jednoznacznego, absolutnego” dla sił odstraszania i wsparcia USA i NATO przez wiceprezydenta USA Mike Pence'a ma fundamentalne znaczenie. – Wychodzimy z tej konferencji wzmocnieni – zaznaczył polski minister obrony.  Wiceprezydent Pence w sobotę w przemówieniu wygłoszonym monachijskiej konferencji zapewnił w imieniu prezydenta USA Donalda Trumpa, że Stany Zjednoczone twardo wspierają NATO i wypełnią swe zobowiązania na rzecz Sojuszu Atlantyckiego.",,
Gazprom  wykonał pierwszy krok do budowy Tureckiego Potoku. Na razie tylko na papierze,"Rosja szuka nowych sposób dystrybucji gazu do Europy, ale wytyczanie szlaków nie jest proste z przyczyn politycznych. Kreml wiąże duże nadzieje z Gazociągiem Tureckim. W piątek szef Gazpromu Aleksiej Miller podpisał decyzję, dzięki której inwestycja ma ruszyć.","Według planów magistrala ma zostać położona na dnie Morza Czarnego, ale komentatorzy uważają, że inwestycja nie wyjdzie poza gabinety. Wprawdzie nie położono jeszcze żadnej rury, ale nie przeszkadza to Millerowi zapewniać, że już w grudniu przyszłego roku rurociągiem popłynie w kierunku Turcji rosyjski gaz.Rosjanie zdecydowali się wytyczyć trasę Tureckiego Potoku po tym jak Władimir Putin podjął decyzję o rezygnacji z budowy Gazociągu Południowego, który po dnie Morza Czarnego miał transportować gaz do Bułgarii i dalej do krajów południowej Europy. Prezydent Federacji Rosyjskiej stwierdził, że jego kraj nie będzie wykładał pieniędzy na inwestycję, której nie chce Unia Europejska.Element nacisku na KijówGazociąg Turecki ma doprowadzać błękitne paliwo do Grecji i dalej do Macedonii, Serbii, na Węgry i do Austrii. Także i do tej inwestycji Wspólnota odnosi się z rezerwą. Unijni dyplomaci uważają, że celowo trasę wytyczono przez Turcję, by ominąć Ukrainę, co ma być elementem restrykcji wobec tego kraju. Turecki Potok ma bowiem transportować 80 mld metrów sześciennych gazu rocznie, czyli tyle ile dotychczas szło przez Ukrainę. Jeżeli zgodnie z zapowiedziami Moskwa zrezygnuje z przesyłania gazu przez jej terytorium, Kijów straci duże zyski pochodzące z opłat za tranzyt.Gazprom szacuje, że Gazociąg Turecki będzie kosztował co najmniej 15 mld euro.",,
"Zmarł Wojciech Bogaczyk. Działacz opozycji w latach 80., współzałożyciel NZS","Zmarł Wojciech Bogaczyk, historyk, działacz opozycji w latach 80. jeden z liderów NZS. – Był chory na Polskę. Reprezentował ten typ patriotyzmu, który każe bardzo głęboko przeżywać wszystkie sukcesy, ale i porażki – powiedział Piotr Semka, który poinformował o śmierci Bogaczyka.","– Należał do pokolenia ludzi, którzy tworzyli ruch studencki, reprezentował jego prawą stronę. Bohaterami byli dla niego działacze Ruchu Obrony Praw Człowieka i Obywatela. Był człowiekiem, który był chory na Polskę. Reprezentował ten typ patriotyzmu, który każe bardzo głęboko przeżywać wszystkie sukcesy, ale i porażki – powiedział Semka, który poznał Bogaczyka podczas studiów na Katolickim Uniwersytecie Lubelskim. Przypomniał, że Bogaczyk „był ważną postacią oporu na tym uniwersytecie”, a „w 1990 r. był bardzo zaangażowany w kampanię Lecha Wałęsy”. Dodał też, że Wojciech Bogaczyk był „człowiekiem zakochanym w historii. Wykładał w jednym z warszawskim liceów. Pisał też teksty publicystyczne dotyczące historii i o znaczeniu jej nauczania. Działał na rzecz odkłamania historii”. – Podczas pielgrzymki NZS do Jana Pawła II osobiście wręczył papieżowi znaczek NZS – przypomniał Semka. Dziennikarz i tłumacz Adam Pietrasiewicz powiedział, że Bogaczyk „był wielkim patriotą, czyli prawdziwym antykomunistą”. – Potem była współpraca z Ruchem Obrony Praw Człowieka i Obywatela, potem drukarnia »Młynek«, w której drukowaliśmy Kołakowskiego i ulotki; następnie był NZS, który zakładał i którym kierował w ramach Krajowej Komisji Koordynacyjnej. Potem był stan wojenny, ukrywanie się, internowanie – powiedział. Pietrasiewicz przypomniał, że Bogaczyk zakładał Zjednoczenie Chrześcijańsko–Narodowe, „ale nie miał tak naprawdę duszy polityka, więc choć na początku był jedną z ważniejszych postaci tej partii – to on witał prezydenta Kaczorowskiego na polskiej ziemi – to dał się wyrolować; tak, dokładnie tak było – swoim partyjnym kolegom tak, że nawet nigdy nie został posłem”. – Przez całe lata przygotowywał młodzież do egzaminów z historii – maturalnych i na studia. Ale jego sposób przygotowywania to nie było tylko wbijanie do głów różnych dat, ale też, a może przede wszystkim, praca nad kulturą ogólną młodzieży. Załamywał ręce nad procesem jej upadku, nad tym, jak młodzi ludzie z rocznika na rocznik coraz mniej wiedzą o świecie. Ale uczył, wbijał tę wiedzę do głów i rzeczywiście jego uczniowie egzaminy zdawali – dodał. Bogaczyk wspólnie z Pietrasiewiczem napisali powieść „Powroty”. – Na początku Wojtek nie bardzo rozumiał zasadę historical fiction, ale potem się wciągnął i dzięki niemu książka jest tak realistyczna pod względem faktów historycznych – wspominał. – Miał trudny charakter, nie potrafił sobie ułożyć życia rodzinnego i osobistego. Był samotny. To zawsze było dla niego problemem. I umarł samotnie. Chyba to jest najbardziej smutne – powiedział Pietrasiewicz. Wojciech Bogaczyk urodził się 11 lipca 1958 r. w Radomiu. Podczas nauki w Liceum im. Stefana Batorego w Warszawie nawiązał współpracę ze Studenckim Komitetem Solidarności w Warszawie. Po rozpoczęciu studiów na KUL nawiązał kontakt z lubelskim środowiskiem Ruchu Obrony Praw Człowieka i Obywatela. W 1980 r. zakładał Niezależne Zrzeszenie Studentów KUL i został wybrany do tymczasowych władz krajowych NZS. Na początku lat 80. był internowany. Odmówił podpisania deklaracji lojalności i wszelkich rozmów ze Służbą Bezpieczeństwa. Na przełomie lat 80. i 90. był członkiem prezydium Zarządu Głównego Zjednoczenia Chrześcijańsko–Narodowego, a następnie liderem Chrześcijańskiego Ruchu Obywatelskiego. W latach 1991–95 należał do Ruchu Trzeciej Rzeczypospolitej. W latach 1995–2000 był przewodniczącym Komitetu Polska–Czeczenia. W 2001 r. został wyróżniony odznaką „Zasłużony Działacz Kultury” przez Ministra Kultury i Dziedzictwa Narodowego. W 2006 r. uzyskał z IPN status osoby pokrzywdzonej. W grudniu 2007 r. został odznaczony przez Prezydenta RP Lecha Kaczyńskiego, Krzyżem Kawalerskim Orderu Odrodzenia Polski. Był członkiem Stowarzyszenia Wolnego Słowa",,
„Stare odgrzewane zarzuty”. Iran odpowiada Izraelowi ws. programu nuklearnego,"Izraelskie oskarżenia wobec Iranu w sprawie jego programu nuklearnego to „stare odgrzewane zarzuty”, które w przeszłości badała Międzynarodowa Agencja Energii Atomowej (MAEA) – oświadczył szef irańskiego MSZ-u Mohammad Dżawad Zarif. USA potwierdzają, że materiał zgromadzone przez Izrael są „autentyczne”.","Zarif ustosunkował się na Twitterze także do wypowiedzi prezydenta USA Donald Trumpa, który sugerował, że popiera stanowisko izraelskiego premiera. „Prezydent Trump wykorzystuje stare zarzuty… aby uśmiercić porozumienie. Jakie to wygodne. Skoordynowane w czasie rzekome doniesienia wywiadu na kilka dni przed 12 maja” – ocenił.Premier Izraela Benjamin Netanjahu oświadczył w poniedziałek, że Iran kłamał w sprawie swojego programu nuklearnego, a po podpisaniu porozumienia nuklearnego „poszerzał wiedzę o broni jądrowej dla wykorzystania jej w przyszłości”. Ujawnił również, że jego rząd uzyskał „pół tony” tajnych irańskich dokumentów potwierdzających, że władze w Teheranie prowadziły kiedyś program broni jądrowej.Kilka godzin później sekretarz stanu USA Mike Pompeo potwierdził, że materiały należące do Izraela „są autentyczne”. Przyznał, że „od jakiegoś czasu” wiedział o ich istnieniu.„Ujawnione fakty są zgodne z tym co Stany Zjednoczone wiedzą od dawna: Iran ma prężny, tajny program broni nuklearnych, które wypróbował i nie zdołał ukryć przed światem i własnym narodem” – głosi oświadczenie przekazane przez rzeczniczkę Białego Domu Sarah Huckabee Sanders. „Katastrofalne” porozumieniePo wystąpieniu Netanjahu prezydent Trump powtórzył, że porozumienie z Iranem z 2015 roku w sprawie jego programu nuklearnego „było katastrofalne dla USA” i sugerował, że popiera stanowisko izraelskiego premiera. Już wcześniej zapowiadał zresztą, że jeśli USA wraz z europejskimi sojusznikami nie zdołają wprowadzić zmian w porozumieniu z Iranem, USA wycofają się z układu. Decyzja w tej sprawie ma zapaść do 12 maja.– Pokazówka Netanjahu była dzieciną i niedorzeczną grą. Zaplanowano ją przed 12 maja, by wpłynąć na decyzję Trumpa dotyczącą porozumienia z Iranem – stwierdził wiceszef irańskiego MSZ Abbas Arakczi cytowany przez agencję Tasnim. „Uwagi Netanjahu to nic nowego; są pełne bezpodstawnych oskarżeń propagandą przeciwko Iranowi” – przekazała z kolei państwowa telewizja irańska.",,
"Wielka zdrada w Helsinkach? Iran, Syria, Krym plus kilka niewiadomych","Syria i Ukraina. Dwa państwa, gdzie Rosja toczy wojny. Dwa pola starcia interesów Moskwy i Waszyngtonu. Czy w Helsinkach dojdzie do układu Trumpa z Putinem? Ukraina obawia się, że amerykański sojusznik zdradzi w sprawie Krymu. Iran boi się z kolei, że rosyjski sprzymierzeniec zdradzi w sprawie Syrii. Czy te obawy są uzasadnione?","Swego czasu można było mówić, że Putin wkracza z armią do Syrii, żeby mieć kartę przetargową z Amerykanami w rozgrywce o Ukrainę. Dziś jednak widać wyraźnie, że spekulowanie, iż jeśli Rosja pójdzie na jakiś kompromis w Syrii, w odpowiedzi USA pójdą na analogiczne kroki na Ukrainie, nie ma sensu. Dużo bardziej prawdopodobne jest jakieś porozumienie Putina z Trumpem w sprawie Syrii.Syria czyli IranPrezydent USA nigdy nie ukrywał, że chce zakończyć udział amerykański w syryjskim konflikcie nawet, gdyby to miało oznaczać porzucenie wspieranych przez lata rebeliantów. Próbkę takiej polityki widzimy właśnie w południowo-zachodniej Syrii. Siły rządowe zajęły w niedzielę wieś Mashara. To pierwszy atak przeciwko rebeliantom w regionie graniczącym ze Wzgórzami Golan od czasu rozpoczęcia ofensywy na południowym zachodzie Syrii. Mashara leży zaledwie 11 km od granicy z okupowanymi od 1967 r. przez Izrael Wzgórzami Golan. W czwartek miasta Deraa wkroczyła armia rządowa po tym, jak kontrolujący miasto od 2011 r. rebelianci zgodzili się je poddać miasto. 6 lipca rosyjscy negocjatorzy zdołali skłonić opozycję do zaakceptowania porozumienia o złożeniu broni; oznacza ono poddanie się przeciwników Asada na południu kraju. Amerykanie nie kiwnęli palcem, by bronić enklawy, której bezpieczeństwo wspólnie z Rosją i Jordanią zagwarantowali dokładnie rok temu. Dlaczego Trump porzucił południe Syrii? Bo liczy, że w zamian Moskwa wpłynie na Irańczyków, by nie zbliżali się do granicy Izraela. Jeśli to zadziała, możliwy będzie układ obejmujący cały kraj. Amerykanie się wycofują (obecnie wspierają koalicję SDF panującą w północno-wschodniej części Syrii), ale Iran robi to samo. I takiego porozumienia zapewne Trump chciałby w Helsinkach. Tylko czy jest to realne? Wyjściem Iranu z Syrii zainteresowani są niemal wszyscy, od USA i Izraela, po Rosję i Turcję. Nie wiadomo jednak, czy w Helsinkach uda się osiągnąć porozumienie w sprawie obecności Iranu w Syrii. Nie wiadomo nawet, czy Teheran cofnie swe siły z południa Syrii. Izrael nie chce Iranu w Syrii w ogóle, a już na pewno na ostrzu noża stawia kwestię obecności szyickiej na południu kraju. Tyle że w ostatnich dniach siły Asada zajęły Deraa i teraz Damaszek ma silniejszą pozycję do negocjacji. Wyjście irańskich oddziałów i sprzymierzonych szyickich milicji zależy przede wszystkim od samego Asada, bo to on je tutaj zaprosił. Jego Irańczycy ratowali, walczyli z IS, z rebeliantami, organizowali tzw. strefy deeskalacji. Na razie Asad jest zdeterminowany, aby utrzymać Irańczyków w kraju, bo bez szyickiej „tarczy” nie utrzyma się w Damaszku.Jedno jest raczej pewne: Moskwa nie zmieni stanowiska w sprawie porozumienia nuklearnego zawartego w 2015 r. przez Iran ze światowymi mocarstwami, z którego wycofał się niedawno Trump. W tej kwestii Rosja uważa to samo, co choćby Francja i Niemcy. Szef MSZ Rosji Siergiej Ławrow powiedział w piątek w Wiedniu, że strony umowy nuklearnej z Iranem porozumiały się co do tego, by wypracować sposoby prowadzenia handlu z Teheranem niezależnie od „kaprysu” USA. Netanjahu niewiele zyskałDzień wcześniej z kluczową wizytą w Moskwie był główny doradca ds. międzynarodowych przywódcy Iranu Alego Chameneia Ali Akbar Welajati. Spotkał się z Putinem kilkanaście godzin po rozmowie rosyjskiego prezydenta z premierem Izraela. Benjamin Netanyahu namawiał (kolejny już raz w ostatnim czasie) Putina do wywarcia presji na Teheran, by wycofał się z Syrii. Sądząc po słowach Welajatiego, Netanyahu niewiele zyskał. „Iran i Rosja będą nadal współpracować w Syrii. Putin powtórzył, że Rosja odrzuca decyzję USA, by nałożyć sankcje na Iran. Powiedział, że Rosja będzie wspierać Iran i bronić praw Teheranu” – oświadczył gość z Teheranu, dodając, że  Rosja będzie inwestować w irański sektor naftowy. To z kolei na pewno nie spodoba się Trumpowi. Przemawiając do ekspertów i dziennikarzy w Klubie Wałdajskim, Welajati stwierdził: „Gdyby nie Rosja i Iran, przywódca Frontu al-Nusra rządziłby dziś w Damaszku, a przywódca Państwa Islamskiego w Bagdadzie… Nie przyszliśmy do Syrii i Iraku na zaproszenie amerykańskie i nie wyjdziemy stamtąd pod amerykańskimi groźbami. To Ameryka jest tam bez zaproszenia. Mówię rosyjskim urzędnikom: dziś USA i Izrael chcą nas wyrzucić z Syrii. Jutro będą żądali, żebyście wy odeszli. To ich plan. Jeśli my opuścimy Syrię, Rosja też będzie wkrótce zmuszona to zrobić”. Teheran ostrzega też Kreml, że Trump nie jest po prostu wiarygodnym partnerem do rozmów, i nie można mu wierzyć, bo już następnego dnia każdą umowę gotów zerwać czy zmienić. Absolutnie nierealistyczne żądaniaGdy w prasie irańskiej pojawiły się obawy, że Putin może sprzedać w Helsinkach Iran Trumpowi, Moskwa zareagowała stanowczo. Wycofała się z wcześniejszego stanowiska, że wszystkie zagraniczne siły, w tym Irańczycy, muszą opuścić Syrię. Przeciwnie, ambasador rosyjski przy ONZ nazwał obecność Iranu w Syrii „uzasadniona i niezaprzeczalną”. To było 28 czerwca. Cztery dni później wiceminister spraw zagranicznych Michaił Bogdanow powiedział, że obecność Iranu w Syrii ma charakter doradczy i skoncentrowany na walce z terroryzmem. 4 lipca Siergiej Ławrow nazwał amerykańskie i izraelskie żądania pełnego odwrotu Iranu z Syrii „absolutnie nierealistycznymi”. Najprawdopodobniej Putin obieca Trumpowi „ograniczenie” poziomu aktywności irańskiej w Syrii – a to da się osiągnąć, bo Teheran jest pragmatyczny i gdy trzeba, chowa się w cieniu (choćby przy ofensywach we Wschodniej Gucie i na południu Syrii). To ograniczenie polegałoby konkretnie na cofnięciu się sił irańskich na dystans 80-100 km od pozycji Izraela. 12 lipca pojawiły się nawet ze strony izraelskiej informacje, że Irańczycy zaczęli się wycofywać z rejonu granicy z Izraelem. Netanyahu miał powiedzieć Putinowi w Moskwie: My nie podejmujemy działań przeciwko reżimowi Asada, a wy zabieracie Irańczyków. Pełne wycofanie się Iranu z Syrii Putin i Trump uzależnią od znalezienia politycznego rozwiązania dla zakończenia konfliktu syryjskiego. Dla Kremla nieodzownym elementem takiego rozwiązania jest całkowite wycofanie się Amerykanów z Syrii. Próbką układu „USA opuszczają Syrię, ale Iran również to robi” może być ofensywa Asada na południu Syrii. Przy pomocy Rosjan zlikwidowano enklawę rebeliancką w Deraa, a Amerykanie nie ruszyli palcem, by pomóc rebeliantom, mimo że ta tzw. strefa deeskalacji powstała rok temu z gwarancjami Rosji, USA i Jordanii. Tyle że nie widać, by w zamian z Syrii wycofywali się Irańczycy. Kreml podejrzliwie też patrzy na porozumienie amerykańsko-tureckie w północnej Syrii, więc wcale nie musi mu zależeć na osłabianiu Irańczyków. Ukraina i krymskie ryzykoDonald Trump w sprawach Ukrainy ma duże mniejsze pole manewru podczas rozmów w Helsinkach, niż odnośnie Syrii. To nie zmienia faktu, że różne jego wypowiedzi w ostatnich tygodniach, jak też tweety, mogły wzbudzić duże zaniepokojenie w Kijowie i wśród przyjaciół Ukrainy na Zachodzie. Zwłaszcza odnośnie Krymu.To, jak Trump podejdzie do tego problemu w rozmowie z Putinem, może w największym stopniu determinować przyszłość europejskiego bezpieczeństwa i amerykańskiej wiarygodności. Kreml oczywiście powtarza, że Krym to sprawa zamknięta i nie należy do tematów szczytu w Helsinkach. Ale to nieprawda. Nic tak nie uszczęśliwiłoby Putina, jak deklaracja Trumpa jeśli nie wprost akceptująca i uznająca aneksję Krymu, to co najmniej dająca się tak zinterpretować. Wbrew oficjalnym deklaracjom, to sam Putin z pewnością poruszy temat Krymu. I będzie opowiadał, że to Rosja go zdobyła, że Rosjanie założyli Sewastopol, że większość ludności mówi po rosyjsku i wreszcie, że zdecydowana większość ludzi w „demokratycznym” referendum opowiedziała się za przyłączeniem do Rosji. Krym – największa stawka PutinaPytanie, jak na takie argumenty będzie przygotowany Trump? Będzie wiedział i odpowie, że przecież w 1991 r. Krym stał się częścią Ukrainy a Moskwa uznała ten fakt? Że granice są nienaruszalne? Że Rosja dała gwarancje Ukrainie ws. Krymu w memorandum w Budapeszcie w 1994 r.? Że w „referendum” ludzie mieli do wyboru opcje: „Rosja lub niepodległość”, a nie „Rosja lub Ukraina”? I że wszystko to odbywało się pod lufami karabinów „zielonych ludzików”? Krym – to jest największa stawka, o jaką może grać w Helsinkach prezydent Rosji. Niestety, sam Trump dał taką nadzieję Moskwie. Podczas gdy wszyscy bez wyjątku amerykańscy urzędnicy stoją twardo na stanowisku, że USA nadal uznają Krym za część Ukrainy, prezydent palnął: „Będziemy musieli zobaczyć”. Zabrzmiało to tym bardziej niepokojąco, że nieco wcześniej, na czerwcowym szczycie G-7, prezydent USA miał zasugerować, że Krym powinien należeć do Rosji, bo większość ludzi mówi tam po rosyjsku. W świetle tych uwag Trumpa wcale nie zaskoczy, jeśli po spotkaniu w cztery oczy, bez świadków, Putin wyjdzie do kamer i powie, że Trump uznaje aneksję Krymu. Wszelkie dementi prezydenta USA nie będą wyglądały wtedy przekonująco… Urzędowy optymizm KijowaAkceptacja rosyjskiego Krymu zniszczyłaby transatlantycką politykę nieuznawania siłowych zmian granic w Europie po 1945 r. i pogłębiła podział między Ameryką a UE. Uznanie aneksji zachęciłoby Rosję do kolejnych napaści – jak niegdyś uznanie Anschlussu Austrii ośmieliło Hitlera. Wreszcie uznanie aneksji Krymu zrujnuje wiarygodność USA choćby z jednego powodu: Waszyngton jako sygnatariusz memorandum budapeszteńskiego skłonił Ukrainę do oddania 1,9 tys. głowic atomowych, w zamian gwarantując integralność terytorialną Ukrainy. Uznając rosyjski Krym, Trump postawiłby się w jednym rzędzie z Putinem.Kijów zachowuje jednak urzędowy optymizm. Oficjalne stanowisko? Ukraina nie będzie przedmiotem targów między Trumpem i Putinem, dlatego jej władze nie mają zawyżonych oczekiwań wobec ich spotkania. W czwartek na marginesie szczytu NATO w Brukseli Trump spotkał się z prezydentem Ukrainy Petrem Poroszenką. „Istniała konieczność rozmowy z prezydentem Trumpem przed Helsinkami i jestem z tej rozmowy w pełni zadowolony” – powiedział ukraiński przywódca. Prezydenci Ukrainy i USA rozmawiali także o Nord Stream 2, którym Rosja zamierza transportować gaz do Niemiec z ominięciem ukraińskich sieci przesyłowych. W tej kwestii Trump zdecydowanie zajmuje stanowisko korzystne dla Ukrainy.Podczas przesłuchań w Senacie 26 czerwca republikański senator Rob Portman wyraził obawę, że Putin może zaproponować Trumpowi pójście na jakieś porozumienie ws. Krymu i Donbasu ponad głową Kijowa. Tyle że dostawy śmiercionośnej broni Ukrainie przez obecną administrację świadczą o czymś zupełnie innym. Na tych samych senackich przesłuchaniach Wes Mitchell z Departamentu Stanu podkreślił, że Biały Dom nie zmienił stanowiska ws. sankcji. Oczekuje od Moskwy tego samego, co wcześniej: wyprowadzenia wojsk z Donbasu i rozpoczęcia rozmów ws. Krymu. Trump może sobie mówić o „rosyjskim Krymie, bo tam mówią po rosyjsku”, ale jego administracja jest zdeterminowana w antyrosyjskiej polityce.",,
"Budżet Morawieckiego, huragan Trumpa, ścieki Trzaskowskiego","Po raz pierwszy w historii III Rzeczypospolitej rząd premiera Mateusza Morawieckiego przygotował budżet bez deficytu, nie ograniczając wcale wydatków na programy społeczne. To niezwykłe osiągnięcie zostało zepchnięte w cień przez nadchodzący w stronę Florydy huragan i katastrofę ekologiczną w Warszawie.","Sobota. Marsz jednoosobowyCo się stanie, jeśli na Marsz Równości nie zostaną dowiezieni członkowie objazdowej ekipy z całej Polski? Mogliśmy właśnie to zobaczyć w Zabrzu, gdzie Marsz Równości miał charakter jednoosobowy. Co prawda w jednoosobowy przemarsz zaangażowanych było dużo więcej ludzi: liczne służby a nawet kontrmanifestacje. Zabrze to niemałe miasto, ma niecałe 175 tys. mieszkańców, ale jak widać brakuje w nim zwolenników ideologii LGBT. Zabrakło też polityków lewicy, którzy tego dnia organizowali swoją konwencję. – Zagwarantujemy legalne przerywanie ciąży na żądanie (…)  Zlikwidujemy Instytut Pamięci Narodowej, Radę Mediów Narodowych i Polską Fundację Narodową – mówił szef sztabu wyborczego SLD, Wiosny i Razem Robert Biedroń. A Włodzimierz Czarzasty chrypiał i groził rządowi wywołując jednoznaczne skojarzenia z przemówieniami dyktatorów z I połowy XX wieku. Nie lepiej było przejść się po Zabrzu? Niedziela. Wdzięczni polskiej wsi– Naszym głównym zobowiązaniem była zmiana życia polskich rodzin i program 500 plus; wywiązaliśmy się z tego z nawiązką – mówił premier Mateusz Morawiecki w Kolnie, gdzie wziął udział w II Ogólnopolskim Święcie „Wdzięczni polskiej wsi”. Morawiecki mówił, że rząd zdecydował o tysiącu złotych dopłaty do hektara rolnikom, którzy ucierpieli w wyniku suszy. Środki na wsparcie dla rolników, podobnie jak programy społeczne jak 500+, 300+ czy tzw. „jarkowe” to efekt uszczelnienia budżetu, z którego, jak szacują eksperci, w latach rządów PO-PSL „wyciekło” około 250 miliardów złotych. Dlaczego tak się stało i kto za to odpowiada, bada specjalna sejmowa komisja śledcza ds. VAT… Poniedziałek. Horała chce Trybunału StanuI właśnie w poniedziałek Marcin Horała, szef komisji śledczej ds. VAT, w swoim projekcie raportu z prac komisji zaproponował postawienie przed Trybunałem Stanu b. premierów Donalda Tuska i Ewy Kopacz, oraz b. ministrów finansów – Jacka Rostowskiego i Mateusza Szczurka. „Donald Tusk z całą pewnością powinien posiadać wiedzę na temat nieszczelności systemu podatkowego oraz pogłębiającej się z roku na rok luki podatkowej (…) Wskazywały na to zarówno oficjalne dokumenty sporządzane przez urzędników Ministerstwa Finansów, raporty przygotowywane przez Komisję Europejską jak i apele pochodzące z branż szczególnie narażonych na negatywne skutki nadużyć” – napisał Horała. Polityka to gra zespołowa – tak przynajmniej uważa Prawo i Sprawiedliwość. Krzysztof Szczerski został ogłoszony kandydatem na polskiego komisarza w UE, ale kiedy okazało się, że mamy szansę objąć stanowisko komisarza rolnictwa, zrezygnował. Zamiast Szczerskiego na to kluczowe stanowisko kandydować będzie europoseł Janusz Wojciechowski. – W polityce trzeba być uczciwym; jeśli pojawiła się propozycja objęcia teki komisarza ds. rolnictwa dla Polski, a ja rolnictwem się nie zajmowałem, to uważam, że uczciwe jest, żeby to miejsce odstąpić komuś, kto może objąć je w sposób odpowiedzialny – powiedział Szczerski. Zespołowo grają też politycy Platformy Obywatelskiej, szkoda tylko, że przeciwko standardom etycznym w polityce. Krzysztof Brejza jest ciągle szefem sztabu wyborczego PO i nawet nie próbuje tłumaczyć się ze swojego działania w tzw. wydziale nienawiści w inowrocławskim ratuszu, ujawnionego przez portal tvp.info. – Nie ma czego wyjaśniać, bo poseł Brejza jest fantastycznym posłem, znam go osobiście, nie wierzę w żadne te bzdury. To jest wojna przeciwko świetnemu posłowi, który jest jednym z najbardziej aktywnych i najbardziej dokuczających władzy – powiedział portalowi tvp.info poseł PO Grzegorz Furgo. Wtorek. Pierwszy budżet bez deficytuNowe standardy demokracji PO wspierane są również przez nowe standardy dyplomacji. Dotąd w historii tej sztuki nie zdarzało się by dyplomaci walczyli z własnym krajem.  Ale tzw. Konfederacja Ambasadorów RP to organizacja innowacyjna, gotowa w każdej chwili zaszkodzić interesom Polski, jeśli jest to okazja, by sprawić kłopot PiS. Byli ambasadorowie w tym Ryszard Schnepf napisali list do prezydenta USA Donalda Trumpa. List dotyczy zapowiadanej wizyty Donalda Trumpa 1 września i ma charakter donosu: „Panie Prezydencie, przybywa Pan do kraju, który nie jest praworządny. Pana mocny głos wzywający do tolerancji i wzajemnego poszanowania, a także przestrzegania postanowień konstytucji i innych praw, może mieć znaczenie historyczne” – zaapelowali ambasadorzy. Chciałoby się mieć nadzieję, że mało kogo w administracji USA ten list może zainteresować, ale niestety kurioza mają to do siebie, że je chętnie komentujemy. Również w Politycznym Przeglądzie Tygodniowym. Kancelaria Senatu opublikowała dokument według którego marszałek Senatu Bogdan Borusewicz sprawując urząd odbył 89 lotów zagranicznych, z czego 12 z córką na pokładzie. W latach 2007-14 córka towarzyszyła marszałkowi Senatu w podróżach do: Chile i Brazylii, Arabii Saudyjskiej i Kataru, Grecji, Algierii, Francji, Rosji, Szwecji, na Cypr, Omanu, Gruzji (dwukrotnie), Maroka. – Marszałek Kuchciński za przeloty rodziny pieniądze zwrócił. Mam nadzieję, że marszałka Borusewicza także będzie na to stać – skomentował sprawę europoseł PiS Zbigniew Kuźmiuk w rozmowie z portalem tvp.info. Premier Mateusz Morawiecki zapowiedział rzecz niezwykle doniosłą. – Ten budżet po raz pierwszy od czasów transformacji jest budżetem państwa bez deficytu, jest budżetem, który jest zrównoważony (…) Polski budżet przestał być bankomatem dla przestępców podatkowych – powiedział Morawiecki. W 2020 r. dochody i wydatki budżetowe będą wynosiły po 429,5 mld zł. Zbilansowanie budżetu nie odbędzie się kosztem programów społecznych, które będą kontynuowane. W ramach budżetu wydatki na cele społeczne mają wynieść ponad 66 mld zł.Środa. Wisła staje się ściekiemOkoło 7.20 w Warszawie rozpoczął się spust nieoczyszczonych ścieków do Wisły w przerażającej  ilości 3 tys. litrów surowych ścieków na sekundę. Awaria w oczyszczalni ścieków „Czajka” nastąpiła dzień wcześniej o godz. 5.00. Władze miasta nie poinformowały o niej nikogo. Przyczyny milczenia warszawskiego ratusza oraz samej awarii zbada prokuratura. – Bardzo żałuję, że pismo Miejskiego Przedsiębiorstwa Wodociągów i Kanalizacji do Wojewódzkiego Inspektoratu Ochrony Środowiska dotarło dziś przed południem i informowało o tym, że awaria rozpoczęła się właściwie wczoraj o 5 rano – powiedział minister środowiska Henryk Kowalczyk na konferencji prasowej. Ogrom ścieków płynie Wisłą w stronę Gdańska… – Zrzut ścieków do Wisły z uszkodzonych kolektorów oczyszczalni „Czajka” to bardzo duża katastrofa ekologiczna, która wiąże się z zagrożeniem zdrowia i życia ludzi (…) W tym momencie do rzeki dostaje się szereg bakterii, zmieniając całkowicie ekosystem Wisły – powiedział Marek Posobkiewicz, Główny Inspektor Sanitarny w MSWiA. A prezydent Trzaskowski uspokaja, że woda w Warszawie jest czysta…  Czwartek. Trump przekłada wizytę– Przez wiele lat likwidowano połączenia autobusowe. Rozpoczynamy ich przywracanie, od 1 września pojawi się w całej Polsce prawie 1,4 tys. linii – poinformował minister infrastruktury Andrzej Adamczyk. Osobną linię uruchamia PO, która zapowiedziała, że w Polskę ruszy „schetynobus”. Niestety jego przydatność dla Polaków nie będzie duża – „schetynobus” raczej nie uzupełni zlikwidowanych za czasów PO połączeń w tzw. Polsce powiatowej. A ponadto jego kursowanie zaplanowano tylko na czas kampanii wyborczej. Złośliwi proponują, by ekipa PO zamiast objazdu po Polsce zrobiła raczej spływ Wisłą. – Rządowa oferta pomocy przy awarii oczyszczalni ścieków „Czajka” nie spotkała się z żadnym odzewem stołecznych władz i wodociągów – ujawnił minister środowiska Henryk Kowalczyk. Jego zdaniem można zrobić wiele, by ograniczyć rozmiary katastrofy ekologicznej, np. zamontować rurociąg zastępczy. Późnym wieczorem prezydent USA w rozmowie telefonicznej z prezydentem Andrzejem Dudą poinformował go, że w związku z huraganem Dorian, który ma uderzyć w weekend w Stany Zjednoczone, nie przyleci do Polski. Na uroczystościach związanych z 80. rocznicą wybuchu II wojny światowej będzie obecny wiceprezydent USA Mike Pence. – Pan prezydent Trump przekazał także prezydentowi Dudzie, że będzie chciał w najbliższych miesiącach zrealizować tę wizytę, którą musi dziś odwołać – przekazał minister Krzysztof Szczerski. Wiatry wieją z już prędkością 169 km na godzinę. Według prognoz, kiedy Dorian w poniedziałek dotrze do Florydy prędkość wiatru osiągnie 210 km na godzinę.  Piątek. Wojsko wkracza do akcji– Ta decyzja jest jak najbardziej zrozumiała, chodzi o realne zagrożenie. Wszyscy doskonale wiemy, pamiętamy, że poprzednie huragany, które nawiedzały Stany Zjednoczone, Florydę niosły ze sobą zniszczenie. Ale oprócz strat materialnych również zagrażały życiu obywateli Stanów Zjednoczonych. Daj Boże, żeby tym razem nie było ofiar śmiertelnych, ale zagrożenie jest realne i w związku z tym decyzja Donalda Trumpa o tym, żeby zostać w Stanach Zjednoczonych, żeby być na miejscu, jest jak najbardziej zrozumiała – mówił w radiowej Jedynce minister obrony narodowej Mariusz Błaszczak. Sejm zgodził się na powołanie obecnego ministra finansów Mariana Banasia na prezesa Najwyższej Izby Kontroli. Nowy szef NIK będzie miał pełne ręce roboty, bo aż się prosi o kontrolę w warszawskim ratuszu a także oczyszczalni ścieków „Czajka”. Póki co prezydent Warszawy Rafał Trzaskowski zdecydował się łaskawie przyjąć propozycję rządu ws. budowy awaryjnego rurociągu oraz użycia wojska w związku z zatruciem Wisły ściekami.  Jeszcze w środę Trzaskowski mówił, że nie ma powodu, by wzywać wojsko. – Most pontonowy przez Wisłę zostanie spięty we wtorek (…) Robimy wszystko, żeby jak najszybciej zakończyć zrzut ścieków bezpośrednio do Wisły – zapowiedział szef KPRM Michał Dworczyk. Na moście zostanie zamontowany system przesyłający ścieki do oczyszczalni „Czajka”. Tymczasem fala ścieków dotarła już do Płocka…",,
"Prezydent Andrzej Duda: Jan Olszewski był nie tylko świadkiem, ale kreatorem historii Polski","Jan Olszewski był nie tylko świadkiem, ale kreatorem historii Polski i jedną z najważniejszych postaci w jej historii – mówił podczas mszy pogrzebowej Jana Olszewskiego prezydent Andrzej Duda.","– Odchodzi człowiek, który przez swoje życie był nie tylko świadkiem historii Rzeczpospolitej Polskiej - jak napisałem wspominając go w księdze kondolencyjnej - nie tylko świadkiem, był kreatorem historii Rzeczpospolitej Polskiej, był z całą pewnością, patrząc na te 100 lat odrodzonej Polski po 1918 r. jedną z najważniejszych postaci w jej historii – powiedział prezydent.Określił Jana Olszewskiego jako „prawdziwie niekomunistycznego premiera, prawdziwie niekomunistycznego rządu”. Prezydent mówił, że „wolna, suwerenna i niepodległa Polska” była marzeniem Jana Olszewskiego i jego dążeniem.– Dzisiaj mówię w najaktualniejszym tego słowa znaczeniu, bo z pewnością obok prezydenta prof. Lecha Kaczyńskiego, to właśnie premier Jan Olszewski jest jedną z tych postaci, których Polskę my naszą działalnością dzisiaj urzeczywistniamy i staramy się ją uczynić taką, jaką oni ją widzieli – Polskę wielką, dumną, ale przede wszystkim Polskę solidarności, tej międzyludzkiej – stwierdził. Prezydent dziękował Olszewskiemu za jego „piękne życie” i „wspaniałą postawę”. – Dziękujemy za Pana piękna służbę dla Rzeczypospolitej i dla nas, tej Rzeczpospolitej obywateli. Dziękujemy Panu za wszystkie Pańskie słowa, dziękujemy za rady – zawsze mądre i płynące z wiedzy oraz doświadczenia, zawsze wyważone, zawsze propolskie, zawsze propaństwowe, zawsze takie, o których można mówić, że służą Rzeczypospolitej, tak jak ten, który je wyrażał – mówił prezydent Duda.– Proszę spoczywać w pokoju Panie premierze, proszę patrzeć z satysfakcją na tę Polskę, którą Pan zostawia - sprawioną także swoją ręką. Wierzymy w to i będziemy czynili wszystko, żeby nadal rozwijała się tak, jak Pan to sobie wymarzył, bo my tez wszyscy takiej Polski chcemy i obiecujemy, że będziemy jej służyć – podkreślił prezydent.– Cześć Pana pamięci Panie premierze. Spoczywaj w pokoju – powiedział Andrzej Duda.Po swoim przemówieniu prezydent pokłonił się przed trumną z ciałem Jana Olszewskiego.",,
"Policja obezwładniła mężczyznę, który wziął zakładników w banku w Przybramie","Interwencyjna jednostka policji obezwładniła mężczyznę, który w piątek wtargnął z bronią do banku w mieście Przybram w środkowych Czechach, wziął tam zakładników i przetrzymywał ich przez blisko trzy godziny – poinformowała policyjna rzeczniczka Monika Schindlova.","Nie był to napad rabunkowy. Mężczyzna chciał w ten sposób przykuć uwagę policji i donieść o jakimś przestępstwie. – Chciał zwrócić na siebie uwagę i negocjować – powiedziała policyjna rzeczniczka.Według niej, w trakcie interwencji nikt nie odniósł obrażeń, a wszystkich ośmioro uwolnionych ma się dobrze.Policja nie podała, w jaką broń uzbrojony był napastnik.",,
"Podważa NATO, krytykuje USA. Macron gra miłą dla uszu Putina melodię","Francja i Niemcy od dawna starają się wypychać USA ze Starego Kontynentu. Dojście do władzy Donalda Trumpa tylko przyspieszyło ten proces. Niedawne słowa Emmanuela Macrona o „śmierci mózgu NATO” i sugerowanie, by Europa lepiej nie liczyła w kwestiach obronnych na Stany Zjednoczone, to kolejny przejaw jego antyamerykanizmu. Niemcy z kolei od lat oszczędzają na Bundeswehrze, osłabiając tym samym bezpieczeństwo nie tylko swoje, ale i całego regionu. Oba kraje w tym samym czasie zacieśniają współpracę z Rosją, co jest jest zagrożeniem dla Polski i całej Europy Środkowo-Wschodniej.","Emmanuel Macron niedawno, w rozmowie z brytyjskim dziennikiem „Economist”, podważył efektywność artykułu 5. traktatu waszyngtońskiego, zgodnie z którym atak na jednego z sojuszników jest uważany za atak na wszystkich członków NATO. To jednoznaczne uderzenie w wiarygodność Sojuszu Północnoatlantyckiego i relacje europejsko-amerykańskie, a także kolejny etap zbliżenia jego kraju z Rosją. Dlatego też nie ma się co dziwić, że deklaracje te zostały ostro skrytykowane przez Warszawę. Szef polskiej dyplomacji Jacek Czaputowicz jednoznacznie ocenił, że stanowisko Macrona jest prorosyjskie i zwrócił uwagę, że zostało ono natychmiast pochwalone przez Kreml. – Wypowiedzi krytyczne, dotyczące Sojuszu Północnoatlantyckiego, według nas nie mają potwierdzenia w rzeczywistości. Stany Zjednoczone są zaangażowane w NATO. Na szczycie NATO w Warszawie zostały podjęte ważne decyzje, NATO wysłało swoje oddziały do państw bałtyckich, do Rumunii, także do Polski – powiedział Czaputowicz. Szef polskiej dyplomacji zwrócił też uwagę, że wśród państw członkowskich UE nie widać zaniepokojenia postawą USA wobec wspólnego bezpieczeństwa, tylko zmianą polityki Francji, dotyczącej NATO. – Zagrożenie dla spójności NATO to nie brak zaangażowania ze strony Stanów Zjednoczonych, ale właśnie ze strony Francji. Francja być może ma taki zamiar, żeby osłabić tę jedność sojuszniczą. To budzi duże zaniepokojenie – podkreślił minister. Premier Mateusz Morawiecki  w rozmowie z brytyjskim dziennikiem „Financial Times” powiedział z kolei, że „NATO to najważniejszy sojusz na świecie, jeśli chodzi o zachowanie wolności i pokoju”, a słowa Macrona są niebezpieczne, gdyż mogą zasiać u innych krajów Sojuszu wątpliwości, co do postawy Paryża. – Mam nadzieję, że wciąż możemy liczyć na to, że Francja wypełni swoje zobowiązania  – podkreślił szef polskiego rządu. Mateusz Morawiecki w rozmowie z „Financial Times” podkreślił również, że sama Francja osłabia NATO poprzez to, że nie wypełnia swojego zobowiązania do przeznaczania 2 procent PKB na armię. Premier srytykował przy tym angażowanie się francuskich firm w  projekt gazociągu Nord Stream 2 i chęć zbliżenia się Paryża z Moskwą. –  Europa nie może udawać, że na Ukrainie, Białorusi czy w Gruzji nic się nie stało –  zaznaczył szef polskiego rządu. Niestety, takie kraje, jak Francja i Niemcy coraz mniej przejmują się swoją reputacją i prześcigają się w zacieśnianiu relacji z Kremlem. Wspomniany Nord Stream 2 jest tego najlepszym przykładem. Berlin dziś już nawet nie ukrywa, że jest to projekt nie tylko ekonomiczny, ale i polityczny. Kanclerz Merkel pozostaje tylko rzucanie pustych obietnic, że wybudowanie gazociągu nie osłabi pozycji Ukrainy wobec Rosji. Moskwa zaś nie ukrywa nawet, że jej celem jest szantażowanie Kijowa zakręceniem kurka. Nie tylko jednak Francja pod rządami Macrona w coraz większym stopniu podważa sojusz europejsko-amerykański i związane z tym kwestie bezpieczeństwa, ale czynią tak również – i to od lat – Niemcy. Angela Merkel w trakcie sprawowania przez siebie funkcji kanclerza doprowadziła Bundeswehrę do fatalnego stanu. Świadomość tego mają nie tylko sami wojskowi, ale także, po kolejnych alarmistycznych raportach, politycy i całe społeczeństwo. Dlatego też nikogo w Niemczech nie mogą dziwić mocne słowa krytyki pod adresem rządzących, jakie wystosował w połowie września w niedzielnym, magazynowym wydaniu dziennika „Bild” – „Bild am Sonntag” („BamS”) generał w stanie spoczynku Jochen Both. Oficer, który brał udział w wojnie w Kosowie i dowodził lotnictwem ISAF w Afganistanie, skrytykował  kanclerz za zbyt niski budżet Bundeswehry i bardzo zły stan wojska. - Czy dalibyśmy radę obronić własny kraj i sojuszników? Oczywiście, że nie. Na przykład w przypadku rosyjskiego ataku, bez ogromnego wsparcia Amerykanów, nie przetrwalibyśmy - powiedział Both. Za złamanie obietnicy uznał on przy tym niedotrzymanie przez Niemcy natowskiego celu, jakim jest wydawanie 2 proc. PKB na obronność. Okazuje się jednak, że naszym zachodnim sąsiadom ciężko będzie spełnić nawet własną obietnicę – przeznaczania 1,5 procent PKB na armię i wiele wskazuje na to, że nakłady te mogą spaść do 2023 roku do 1,26 procent PKB. Taka postawa Berlina od dawna jest przedmiotem krytyki formułowanej przez administrację Donalda Trumpa, która domaga się, by wszyscy, wzorem m.in. Polski, wypełniali wspólne zobowiązania obronne. –  Jestem rozczarowany Angelą Merkel. W czasie jej rządów, czyli przez 14 lat, została zaniedbana poważna i długotrwała debata o tym, co może i musi robić Bundeswehra. W czasie jej kadencji nie wzrosło też społeczne zaufanie wobec Bundeswehry. Również o tym należałoby dużo więcej rozmawiać –  podkreślił Jochen Both. Eksperci od lat ostrzegają, że armia naszego zachodniego sąsiada ma poważne braki w wyposażeniu, przerośniętą biurokrację i źle działający system pozyskiwania nowych rekrutów i pracowników.  Jednak dramatyczna sytuacja niemieckiej armii, która powinna w ramach Sojuszu Północnoatlantyckiego być jedną z jego głównych sił, nie wpływa na dalekosiężne plany, które w ostatnim czasie prezentuje minister obrony Annegret Kramp-Karrenbauer, a zarazem przewodnicząca rządzącej w kraju CDU i namaszczona przez Angelę Merkel na swoją następczynię na stanowisku kanclerza. AKK opowiedziała się niedawno za utworzeniem Rady Bezpieczeństwa Narodowego, która miałaby koordynować politykę bezpieczeństwa RFN, łącząc instrumenty wojskowe, dyplomatyczne i gospodarcze. Podkreślała przy tym, że Niemcy muszą odgrywać aktywniejszą rolę w polityce bezpieczeństwa na arenie międzynarodowej. Rada miałaby pomóc w realizacji tego celu poprzez ułatwianie podejmowania decyzji o misjach Bundeswehry i umożliwienie skuteczniejszej walki z terroryzmem. Niewypał, jakim okazała się niedawna propozycja AKK, by w północnej Syrii utworzyć strefę bezpieczeństwa, która pozostawały pod międzynarodową kontrolą, pokazuje, że Niemcy nie mają jednak jak na razie zbyt dużej siły przebicia w kwestiach operacji militarnych. Nie oznacza to, że nie będą formułować kolejnych, dalekosiężnych planów, które eksperci będą już na pierwszym etapie oceniać jako bardzo trudne do realizacji. To jednak zapewnie nie zmniejszy determinacji Kramp-Karrenbauer, liczącej, że poruszaniem kwestii bezpieczeństwa poprawi swoje notowania w wyścigu do urzędu kanclerskiego i utrzymania stanowiska szefa chadeków. A jest to obecnie coraz mniej prawdopodobne, gdyż nawet w swojej własnej partii ma ona wielu przeciwników. Z sondażu z początku listopada, opublikowanego przez gazetę „Bild am Sonntag” wynika, że AKK wyraźnie przegrywa z byłym szefem frakcji chadeków w parlamencie Friedrichem Merzem walkę o stanowisko lidera CDU. Badania sprzed miesiąca wskazują zaś, że 63 proc. respondentów nie widzi Kramp-Karrenbauer w roli kanclerza, a innego zdania jest jedynie 11 procent. AKK ma szerokie plany poprawy sytuacji Bundeswehry i uczestniczenia jej żołnierzy w misjach w wielu zapalnych punktach na świecie. Jednak, czy jest to realne? Hans-Peter Bartels, pełnomocnik Bundestagu ds. obronności przyznaje, że Niemcy muszą jak najbardziej ponosić globalną odpowiedzialność, lecz uważa przy tym, że w obecnej chwili przerasta to siły tamtejszej armii. Aktualnie na misjach wojskowych jest ponad 3 tysiące niemieckich żołnierzy, do tego dochodzą jeszcze poważne zobowiązania w ramach NATO w Europie. –  Armia już teraz ledwo daje radę –  ocenia Bartels. Co prawda Berlin zapewnia, że wszystkie ewentualne działania chce przeprowadzać z sojusznikami, ale w tym miejscu pada pytanie – jakimi? Czy Niemcy zweryfikują swoją postawę i wyciągną wnioski z uzasadnionej przecież krytyki pod ich adresem, formułowanej przez USA? Czy może jednak będą chciały brnąć dalej w plany Macrona, dotyczące utworzenia europejskiej armii? Jednoznaczne odcięcie się Berlina od niedawnych krytycznych słów francuskiego prezydenta, dotyczących NATO, pozwalają jednak żywić nadzieję, że u naszych zachodnich sąsiadów wygra rozsądek i zahamują proces oddalania się od Waszyngtonu. Tym bardziej, że już sam Macron zaczął łagodzić swoje słowa i poinformował o tym, jaką dobra miał w ostatnim czasie rozmowę telefoniczną w kwestiach bezpieczeństwa z prezydentem Trupem.   Siła i zwartość Sojuszu Północnoatlantyckiego to główny element bezpieczeństwa Europy i Polski. Współpraca w tym zakresie z USA jest kluczowa. Niewypełnianie zobowiązań przez członków NATO, podważanie jego zasad i gwarancji, to muzyka miła dla uszów władcy Kremla. Polska tymczasem jednoznacznie broni wartości Sojuszu, zacieśnia współpracę z USA i krajami regionu i hamuje prorosyjskie tendencje Paryża i Berlina. Agresywna postawa Kremla i doświadczenia zaatakowanych przez niego państw to dowody na słuszność obranej przez Warszawę polityki. Dlatego też słowa Macrona podważające sens NATO brzmią nad Wisłą tak obco.   Petar Petrović Autor jest dziennikarzem Polskiego Radia.",,
"Sankcje dla Polski, Węgier i Czech prawie niemożliwe do zastosowania","Sankcje z powodu nieprzestrzegania decyzji o relokacji uchodźców z południa Europy przez Polskę, Węgry i Czechy są prawie niemożliwe do zastosowania – przewidują eksperci w tekście opublikowanym na stronie internetowej francuskiego tygodnika „L'Express”.","W teorii traktaty europejskie przewidują kroki przeciw krajom, które nie szanują wartości UE. Sankcje mogą doprowadzić nawet do zawieszenia prawa głosu. W praktyce sprawa wygląda zupełnie inaczej –  uważa cytowana przez tygodnik profesor prawa publicznego i międzynarodowego Marie-Laure Basilien.Ekspertka przypomina, że „w 2000 roku, gdy skrajna prawica doszła do władzy w Austrii, zobaczyliśmy, że są one prawie niemożliwe do nałożenia”. „Zarówno w wypadku nieprzestrzegania zasad demokratycznych, jak i przy niestosowaniu się do decyzji 28, jak i w wypadku relokacji starających się o azyl, instrumenty (do stosowania sankcji) są ograniczone” –  uważa.Może nie być jednomyślności Według kolejnej ekspertki Susi Dennison z Europejskiej Rady Stosunków „jest mało prawdopodobne, by premierzy i prezydenci państw europejskich uzyskali jednomyślność, konieczną do sankcjonowania opornych. A gdyby nawet miało do tego dojść, to nie w kwestii przyjmowania uchodźców, która bardzo dzieli”.",,
"Absurdalny pozew w Nowym Jorku. Jeśli wygra, świat zbankrutuje","Dwóch sekstylionów dolarów odszkodowania zażądał 62-letni Anton Purisima z USA, który został pogryziony przez psa. Problem w tym, że to więcej, niż jest pieniędzy na świecie.","62-latek złożył pozew przeciwko miastu Nowy Jork i kilku instytucjom publicznym znajdującym się na jego obszarze w  sądzie federalnym na Manhattanie. Były to 22 strony zapisanego odręcznie papieru podaniowego. W załączniku – zdjęcie zakrwawionego palca.Anton Purisima twierdzi, że został ugryziony w środkowy palec u ręki przez psa ze wścieklizną. W swoim pozwie wspomina też o „parze Chińczyków”, która robiła mu zdjęcia, podczas leczenia w miejscowym szpitalu. To nie pierwszy pozew mężczyzny Według ustaleń Daily Mail, 62-latek w ostatnich latach składał pozwy m.in. przeciwko Chinom i kilku dużym bankom. Wszystkie sprawy zostały rozstrzygnięte na jego niekorzyść. Zażądana przez mężczyznę kwota to „dwójka” i 36 zer. Na rachunku bankowym wyglądałaby tak: 2 000 000 000 000 000 000 000 000 000 000 000 000  CZYTAJ TAKŻE: Tusk nie ma za co przepraszać; sąd oddalił pozew Korwin-Mikkego",,
Skarb Państwa i komercyjne telekomy rozważają wspólnego operatora sieci 5G,"Utworzenie spółki Polskie 5G to bezpieczeństwo i obniżenie kosztów nowej sieci – uważają przedstawiciele Exatela i Ministerstwa Cyfryzacji. W poniedziałek spółka należąca do Skarbu Państwa wraz z Polskim Funduszem Rozwoju i komercyjnymi telekomami (Orange Polska, T-mobile, Polkomtel) podpisała memorandum w sprawie analizy możliwości powołania wspólnego operatora sieci piątej generacji.","Dyrektor sprzedaży w Exatel Szymon Ruman wyjaśnił, że wszystkie strony porozumienia mają czas do namysłu i oceny skutków ewentualnego powstania spółki Polskie 5G. W jego ocenie współpraca przyniosłaby wszystkim duże korzyści. – Jest to radykalne obniżenie kosztów, gdy będziemy budowali tę sieć wspólnie, a nie tak jak jest to obecnie, czyli każdy operator osobno – powiedział Szymon Ruman. –  Mamy w Polsce czerech operatorów budujących niezależne sieci, często maszty lub anteny w tych samych miejscach – nie ma to sensu. Tak więc obniżamy koszty co się przełoży na cenę dla końcowego odbiorcy, ale niebagatelne jest to, że będziemy zwiększali też bezpieczeństwo –  stwierdził przedstawiciel Exatela. Memorandum zostało podpisane w obecności ministra cyfryzacji Marka Zagórskiego. Szef tego resortu wyjaśnił, że jest to porozumienie komercyjne, choć Exatel i PFR to podmioty kontrolowane przez państwo. Dodał, że spółka Polskie 5G będzie zarządzać siecią na częstotliwości 700 MHz. –  Mamy tutaj dwa procesy - jeden to uwolnienie tego pasma w Polsce przez cyfrową telewizję naziemną. Ten proces jest już zapoczątkowany w tym sensie, że mamy przyjęte odpowiednie przepisy – wytłumaczył Marek Zagórski. – Drugi problem to ewentualne zakłócenia, które mogą płynąć w przypadku nieudostępnienia tej częstotliwości przez Rosję, Białoruś i inne państwa na wschodzie Polski –  powiedział minister cyfryzacji. Wskazał jednak, że w ten proces jest zaangażowana również Komisja Europejska. Piotr Kędzierski, dyrektor departamentu public affairs w T-Mobile Polska, powiedział, że przedsiębiorstwo chce ocenić pomysł utworzenia spółki Polskie 5G pod kątem technicznym, prawnym i organizacyjnym. –  Jak twórcy memorandum wspominają, jest to pomysł niespotykany na światową skalę, więc tym bardziej wymaga szczegółowego namysłu. Daliśmy sobie czas do końca tego roku. Spróbujemy rozebrać go na części pierwsze, czy jest on wykonalny, a potem zastanowimy się nad kolejnymi krokami –  poinformował reprezentant T-Mobile. Do memorandum za kilka dni ma również dołączyć czwarty operator komórkowy w Polsce - spółka P4, po zatwierdzeniu ostatecznych zgód korporacyjnych. Dokument, podobnie jak sama technologia 5G, są szeroko omawiane podczas trwającego w Katowicach V Europejskiego Forum Cyberbezpieczeństwa - CYBERSEC 2019. Sieć 5G charakteryzuje się szybszym, stabilniejszym i działającym z mniejszym opóźnieniem połączeniem z mobilnym internetem, niż obecnie wykorzystywany standard 4G. Technologia umożliwia też obsłużenie przez stacje bazowe znacznie większej liczby urządzeń. Dzięki temu 5G będzie mogło być wykorzystane na przykład w medycynie do przeprowadzenia operacji na odległość, czy budowie pojazdów autonomicznych. Ministerstwo Cyfryzacji zakłada uruchomienie sieci 5G w 2020 roku w co najmniej jednym dużym mieście. Z kolei w 2025 roku resort planuje poszerzyć jej zasięg o wszystkie największe aglomeracje i główne szlaki komunikacyjne.",,
Papież pozdrowił uczestników obchodów 74. rocznicy bitwy o Monte Cassino,"Trwają obchody 74. rocznicy bitwy pod Monte Cassino. Polska delegacja wraz z weteranami II Korpusu Polskiego udała się w środę na audiencję generalną papieża Franciszka, podczas której Ojciec Święty pozdrowił obecnych Polaków oraz apelował o zaprzestanie eskalacji aktualnie toczących się konfliktów.","– Pozdrawiam pielgrzymów polskich, a szczególnie weteranów II wojny światowej, przybyłych na obchody rocznicy bitwy o Monte Cassino – powiedział papież, zwracając się do Polaków.Franciszek rozważając minione wydarzenia, apelował o pokój na świecie. – Niech tragedia przeżytej przez was wojny, hart waszego ducha, wierność ideałom i świadectwo życia staną się apelem o zaprzestanie toczonych w świecie wojen i o poszukiwanie dróg pokoju – zaznaczył.W czasie środowej wizyty w Watykanie polska delegacja z kombatantami II Korpusu Polskiego i prezesami organizacji kombatanckich będzie też przy grobie św. Jana Pawła II w bazylice św. Piotra. W piątek przypada 98. rocznica urodzin papieża Polaka.",,
Prezydent: Archiwa to źródło pamięci o naszych dziejach,"Archiwa to źródło pamięci o naszych dziejach. To zapis życia pokoleń Polaków, to wreszcie wartość instytucjonalna, fundament i źródło ciągłości suwerennej Rzeczpospolitej – napisał prezydent Andrzej Duda w liście do uczestników czwartkowej Gali Archiwisty.","„Przed 100 laty 7 lutego 1919 r. Naczelnik Państwa Józef Piłsudski podpisał dekret +O organizacji archiwów państwowych+ co było równoznaczne z odrodzeniem się narodowej archiwistyki. Wspominając dziś ten doniosły fakt pragnę wyrazić głęboką wdzięczność dla pokoleń polskich archiwistów, którzy niestrudzenie dbają o zachowanie archiwalnego dziedzictwa naszej ojczyzny” – podkreślił prezydent.Jak zaznaczył, archiwa to źródło pamięci o naszych dziejach. „To zapis życia pokoleń Polaków, to wreszcie wartość instytucjonalna, fundament i źródło ciągłości suwerennej Rzeczpospolitej. Zachowaniu tej pamięci służą państwo nieprzerwanie od 100 lat pełniąc funkcję administracyjną i naukową, gromadząc zasoby i je opracowując (... ) i upowszechniając zebraną w archiwach wiedzę” – zaakcentował Andrzej Duda.„Znaczenie tej pracy uświadamiamy sobie dopiero w czasie, kiedy obchodzimy 100-lecie odzyskania niepodległości i budowy własnego, suwerennego państwa po 123 latach zaborów. To dzięki archiwalnym dokumentom możemy odtworzyć przebieg tamtych wydarzeń, lepiej zrozumieć intencje i zamysły ojców niepodległości oraz śledzić rozwój odrodzonej Polski (...) Wszystkim polskim archiwistom życzę satysfakcji ze służby Polsce oraz wszelkiej osobistej pomyślności” – dodał prezydent.",,
Banki gotowe wejść do układu GetBack. Zgodziły się na redukcję długu,"Zarząd windykatora GetBack dopiął swego – sześć z siedmiu banków zgodziło się na redukcję długu. „Puls Biznesu” zwraca jednak uwagę, że sytuacji obligatariuszy to nie poprawi.","Najpierw prośby w bezpośrednich spotkaniach, potem nacisk medialny i presja podczas grupowego spotkania w Komisji Nadzoru Finansowego – tak wyglądały wielotygodniowe negocjacje GetBacku z bankami – wskazuje dziennik. Spółka próbowała namówić instytucje, które pożyczyły jej pieniądze, by zgodziły się odzyskać mniej niż wynika z umów kredytowych.Banki były w dużo lepszej sytuacji niż inwestorzy indywidualni, którzy obejmowali obligacje upadłego indykatora, bo ich dług był zabezpieczony, i to bardzo dobrze – wartość zabezpieczenia przekraczała wartość długu. Mimo to presja władz GetBacku podziałała – sześciu spośród siedmiu największych wierzycieli wśród banków zgodziło się na „haircut”, czyli odzyskanie niepełnej kwoty.– Udało nam się wynegocjować wstępne porozumienia z sześcioma bankami. Jedynym, który się nie zgodził, jest Haitong. W sumie banki zadeklarowały na dziś „haircut” w wysokości ponad 60 mln zł, jeśli GetBack zostanie przejęty przez inwestora. Liczymy, że umowy uda się podpisać do końca stycznia – tłumaczy prezes GetBacku Przemysław Dąbrowski.Stowarzyszenie Poszkodowanych Obligatariuszy GetBack szacuje, że w skali kraju straty poniesione przez obligatariuszy-osoby fizyczne poszkodowane w aferze GetBack sięgają ponad 2 mld zł.",,
"„Wyborcza” o Polsce: Kraj nielubiany, zadufane w sobie dziwadło na peryferiach Europy","Kilka dni temu Władimir Putin zaatakował Polskę, zarzucając naszemu krajowi spiskowanie z Adolfem Hitlerem oraz poparcie dla niemieckich planów zagłady Żydów. Przy okazji prezydent Rosji chwalił Armię Czerwoną, twierdząc, że w 1939 r. wkroczyła do Polski… żeby ratować Żydów. W odpowiedzi zastępca redaktora naczelnego „GW” opublikował tekst, w którym dużo mocniej niż Rosji dostaje się Polsce. – Pochyłe drzewo, na które każda koza skacze, kraj nielubiany, uważany za amerykańską półkolonię i zadufane w sobie dziwadło na peryferiach Europy – tak nasz kraj widzi „GW”.","20 grudnia br. na spotkaniu z przywódcami Eurazjatyckiej Unii Gospodarczej w Petersburgu rosyjski prezydent zaatakował Polskę. Putin w ostrych słowach skrytykował wrześniową rezolucję Parlamentu Europejskiego, dotyczącą wybuchu II wojny światowej, zaprzeczając historycznym faktom, w tym m.in. temu, że przyczyną II wojny światowej był pakt Ribbentrop-Mołotow.  Odnosząc się do tego paktu, Putin wspomniał o tajnych protokołach do niego, nazywając je „tajną częścią dotyczącą podziału pewnego terytorium”. Dodał jednocześnie, że „nie wiemy, co jest w innych porozumieniach państw europejskich z Hitlerem” oraz wyraził przekonanie, że w innych krajach takie dokumenty są jeszcze utajnione. Odnosząc się do rosyjskiej agresji z 17 września 1939 roku, Putin przekonywał, że wkroczenie oddziałów Armii Czerwonej „w znacznej mierze uratowało życie dużej liczby ludności miejscowej, przede wszystkim żydowskiej”, gdyż później ludność ta zostałaby zgładzona przez hitlerowców. Kłamstwa prezydenta Rosji są zgodne z lansowaną od lat rosyjską propagandą wybielającą rolę ZSRR w tym, co się działo w Europie przed, w trakcie oraz po II wojnie światowej. Dla Putina są one o tyle istotne, że w maju 2020 r. odbędą się obchody 75. rocznicy zakończenia II wojny światowej, na które – jak powiedział na początku września br. w wywiadzie dla dziennika „Izwiestia” dyrektor Służby Wywiadu Zagranicznego Rosji – zaproszeni zostaną ci politycy, którzy „szanują naszą wspólną pamięć historyczną”. Siergiej Naryszkin oprócz kierowania rosyjskim wywiadem, pełni funkcję przewodniczącego Rosyjskiego Towarzystwa Historycznego, które jest jednym z oficjalnych organizatorów rosyjskich obchodów Dnia Zwycięstwa. W przyszłym roku 9 maja Rosjanie będą obchodzić 75. rocznicę podpisania kapitulacji przez III Rzeszę.   Czarzasty: Holokaust jest częścią polskiej historii, a sowieccy żołnierze wyzwalali Polskę    Rosyjska narracja, która wywołała w Polsce burzę – jest zgodna z tym, co w naszym kraju głoszą politycy z klubu parlamentarnego Lewicy. Miesiąc temu lider Lewicy, Włodzimierz Czarzasty w TVP bronił tezy według której żołnierze Armii Czerwonej „wyzwolili nas i dali wolność”. W podobnym tonie wypowiadali się jego koledzy partyjni, ale również politycy Koalicji Obywatelskiej. W swoim komentarzu na łamach „Gazety Wyborczej” zastępca redaktora naczelnego tego pisma, Jarosław Kurski odnosi się do skandalicznych wypowiedzi Władimira Putina, pisząc, że 75. rocznica zwycięstwa nad III Rzeszą jest „znakomitą okazją”, żeby „symbolicznie wskrzesić Związek Radziecki”. Zarzuca przy tym Moskwie, że „odwraca kota ogonem”, robiąc z Warszawy „agresora i przyczynę II wojny światowej”. Na samym początku artykuły dostaje się jednak głównie Polsce, o której szef „GW” pisze tak: „Jesteśmy jak pochyłe drzewo, na które każda koza skacze. Kraj nielubiany i nierozumiany. Niszczący Unię Europejską. Uważany za amerykańską półkolonię. Zadufane w sobie dziwadło na peryferiach Europy.”  W swoim tekście zarzuca również Instytutowi Pamięci Narodowej milczenie ws. wypowiedzi prezydenta Putina. Jest to nieprawdziwa informacja, tzw. fake news, ponieważ już następnego dnia IPN wydał specjalny komunikat, w którym stwierdzono m.in., że „rosyjska propaganda powiela najgorsze wzorce z okresu stalinizmu”, a każdy człowiek „szanujący fakty rozumie, jak wielkie znaczenie dla rozpalenia światowego konfliktu miała współpraca Związku Sowieckiego i Rzeszy Niemieckiej”.",,
„Musimy reagować na pełzający faszyzm”,"– Musimy reagować na ten pełzający faszyzm i nacjonalizm, który wchodzi, co centrum polskiej polityk. Dlatego z Leszkiem Miller uznaliśmy, że czas odjeść od tej rywalizacji, bo trzeba coś z tym zrobić. Wydarzenia z 11 listopada wszystkimi nami wstrząsnęło – tak Janusz Palikot, lider Ruchu Palikota, tłumaczył na antenie TVP Info zakopanie topora wojennego z liderem SLD.",,,
ZUS ostrzega przed oszustami. Za pomocą maila próbują przechwycić wrażliwe dane,"Zakład Ubezpieczeń Społecznych ostrzegł przed oszustami, którzy wysyłają maile z informacją o konieczności opłacenia faktury rzekomo wystawionej przez ZUS. Znajdujący się w załączniku plik zawiera wirusa, który może spowodować przechwycenie tzw. wrażliwych danych.","„W ostatnich dniach do części klientów ZUS trafiły maile, rzekomo od Zakładu Ubezpieczeń Społecznych, z informacją o konieczności opłacenia faktury wystawionej przez sam ZUS. Do wiadomości załączony jest plik z fakturą. Jego otwarcie grozi zainfekowaniem komputera, blokadą dostępu do plików, czy przechwyceniem wrażliwych danych, np. loginów i haseł bankowości elektronicznej czy mediów społecznościowych” – poinformował w komunikacie rzecznik prasowy ZUS Wojciech Andrusiewicz.Zakład Ubezpieczeń Społecznych radzi, by w przypadku otrzymania maila najlepiej od razu go skasować, a przede wszystkim nie otwierać załączonego w nim pliku. Przypomina przy tym, że ZUS „nigdy nie wystawia i nie wysyła faktur, tak jak nie wystawia i nie wysyła innej dokumentacji drogą mailową”.",,
Niemcy ze złotem mistrzostw świata w skokach. Polacy poza podium,"Polska zajęła czwarte miejsce w konkursie drużynowym mistrzostw świata w skokach narciarskich, który odbywał się w Innsbrucku. Wygrały Niemcy z dużą przewagą nad pozostałymi reprezentacjami. Srebrny medal przypadł Austrii, brąz wywalczyła Japonia. Biało-Czerwoni nie tylko nie obronili tytułu sprzed dwóch lat, ale też po raz pierwszy od 2011 r. znaleźli się poza podium.","Polskę reprezentowali: Piotr Żyła, Stefan Hula, Dawid Kubacki, Kamil Stoch.Niemcy objęli prowadzenie w pierwszej turze dzięki skokowi Karla Geigera na odległość 129 m. Piotr Żyła skoczył 121,5 m, co dawało Polsce drugą pozycję. Trzeci byli Japończycy po skoku Yukii Sato.W drugiej turze Niemcy powiększyli swoją przewagę nad pozostałym drużynami. Richard Freitag uzyskał tylko 121 m, ale słabo zaprezentował Stefan Hula (113,5 m), przez co Polacy spadli na 6. miejsce. Na podium wskoczyli Norwegowie i Austriacy, wyprzedzając także Japończyków.Trzecia tura przyniosła zamianę miejsc na drugim i trzecim stopniu podium. Dzięki odległości 126,5 m uzyskanej przez Daniela Hubera Austria wyprzedziła Norwegię. Dobry skok oddał Dawid Kubacki (127 m), przez co Polska awansowała na czwartą pozycję.W czwartej turze nie popisał się Norweg Robert Johansson, który skoczył zaledwie 117,5 m. Jego zespół spadł przez to na piąte miejsce. Na najniższy stopień podium po skoku Ryoyu Kobayashiego (127 m) wrócili Japończycy. Kamil Stoch uzyskał 125 m, a Biało-Czerwoni utrzymali czwartą lokatę.Po pierwszej serii Niemcy miały z przewagą 21,8 pkt na drugą Austrią i 32,8 pkt nad Japonią. Polacy do liderów tracili 35,2 pkt, a do trzecich Japończyków 2,4 pkt. Austriacy po kolejnej turze zdołali wrócić na pozycję wicelidera. Niestety powiększyła się znów strata Polaków do trzeciego miejsca, gdy Stefan Hula skoczył 116,5 m. Trzecia tura utrzymała status quo w czołówce. Walczący o czwarte miejsce Norwegowie mogli zagrozić Polakom po skoku Johanna Andre Forfanga (127 m), ale Dawid Kubacki osiągnął 126,5 m i „obronił” pozycję Biało-Czerwonych. Ostatnia tura nie przyniosła już zmian na czele. Markus Eisenbichler skoczył 128,5 m i przypieczętował złoty medal dla Niemców. Kamil Stoch w ostatniej próbie Polaków uzyskał 122,5 m. Podobną odległość osiągnęli Ryoyu Kobayashi (123 m) i Stefan Kraft (123,5 m). Niemcy wyprzedziły drugą Austrię o 56,6 pkt, a trzecią Japonię o 67,3 pkt. Polska straciła do zwycięzców 78,1 pkt, do drugich Austriaków 21,8 pkt, a do trzecich Japończyków 11,1 pkt. Rywalizacja na mistrzostwach świata przeniesie się teraz do Seefeld. Zawody indywidualne na normalnej skoczni odbędą się w piątek, dzień wcześniej przeprowadzone zostaną kwalifikacje do konkursu. W sobotę rywalizować będą z kolei drużyny mieszane.",,
Sojusz odda koalicjantom połowę miejsc na listach; powstał komitet SLD–Lewica Razem,"– Kampania wyborcza w formule SLD–Lewica Razem to wyraz zrozumienia, że SLD jest najsilniejszą w Polsce partią lewicową, ale nie jedyną – powiedział w sobotę w Łodzi na posiedzeniu Krajowej Rady SLD Leszek Miller.","Przewodniczący SLD zaznaczył, że Rada Krajowa partii podjęła decyzję ooddaniu połowy miejsc w formule SLD–Lewica Razem sojusznikom i partnerom. Projekt SLD–Lewica Razem – Nigdy w naszej historii nie podejmowaliśmy takiej decyzji. Naszym celem jest przekazanie sygnału, że każdy, kto akceptuje platformę programową kongresu lewicy polskiej z ubiegłego roku i każdy, kto uważa się za człowieka lewicy może wziąć udział w projekcie SLD–Lewica RazemZdaniem przewodniczącego formuła spotkała się z dużym zainteresowaniem. Jak poinformował sekretarz generalny SLD Krzysztof Gawkowski, swój udział wprojekcie dotyczącym jesiennych wyborów samorządowych potwierdziły m.in. Unia Pracy i Krajowa Partia Emerytów i Rencistów, a także 34 organizacje społeczne, związkowe, stowarzyszenia i fundacje. Kolejnych 10 organizacji podpisze porozumienie w przyszłym tygodniu. SLD zamierza współrządzić Polską   Lider Sojuszu Leszek Miller powiedział, że jest przekonany, iż w następnej kadencji parlamentu jego partia będzie współrządzić Polską, a warunkiem porozumienia będzie zmiana przepisów, dotyczących przechodzenia na emeryturę –  tak, by liczył się nie wiek, a staż pracy. Miller już gratuluje Tuskowi Leszek Miller odniósł się też do możliwych szans Donalda Tuska na objęcie stanowiska szefa Rady Europejskiej. Powiedział, że już teraz gratuluje Tuskowi, i że Polsce należy się takie wyróżnienie - wysokie stanowisko w unijnych strukturach dla przedstawiciela naszego kraju.",,
Wjechał autem do kościoła. Chciał skryć się przed diabłem [WIDEO],"Staranowane drzwi kościoła, uszkodzone ławki – takie są efekty szaleńczego rajdu kierowcy SUV-a w miejscowości Sonseca w pobliżu Toledo w Hiszpanii. Mężczyzna, który prowadzi pobliski sklep z produktami z konopi indyjskich, zamierzał – jak twierdzi – schronić   się przed demonem.","Do niecodziennego najazdu na kościół doszło w środę rano. Jadący granatowym SUV-em 35-letni mężczyzna  staranował drzwi kościoła św. Jana Ewangelisty i wpadł z impetem do środka. Przejechał przez główną nawę świątyni, niszcząc stojące po bokach ławki. Auto zatrzymał przed samym ołtarzem. Tam kierowcę znalazła wezwana przez świadków policja. Spanikowany mężczyzna wyjaśnił, że opętał go diabeł i dlatego musiał ukryć się w świątyni.    Mężczyzna, który doznał kilku niegroźnych obrażeń, został przewieziony do szpitala na obserwację. Policja prowadzi dochodzenie w sprawie incydentu w kościele. Sprawcę przebadano na obecność alkoholu i narkotyków.    Miejscowe media informują, że kierowca prowadzi sklep z produktami z konopi indyjskich, zlokalizowany w pobliżu kościoła.",,
Poparcie dla rządu. Najnowszy sondaż,"W czerwcu 41 proc. badanych deklaruje się jako zwolennicy rządu Mateusza Morawieckiego; 26 proc. respondentów określa się jako przeciwnicy, a 29 proc. jako obojętni wobec gabinetu – wynika z sondażu CBOS.","W czerwcu wzrósł, w stosunku do maja, o 2 pkt proc. odsetek osób deklarujących się jako zwolennicy rządu, a spadł o 2 pkt proc. udział jego przeciwników. O 1 pkt proc. wzrósł odsetek obojętnych, a spadł z 5 do 4 proc. odsetek odpowiadających na to pytanie „trudno powiedzieć”.Również opinie o wynikach działalności rządu są bardzo zbliżone do tych sprzed miesiąca – wynika z sondażu CBOS. Dobrze efekty pracy rządu ocenia 51 proc. badanych, prawie co trzeci (30 proc.) jest niezadowolony, a 19 proc. wybrało odpowiedź „trudno powiedzieć”. Wyniki od maja zmieniły się o 3 pkt proc. – o tyle spadła negatywna ocena pracy rządu i wzrósł odsetek odpowiedzi „trudno powiedzieć”.Oceny polityki gospodarczej rządu w porównaniu z majowym sondażem uległy niewielkiej poprawie. W czerwcu nieco ponad połowa Polaków – 51 proc. (1 pkt proc. więcej niż w maju) oceniła, że polityka rządu stwarza szanse poprawy sytuacji gospodarczej. Przeciwną opinię wyraziło 35 proc. badanych (mniej o 2 pkt proc. niż w maju); 14 proc. nie miało zdania w tej sprawie (wzrost o 1 pkt proc.).Podobnie jak w maju zadowolenie, że premierem jest Mateusz Morawiecki wyraziło 49 proc. ankietowanych, – o 1 pkt proc. więcej niż w maju. 31 proc. jest z tego niezadowolonych – o 2 pkt proc. mniej, a nie ma zdania w tej kwestii 20 proc. badanych w czerwcu (o 1 pkt proc. więcej niż w maju). Notowania premiera utrzymują się od marca na podobnym poziomie (48-49 proc. poparcia, 31-33 proc. niezadowolonych).Według analityków CBOS wybory do Parlamentu Europejskiego i związana z nimi rekonstrukcja rządu nie zaważyły znacząco na jego społecznych notowaniach. „Rejestrowane zmiany są niewielkie i korzystne dla Rady Ministrów” – stwierdzono w komunikacie CBOS.„Notowania rządu charakteryzuje duża stabilność. Gabinet Mateusza Morawieckiego – tak jak sam premier – ma niezmiennie więcej zwolenników niż przeciwników, zaś oceny jego działań, w tym także polityki gospodarczej, częściej są pozytywne niż negatywne” – podkreśla Centrum.",,
Wielka Brytania: 74 nielegalnych imigrantów zatrzymanych na Kanale La Manche,"Brytyjska straż graniczna zatrzymała w sobotę 74 nielegalnych imigrantów, którzy próbowali dotrzeć do Wielkiej Brytanii przez Kanał La Manche na ośmiu niewielkich statkach. Francuska straż przybrzeżna przechwyciła ze swej strony inne dwie jednostki. Strona francuska nie podała, ilu imigrantów znajdowało się na pokładzie jednostek zatrzymanych we Francji.","Brytyjczycy dokonali zatrzymania statków na południowo-wschodnim brzegu kanału La Manche, na 80-kilometrowym odcinku pomiędzy portem w Dover i Winchelsea Beach w pobliżu Hastings.„Piękna, słoneczna pogoda w sobotę, po okresie niepogody, była najwyraźniej wielką zachętą do podjęcia próby przemycenia ludzi z Francji na Wyspy” – pisze w komentarzu Associated Press. I dodaje: „poprawa pogody będzie zapewne skłaniać jeszcze więcej ludzi do spróbowania swego szczęścia”. Władze w Londynie zdają sobie z tego sprawę. Brytyjski minister spraw wewnętrznych Sajid Javid oświadczył w sobotę, że jego resort podejmie jak najbliższą współpracę z czynnikami francuskimi, by przyhamować wzrostową tendencję przemycania ludzi z kontynentu na Wyspy Brytyjskie. – Ci, którzy decydują się na taki niebezpieczny rejs, przemierzając jeden z najbardziej ruchliwych z punktu widzenia żeglugi kanałów, narażają swe życie na ogromne niebezpieczeństwo – stwierdził brytyjski minister. – Uczynię wszystko, co w mej mocy, by temu zapobiec – dodał. Deputowany do regionalnego parlamentu Charlie Elphicke zaznaczył w komentarzu opublikowanym na Twitterze, że liczba osób, która jednorazowo chciała dotrzeć w sobotę do Wielkiej Brytanii, była na tyle wysoka, iż wymagało to reakcji służb. „Ten kryzys miał być uregulowany jeszcze przed Bożym Narodzeniem. Tymczasem liczba migrantów wciąż rośnie” – napisał. Dodał, że w jego ocenie ministerstwo spraw wewnętrznych „powinno natychmiast zapanować nad kryzysową sytuacją”. Agencja Associated Press podkreśla w komentarzu, że wszelkie doniesienia o migrantach starających się dotrzeć do Albionu to „polityczny ładunek wybuchowy”. AP przypomina, że tylko w tym roku 21,3 tys. nielegalnych migrantów podjęło próbę przemierzenia Morza Śródziemnego, by dotrzeć do Unii Europejskiej. 519 z nich znalazło śmierć na morzu. Część tych imigrantów planuje dotrzeć do Zjednoczonego Królestwa, gdzie spodziewają się mieć lepszy start i gdzie liczą na większą przychylność społeczną. W grudniu 2018 r. minister spraw wewnętrznych Javid oświadczył, że wszelki wzrost liczby nielegalnych imigrantów „byłby incydentalny”, bo całościowa fala migracji już opadła. Zaskakujący wzrost liczby migrantów szturmujących brzegi Wielkiej Brytanii w sobotę władze tłumaczą chciwością przemytników ludzi, którzy aktywnie zachęcają do nielegalnego przekraczania granicy potencjalnych migrantów.",,
Trzaskowski się nie zraża i dalej reklamuje „strefę relaksu”,"Jak można przeczytać w internetowych wpisach, prezydent Warszawy  nie zraża się krytyką, z jaką spotkała się powstała na pl. Bankowym „strefa relaksu”. Rafał Trzaskowski wciąż promuje inicjatywę. Ostatnio pomysł został zareklamowany w stołecznym dodatku do „Gazety Wyborczej.","W gazecie zamieszczono reklamę ukazującą obraz mało przypominający rzeczywistość. Przeciwnie niż to pokazano na rysunku, realna „strefa relaksu” nie cieszy się popularnością – między innymi dlatego, ze kilkadziesiąt metrów dalej jest Ogród Saski – rozległy park w centrum miasta.  Strefa powstała na ruchliwym i głośnym pl. Bankowym. Ogrodowe meble i rośliny doniczkowe za 920 tys. zł ustawiono na asfalcie. Tuż obok przejeżdżają tysiące samochodów generujących spaliny i hałas. Pomysłstał się obiektem kpin internautów. Zespół drewnianych przedmiotów jest nazywany m.in.  „skupem palet”.",,
Nagrody dla wysokich urzędników we Wrocławiu. Spór związkowców z prezydentem,"Związkowcy z wrocławskiego magistratu domagają się od prezydenta miasta Jacka Sutryka, aby ograniczył kwoty nagród dla kierownictwa urzędu – podała „Gazeta Wrocławska”.","„Prezydent Sutryk długo nie chciał ujawnić wypłaconych kwot. Nakazał mu to dopiero sąd. Wtedy okazało się, że byłym już wiceprezydentom wypłacono od 53 do 61 tys. zł"" – napisano.  Gazeta opublikowała m.in. listę wrocławskich urzędników, którzy w 2018 r. dostali ponad 20 tys. zł nagrody. Zestawienie otwierają byli wiceprezydenci Wrocławia. Według tej listy najwięcej, ponad 60 tys. zł nagrody, otrzymał w 2018 r. Wojciech Adamski. Ponad 50 tys. otrzymali Maciej Bluj oraz Adam Grehl.  „Po ujawnieniu tych kwot związkowcy z ratusza weszli w spór zbiorowy z prezydentem. Obie strony będzie próbował godzić mediator” – czytamy.  Gazeta twierdzi, że związkowcy domagają się od prezydenta Sutryka ograniczenia nagród dla kierownictwa urzędu. Związkowcy twierdzą, że wysokość nagród przekłada się na sytuację finansową pracowników, ponieważ nagrody są wypłacane z tego samego budżetu, co pensje.  Dalej podaje, że Związek Zawodowy Pracowników Urzędu Miejskiego Wrocławia w ramach sporu zbiorowego z prezydentem Jackiem Sutrykiem wystąpił z żądaniem wprowadzenia w regulaminie wynagradzania pracowników urzędu przepisów określających górną wysokość sumy nagród, jakie pracownik może otrzymać w roku kalendarzowym.",,
"Nowe dane nt. Holocaustu. W ciągu 100 dni Niemcy zamordowali prawie 1,5 mln Żydów","Według najnowszych badań w ciągu stu dni od sierpnia do października 1942 r. Niemcy zamordowali w okupowanej Polsce 1,47 mln Żydów – podaje Deutsche Welle.","Prawie jedna czwarta z 6 mln zamordowanych przez Niemców w latach 1939-45 europejskich Żydów zgładzonych zostało w ciągu stu dni – pisze na łamach czasopisma fachowego „Science Advances” prof. Levy Stone z uniwersytetu w Tel Awiwie. Według ustaleń profesora od sierpnia do października 1942 r. zamordowano prawie 1,1 mln osób w tak zwanej „akcji Reinhardt”. Ofiary zostały zgładzone w obozach w Bełżcu, Sobiborze i Treblince.  W tym czasie wykonano również ponad 91 tys. egzekucji w obozie w Auschwitz, a także na terytorium dzisiejszej Ukrainy i południowej Rosji funkcjonariusze „Einsatzgruppen” pozbawili życia 300 tys. osób. Najbardziej intensywna faza zbrodni rozpoczęła się po wydaniu 19 lipca 1942 r. przez szefa SS Heinricha Himmlera rozkazu zamordowania wszystkich Żydów zamieszkałych na terenie Generalnego Gubernatorstwa. Określano w ten sposób tę część okupowanej przez III Rzeszę Polski, która nie została włączona do Rzeszy. Po trzech miesiącach liczba zamordowanych radykalnie zmniejszyła się ponieważ w grudniu 1942 r. na terenie Generalnego Gubernatorstwa pozostało przy życiu już tylko niewielu Żydów – podaje Levy Stone.",,
CBA zatrzymało byłą prezes Chemika Police i byłego dziennikarza,"Agenci CBA z delegatury w Szczecinie zatrzymali dwie osoby – byłą prezes KPS Chemik Police S.A. i warszawskiego doradcę ds. marketingu politycznego. Sprawa dotyczy nieprawidłowości w umowach sponsoringu. Portal tvp.info ustalił nieoficjalnie, że chodzi o Joannę Ż. oraz Radosława C. Mężczyzna to były dyrektor biura poselskiego europosłanki PO Danuty Hübner, w przeszłości związany z TVN24.","Jak poinformował portal tvp.info rzecznik CBA Temistokles Brodowski, śledztwo, w ramach którego dokonano zatrzymań, dotyczy funkcjonowania Fundacji Grupy Azoty na rzecz rozwoju piłki siatkowej kobiet. – Badane są także nieprawidłowości w zakresie wydatkowania środków uzyskanych w wyniku umów sponsoringu zawartych w 2015 r., których stroną był KPS Chemik Police S.A. – przekazał Brodowski.Jak ustalili śledczy, wszystko wskazuje na to, że zatrzymani „przywłaszczyli ponad 180 tys. zł z KPS Chemik Police S.A., a część z tych środków wydatkowano na zakup powierzchni reklamowych – bilbordy i plakaty związane z kampanią wyborczą”. Według Prokuratury Krajowej chodzi o finansowanie kampanii wyborczej kandydata na posła do Sejmu w 2015 r.Rzecznik dodał, że agenci przeszukali także nieruchomości zatrzymanych. Teraz zostaną oni doprowadzeni do Prokuratury Regionalnej w Szczecinie, gdzie usłyszą zarzuty przywłaszczenia mienia. Do tej sprawy agenci CBA zatrzymali wcześniej 19 osób.Jak podała Prokuratura Krajowa, zatrzymani to radca prawny, która w przeszłości pełniła funkcję prezesa klubu sportowego „Chemik Police”, była też radną do Sejmiku Województwa Zachodniopomorskiego i były dziennikarz związany w przeszłości z jedną ze stacji telewizyjnych, prowadzący działalność gospodarczą.Portal tvp.info ustalił nieoficjalnie, że chodzi o Joannę Ż. oraz Radosława C. C. to były dyrektor biura poselskiego europosłanki PO Danuty Hübner, w przeszłości związany z TVN24.",,
"Władimir Putin: twierdzenie, że mamy coś na Trumpa, to stek bzdur","– Twierdzenie, że mamy jakieś materiały, które mogłyby skompromitować prezydenta Donalda Trumpa, to stek bzdur  – powiedział rosyjski prezydent Władimir Putin w wywiadzie dla NBC News.","Rosyjski prezydent zaprzeczył też, że wiedział o próbach nawiązania nieformalnych kontaktów przez służby rosyjskie z ludźmi z najbliższego otoczenia Donalda Trumpa, podczas kampanii wyborczej. Rozmowa z Putinem została nadana w ramach programu „Niedzielny Wieczór z Megyn Kelly”.  Postępowanie w Kongresie W Stanach Zjednoczonych toczy się postępowanie wyjaśniające kontakty rosyjskich służb ze współpracownikami obecnego prezydenta USA. W czwartek przed senacką komisją wywiadu ma wystąpić zdymisjonowany na początku maja szef FBI James Comey. Ma on zeznawać ws. ingerowania Rosji w kampanię prezydencką w USA w 2016 roku oraz podejrzeń o kontakty osób z otoczenia Donalda Trumpa z przedstawicielami Kremla.Oczekuje się, że Comey – który nadzorował śledztwo ws. rosyjskich wątków i na początku maja został niespodziewanie zwolniony ze stanowiska szefa FBI przez prezydenta Trumpa – będzie mówił o tym śledztwie oraz rozmowach na ten temat z szefem państwa. „Potencjalnie wybuchowy charakter” Bezpośrednio po zwolnieniu Comeya prezydent Trump udzielił sieci NBC wywiadu, w którym powiedział, że to on sam zadecydował o dymisji szefa FBI. Jak mówił, podejmując tę decyzję miał na uwadze nadzorowane przez niego śledztwo w sprawie kontaktów osób z otoczenia Trumpa z przedstawicielami rosyjskich władz. Kilka dni przed zwolnieniem go z funkcji, Comey poprosił o przyznanie dodatkowych funduszy na przyspieszenie śledztwa w sprawie ingerencji Rosji w amerykańską kampanię wyborczą. Przedmiotem dochodzenia była też ewentualna „koordynacja” działań – jak to ujął Comey – między stroną rosyjską a sztabem wyborczym Trumpa. Przesłuchania Comeya w Senacie kryją w sobie „potencjalnie wybuchowy charakter” – wskazuje agencja Reuters. Przytacza wypowiedź Lindy Peek-Schacht, która była doradczynią w administracji prezydenta Jimmy'ego Cartera. Twierdzi ona, że przesłuchanie Comeya pod wieloma względami przypomina toczące się w latach 70. senackie przesłuchania ws. Watergate.",,
UE: działania Rosji i syryjskiego reżimu noszą znamiona zbrodni wojennych,"– Świadome branie na cel szpitali, personelu medycznego, szkół, niezbędnej infrastruktury, tak jak użycie bomb kasetowych czy broni chemicznej może nosić znamiona zbrodni wojennej – stwierdziła po spotkaniu ministrów spraw zagranicznych szefowa unijnej dyplomacji, Federica Mogherini. Unia Europejska potępiła syryjski reżim i Rosję za bombardowania miasta Aleppo i cierpienia ludności cywilnej. Nie podjęto natomiast decyzji o sankcjach.","Unijni ministrowie zaostrzyli wspólne stanowisko, jeszcze rano w projekcie wniosków ze spotkania Rosja nie była wymieniona. W dokumencie była ogólnie mowa o sojusznikach reżimu w Damaszku. Rosja została obarczona odpowiedzialnością za bombardowania Aleppo. – Od początku ofensywy reżimu i jego sojuszników, zwłaszcza Rosji, intensywność i skala bombardowania wschodniego Aleppo, jest nieproporcjonalna – stwierdziła Mogherini. – Świadome branie na cel szpitali,personelu medycznego, szkół, niezbędnej infrastruktury, tak jak użycie bomb kasetowych czy broni chemicznej może nosić znamiona zbrodni wojennej – dodała.Europejscy ministrowie spraw zagranicznych byli zgodni jedynie co do tekstu wspólnego oświadczenia. Znalazła się tam odezwa wzywająca Rosję do zaprzestania bombardowań i stworzenie warunków, by do Aleppo dotarła pomoc humanitarna. 8 godzin spokoju– Priorytetem numer jeden jest ocalenie Aleppo, ocalenia jego mieszkańców – podkreśliła szefowa unijnej dyplomacji. Tymczasem Rosja zapowiada „przerwę humanitarną” w Aleppo. Rosyjskie i syryjskie siły przerwą ataki na osiem godzin w czwartek 20 października, aby cywile i rebelianci mogli bezpiecznie opuścić miasto, a chorzy i ranni mogli być ewakuowani. – Rosja współpracuje z ONZ i państwami, które mają wpływ na rebeliantów – mówił podczas konferencji w Moskwie, szef głównego zarządu operacyjnego sztabu generalnego sił zbrojnych Rosji generał Siergiej Rudskoj. – Zdajemy sobie sprawę, że rozwiązanie wszystkich problemów będzie wymagać czasu. Zdecydowaliśmy więc, by nie tracić czasu i wprowadzić przerwę humanitarną.Rosyjskie i syryjskie siły powietrzne wstrzymają ostrzał na 8 godzin. Tymczasowy rozejm będzie trwał od 8 do 16 lokalnego czasu. – Biorąc pod uwagę sytuację, jednostronne zawieszenie broni nie ma sensu, ponieważ rebelianci po raz kolejny zdobędą czas na oddech, przegrupowanie i odzyskanie zdolności bojowej – dodał Rudskoj. Bez sankcjiUnia Europejska potępia działania rządu w Syrii oraz Rosji, ale nie przewiduje dodatkowych sankcji. Nie chcieli o tym rozmawiać szefowie dyplomacji z Austrii, Luksemburga i Węgier.",,
Iran ponownie wzbogaca uran. Ślady pierwiastka odkryto w niezgłoszonym zakładzie,"Podległa ONZ Międzynarodowa Agencja Energii Atomowej (MAEA) poinformowała w raporcie, że ślady uranu znaleziono w obiekcie, którego Iran nie ujawnił wcześniej jako zakładu związanego z programem nuklearnym. MAEA nie identyfikuje obiektu w swoim raporcie.","Agencja AP zwraca uwagę, że choć MAEA nie informuje o położeniu obiektu, to Izrael i USA utrzymują, że utajnione zakłady wzbogacania uranu znajdują się na przedmieściach Teheranu.AP przypomina, że premier Izraela Benjamin Netanjahu informował wcześniej o „tajnym składzie atomowym”, który miał się znajdować właśnie w pobliżu Teheranu. Izrael utrzymuje, że materiał, na ślady którego natrafiła też MAEA, jest produktem irańskiego wojskowego programu budowy broni nuklearnej.Raport MAEA potwierdza też, że Iran wzbogaca uran w swoich podziemnych zakładach nuklearnych Fordo, w którym znajduje się obecnie ponad 1 tys. wirówek.Deklaracja prezydentaIrańska agencja energii atomowej ogłosiła już w minionym tygodniu wznowienie wzbogacania uranu w podziemnych zakładach w Fordo, około 180 km na południe od stolicy kraju Teheranu. Wcześniej zapowiedział to prezydent Iranu Hasan Rowhani.Jak przypomina Reuters, Iran stopniowo rezygnuje z kolejnych ograniczeń, jakie na jego program nuklearny nakładało międzynarodowe porozumienie z 2015 roku, odkąd prezydent Donald Trump wycofał Amerykę z tego układu.Unijni ministrowie spraw zagranicznych wcześniej w poniedziałek, jeszcze w oczekiwaniu na raport, skrytykowali postawę Iranu i uznali ją za „bardzo niepokojącą” w związku z ogłoszeniem przez Teheran wznowienia wzbogacania uranu w zakładach w Fordo.",,
Morawiecki: projekt gazociągu Nord Stream 2 „niewłaściwy i szkodliwy”,"– Projekt gazociągu Nord Stream 2 uważamy za geopolitycznie niewłaściwy, szkodliwy, który może prowadzić do zaostrzenia konfliktów – powiedział wicepremier, minister finansów i rozwoju Mateusz Morawiecki podczas Warsaw Security Forum.","W Warszawa rozpoczęło się Warsaw Security Forum z udziałem m.in. wicepremiera Mateusza Morawieckiego i szefa BBN Pawła Solocha. Wśród tematów konferencji organizowanej przez Fundację Pułaskiego są kwestie bezpieczeństwa wojskowego, energetycznego i cybernetycznego; perspektywy UE, w tym wspólnej polityki bezpieczeństwa i obrony, a także przyszłość obrony przeciwlotniczej i przeciwrakietowej.Morawiecki podkreślił, że „chcemy pokoju, ale chcemy jednocześnie takiej polityki i geopolityki, która ten pokój umacnia” . Jak dodał, „stąd nasza inicjatywa Trójmorza, stąd nasza inicjatywa budowy koalicji państw we współpracy z Europą Zachodnią i (...) również we współpracy ze Stanami Zjednoczonymi”.",,
Czarzasty: kłaniam się ludziom „Solidarności” i ludziom KOR,"– Mój tweet został udostępniony przeszło milion razy i miał wiele komentarzy. Prawda wzbudza emocje – stwierdził przewodniczący SLD Włodzimierz Czarzasty w rozmowie z tygodniem „Wprost”. Odniósł się w ten sposób do wymiany zdań na Twitterze z Władysławem Frasyniukiem, w której to oświadczył, że przy Okrągłym Stole w 1989 roku „Solidarność” dogadała się z komunistami.","„Żeście komunistów pokonali? No nie. Wyście się z nami, k…wa, przy Okragłym Stole dogadali!” – napisał Włodzimierz Czarzasty. Była to odpowiedź na wpis Frasyniuka, w którym stwierdził on m.in.: „W pisowskiej telewizji ciągle o zniewolonym narodzie, o klęsce, o komunistach. Tylko że myśmy ich, k…, po-ko-na-li!”. Zapytany przez dziennikarkę „Wprost” Elizę Olczyk, co tak rozwścieczyło Frasyniuka, Czarzasty odparł: – Nie wiem, moja wizja Okrągłego Stołu i 4 czerwca jest po prostu zgodna z prawdą. Okrągły Stół to było porozumienie. Jedno z najmądrzejszych, jakie Polacy ze sobą zawarli. Leszek Miller mawia, że socjalizm został rozwiązany za porozumieniem stron. Ma więc taki sam punkt widzenia jak ja.Szef Sojuszu podkreślił, że po stronie „Solidarności” byli ludzie, którzy uważali okrągły stół za zdradę i część z nich tak myśli do dziś. – Bogdan Borusewicz, Wiesław Chrzanowski, Bronisław Komorowski, Janusz Korwin-Mikke, Antoni Macierewicz, Anna Walentynowicz, Kornel Morawiecki. Ci ludzie mówili Frasyniukowi: nie dogaduj się z komunistami, nie zawieraj z nimi porozumienia, bo będziesz zdrajcą – stwierdził Czarzasty.",,
Rodzina gen. Franco chce wstrzymać ekshumację. Skarży werdykt Sądu Najwyższego,Wnuki gen. Francisco Franco zaskarżą do hiszpańskiego Trybunału Konstytucyjnego werdykt Sądu Najwyższego. Chodzi o wydaną zgodę na przeniesienie prochów dyktatora z mauzoleum wojny domowej w Dolinie Poległych na położony na przedmieściach stolicy cmentarz Mingorrubio.,"Reprezentujący rodzinę Franco prawnik Luis Utera-Molina zapowiedział, że równocześnie przygotowywana jest także skarga wnuków dyktatora do Europejskiego Trybunału Praw Człowieka w Strasburgu.– Orzeczenie SN łamie podstawowe prawo rodziny, zagwarantowane przepisami, umożliwiające złożenie kogoś z jej członków w dogodnym dla siebie miejscu. Rodzinie tej odmawiane jest poszanowanie tego prawa, ponieważ nazywa się Franco – przekonywał Utera-Molina.Wolę zaskarżenia przez rodzinę generała wtorkowego werdyktu TK potwierdził też prezes Fundacji im. Francisco Franco (FNFF) Juan Chicharro Ortega. Szef instytucji, do której należą sympatycy byłego dyktatora i członkowie jego rodziny, wskazał, że Sąd Najwyższy orzekł niezgodnie z konstytucją i konkordatem, gdyż nie wziął pod uwagę braku zgody władz bazyliki w Dolinie Poległych na ekshumację.– Orzeczenie SN pozwala władzom świeckim na niezgodne z przepisami ingerowanie w zarządzanie miejscem, należącym do Kościoła. Władze bazyliki, w której spoczywa Francisco Franco, odmawiają wydania zgody na ekshumację generała. Werdykt ten jest więc sprzeczny z prawem – dowodził Chicharro Ortega.Wtorkowe orzeczenie SN wieńczy rozpoczęte w lipcu 2018 r. działania rządu Pedra Sancheza, służące usunięciu prochów byłego premiera Hiszpanii z Doliny Poległych, gdzie został pochowany w 1975 r. Lider socjalistycznego gabinetu twierdzi, że pozostawianie „zwłok dyktatora w mauzoleum uwłacza pamięci ofiar wojny domowej, zainicjowanej przez Franco”.",,
„Współczesna Kalwaria”. Papież o mordowanych za Chrystusa,"Papież Franciszek mówił w niedzielę, że obowiązkiem Kościoła jest pamięć o „współczesnej Kalwarii” misjonarzy, którzy giną i są prześladowani z powodu wiary. Apelował też o rozwiązanie kryzysu w Nikaragui, gdzie w rozmowy zaangażowany jest polski nuncjusz.","Zwracając się do tysięcy wiernych zgromadzonych w południe w Watykanie papież nawiązał do obchodzonego w niedzielę Dnia Modlitwy i Pamięci o Misjonarzach Męczennikach.Powiedział: „W 2018 roku na całym świecie wielu biskupów, kapłanów, zakonnic i wiernych świeckich doznało przemocy; zabitych zostało czterdziestu misjonarzy, prawie dwa razy więcej niż w poprzednim roku”.– Pamięć o tej współczesnej Kalwarii braci i sióstr prześladowanych lub zabitych z powodu ich wiary w Jezusa jest dla całego Kościoła obowiązkiem wdzięczności, ale również bodźcem do mężnego głoszenia świadectwa naszej wiary i nadziei pokładanej w tym, który na krzyżu na zawsze przezwyciężył nienawiść i przemoc swoją miłością – dodał Franciszek.Po modlitwie Anioł Pański mówił też o negocjacjach w sprawie rozwiązania kryzysu w Nikaragui.– Od 27 lutego w Nikaragui trwają ważne rozmowy w celu rozwiązania ciężkiego kryzysu społeczno-politycznego, w którym pogrążony jest kraj. Towarzyszę modlitwą tej inicjatywie i zachęcam strony do tego, by jak najszybciej znalazły pokojowe rozwiązanie dla dobra wszystkich – apelował papież.",,
Sąd Najwyższy: prezydent nie mógł ułaskawić Mariusza Kamińskiego,"Prezydent Andrzej Duda nie miał prawa ułaskawić obecnego ministra koordynatora służb specjalnych Mariusza Kamińskiego – wynika z orzeczenia Sądu Najwyższego. Sędziowie uznali, że prawo łaski może dotyczyć tylko osób skazanych prawomocnym wyrokiem. PiS nie zgadza się z interpretacją. Nowoczesna wezwała koordynatora służb specjalnych Mariusza Kamińskiego i jego zastępcę Macieja Wąsika, by w związku z uchwałą SN złożyli dymisje.","Kamiński oraz Maciej Wąsik zostali skazani w 2015 roku nieprawomocnymi wyrokami za nielegalne działania CBA ws. afery gruntowej. Andrzej Duda zastosował prawo łaski przed uprawomocnieniem się wyroku. W ocenie Sądu Najwyższego ułaskawienie Kamińskiego przed prawomocnym skazaniem nie wywołuje żadnych skutków prawnych.Stosowanie prezydenckiego prawa łaski przed prawomocnym orzeczeniem jest wkroczeniem w wymiar sprawiedliwości - ocenił Sąd Najwyższy, uzasadniając odpowiedź na pytanie prawne związane z ułaskawieniem przez prezydenta Andrzeja Dudę m.in. b szefa CBA Mariusza Kamińskiego. W uchwale podjętej w czwartek w odpowiedzi na pytanie skład siedmiu sędziów Izby Karnej SN uznał, że prezydenckie prawo łaski może być stosowane wyłącznie wobec osób prawomocnie skazanych. „Zastosowanie prawa łaski przed datą prawomocności wyroku nie wywołuje skutków procesowych” – wskazał ponadto SN w tej uchwale.Wbrew przepisomWedług zapisu art. 139 konstytucji „Prezydent Rzeczypospolitej stosuje prawo łaski”. „Prawa łaski nie stosuje się do osób skazanych przez Trybunał Stanu” – przewidzieli ustawodawcy.– Nie wytrzymuje krytyki i tu absolutnie nie możemy się zgodzić, że prezydent w ramach własnych kompetencji z art. 139 konstytucji ma takie uprawnienia, że wkroczy w obszar wymiaru sprawiedliwości, bo przepisy konstytucji mu na to nie zezwalają – zaznaczył w uzasadnieniu uchwały sędzia SN Jarosław Matras.                                                teraz odtwarzaneSN: prezydent nie mógł ułaskawić Kamińskiego. PiS nie zgadza się z uchwałą Jak podkreślił „dopóki nie ma innych zapisów konstytucji” prezydent nie może wkroczyć w obszar wymiaru sprawiedliwości, bo „wtedy to już nie mamy wymiaru sprawiedliwości, to jest taka konsekwencja”.Bez odpowiedziWskazał, że SN zastanawiał się, czy można wydać akt łaski wobec osoby, której prawo gwarantuje status osoby niewinnej. – Na czym ma polegać przebaczenie i puszczenie w niepamięć i czego – czynu, co do którego sprawca jest objęty domniemaniem niewinności? Nie ma pozytywnej odpowiedzi na takie pytanie – podkreślił sędzia Matras.– Po prawomocnym wyroku zasada domniemania niewinności upada. Jest prawomocny wyrok i prezydent może, jeśli jest taka jego wola, stosować prawo łaski w jakiejkolwiek chce formule odpowiednio dostosowanej do wyroku wówczas on nie ingeruje w wymiar sprawiedliwości, bo wymiar sprawiedliwości już nastąpił – podkreślił sędzia Matras. Dodał, że wymiar sprawiedliwości jest „rozstrzygnięciem sprawy, czyli zamknięciem prawomocnym”. PiS: sąd przekroczył swoje kompetencje – W naszej opinii Sąd Najwyższy przekroczył swoje kompetencje i nadużył swoich uprawnień; kompetencje do zajmowania się decyzjami prezydenta ma Trybunał Konstytucyjny, a nie Sąd Najwyższy – skomentowała rzeczniczka PiS Beata Mazurek, która dowodziła, że prezydent miał prawo w oparciu o art. 139 konstytucji zastosować prawo łaski.  – Jestem bardzo zdziwiony – powiedział na antenie TVP Info Michał Wójcik, wiceminister sprawiedliwości. – W konstytucji nie jest zapisane to o czym mówił Sąd Najwyższy, że orzeczenie musi być prawomocne. Czekamy na uzasadnienie tej uchwały – wyjaśnił.  – Uchwała SN  to kolejny etap obrony przywilejów kasty sędziowskiej. Mamy do czynienia z kolejnym przejawem stawiania się władzy sądowniczej ponad wszystkimi władzami – ocenił przewodniczący sejmowej komisji sprawiedliwości Stanisław Piotrowicz (PiS). – Myślę, że mamy do czynienia z kolejną odsłoną spektaklu walki władzy sędziowskiej z pozostałymi władzami. Walki w obronie przywilejów - użyję tego sformułowania, jakim sędziowie sami się określają - w obronie przywilejów nadzwyczajnej kasty – dodał.  Jego zdaniem „SN zamierza również – wbrew konstytucji – cenzurować działania prezydenta”. –  Do zgodności działań pana prezydenta z Konstytucją jest uprawniony Trybunał Konstytucyjny, a nie Sąd Najwyższy – zaznaczył. Opozycja: Kamiński i Wąsik powinni złożyć dymisje Rozstrzygnięcie jest jednoznaczne, prezydent nie mógł w tym przypadku skorzystać z prawa łaski – ocenił poseł PO Cezary Tomczyk. – Z uchwały Sądu Najwyższego wynika, że Mariusz Kamiński, który dzisiaj odpowiada za polskie służby specjalne nie powinien być ułaskawiony. W związku z tym powinien nadal obowiązywać wyrok skazujący, a w związku z tym Mariusz Kamiński powinien oczyścić swoje imię przed sądem – sugerował. Natomiast Nowoczesna wezwała koordynatora służb specjalnych Mariusza Kamińskiego i jego zastępcę Macieja Wąsika, by złożyli dymisje w związku ze środową uchwałą Sądu Najwyższego. – W polskim rządzie zasiadają osoby z nieprawomocnymi wyrokami. Ta sytuacja jest niedopuszczalna – argumentowała posłanka Paulina Hennig-Kloska.",,
"FOZZ, czyli Trzecia Rzeczpospolita [OPINIA]","Afera FOZZ nazywana jest nie bez powodu „matką wszystkich afer”. Olbrzymie pieniądze, służby, polityczne błogosławieństwo dla operacji wyprowadzenia z kraju potężnych pieniędzy, pod pretekstem wykupywania długów PRL. Pieniędzy, które stoją za wieloma i dziś potężnymi nazwiskami, firmami, karierami medialnymi.","Afera w 1991 roku została odkryta przez Michała Falzmanna, wkrótce, gdy poinformował o niej Leszka Balcerowicza i Jana Krzysztofa Bieleckiego, został odsunięty od sprawy, którą prowadził najpierw jako pracownik urzędu Skarbowego, później zaś Naczelnej Izby Kontroli. Początki transformacji to czas chaosu, wielkich karier i jeszcze większych przekrętów, z których do dziś najlepiej pamiętamy o Art.-B i FOZZ właśnie. Falzmann tuż po tym, jak pozbawiono go możliwości dalszego badania afery, zmarł nagle na zawał serca. W oficjalny powód śmierci nikt zresztą nie wierzył i wtedy i dziś. Choć szef NIK, Walerian Pańko, nie wydawał się zbyt mocno zainteresowany wyjaśnieniem sprawy, wkrótce i on stracił życie w wypadku samochodowym, którego sprawca został później ułaskawiony przez Aleksandra Kwaśniewskiego. Później zginęli również policjanci, którzy dotarli na miejsce zdarzenia i sądowy biegły. Przypomina to trochę ciąg śmierci w sprawach, w których przewija się komunistyczna bezpieka – śmierci Stanisława Pyjasa czy ks. Jerzego Popiełuszki. Po pierwszym morderstwie, gdy ginęła osoba najbardziej znana, z opóźnieniem i po cichu w tajemniczych okolicznościach odchodzili świadkowie, czasem nawet badający sprawy pracownicy komunistycznego aparatu bezpieczeństwa. Sprawie nie udało się całkowicie ukręcić łba, jednak, zgodnie ze standardami III RP proces, w którym oskarżono osoby zarządzające funduszem, trwał kilkanaście lat i zakończył się skazaniem sześciu osób, w tym Janiny Chim, Grzegorza Żemka i Dariusza Przywieczerskiego. Jednak Przywieczerski, gwiazda transformacji ustrojowej, były szef „Uniwersalu”, wydawca „Trybuny” i niedoszły senator, był już wówczas poza krajem. Przez kolejne lata pojawiały się informacje, że podjął współpracę z CIA, co uniemożliwi jego ekstradycję . W tym tygodniu okazało się, że niemożliwe stało się jednak możliwe.Możliwy powrót Dariusza Przywieczerskiego do kraju rozbudził oczekiwania na głębsze rozliczenie afery FOZZ, wraz z nią zaś finansowych fundamentów III RP. Czy tak się stanie? Na razie zalecałbym ostrożność, pamiętając nie tylko o tym, jaka wokół tej sprawy funkcjonowała już nie tyle zmowa milczenia, co wręcz omerta, nie mamy pewności, czy Przywieczerski faktycznie coś nam opowie. Pamiętam też olbrzymie nadzieje, jakie „za pierwszego PiS” łączono z ekstradycją Edwarda Mazura, łączonego ze sprawą zabójstwa Marka Papały. Jak wiemy, Mazur został ostatecznie w Stanach, zaś morderstwo komendanta policji próbowano przypisać drugorzędnym złodziejom aut, a w pewnym sensie nawet przypadkowi. Od śmierci szefa policji minęło niedawno 20 lat. FOZZ to sprawa prawie 10 lat starsza, do dziś nie brak jednak wpływowych postaci, którym zależy na tym, byśmy nie dowiedzieli się o niej wszystkiego. W Radzie Nadzorczej FOZZ był choćby Dariusz Rosati, niegdyś minister spraw zagranicznych i doradca ekonomiczny w kolejnych postkomunistycznych rządzach, dziś zaś żarliwy krytyk PiS, związany już z Platformą Obywatelską. W ostatnim czasie Rosati wielokrotnie rozbawił obdarzoną lepszą pamięcią część opinii publicznej swoimi porównaniami PiS do PZPR, której wytrwale służył nie tylko jako jej wieloletni (1966-1990) członek, lecz również pozyskany współpracownik bezpieki. Dziś to właśnie jego nazwisko najczęściej pojawia się w komentarzach na temat osób, dla których zeznania Przywieczerskiego mogą okazać się kłopotliwe. Czy słusznie, pokaże oczywiście czas, możemy jednak być pewni, że nawrócony na antykomunizm Rosati tym żarliwiej krytykować będzie obecny rząd, by w razie czego móc przedstawić się jako ofiara politycznych prześladowań. Bardzo wiele zależy tu również od pracy naszego wymiaru sprawiedliwości. W poprzednim tekście dla portalu TVP Info wskazywałem na nierówne traktowanie w polskich sądach osób, cieszących się w Polsce wysoką pozycją społeczną i ich rodzin. Ten tydzień przyniósł kolejne próby sparaliżowania pracy sądownictwa poprzez składanie wniosków do TSUE. Jeden z nich wysłany został przez znanego z niechęci do PiS i brylującego na opozycyjnych imprezach politycznych sędziego Igora Tuleyę. Co ciekawe, po pierwszym zapytaniu wysłanym do europejskiego Trybunału Sprawiedliwości, zwracano uwagę na to, że sędziowie SN otworzyli furtkę do całkowitego paraliżu wszystkich postępowań sądowych w Polsce. Sędzia Tuleya postanowił wpisać się w ten scenariusz, zadając całkowicie absurdalne pytanie, którego wysłanie powoduje jednak opóźnienie w procesie osób, oskarżonych o bardzo poważne przestępstwa. Sędzia de facto kompromituje więc ideę mieszania trybunału w sprawy polskiego sądownictwa, w swoim zaślepieniu na pewno nie widzi jednak tego, że swoim działaniem jedynie oddaje przysługę władzy. Kosztem nie tyle własnej wiarygodności (o której trudno mówić), co bezpieczeństwa współobywateli, które naraża na szwank, stwarzając ryzyko wyjścia gangsterów na wolność. Jeśli więc resort sprawiedliwości i politycy PiS potrzebowali przykładu na to, jak sędziowskie fochy destrukcyjnie wpływają już nie tylko na praworządność, lecz bezpieczeństwo Polaków, to dostali go od gwiazdy opozycyjnych imprez na tacy. Sam fakt wysłania wniosku można również ironicznie skwitować stwierdzeniem, że Igor Tuleya nie wierzy w uczciwość prowadzonego przez siebie procesu i uznać to za akt samokrytyki ze strony sędziego. TSUE ma być ostatnią deską ratunku również dla prezydent Warszawy, najwyraźniej nieświadomej, że przy odpowiednim nagłośnieniu sprawy tą deską oberwać może również Rafał Trzaskowski. Hanna Gronkiewicz-Waltz po półtora roku od przyjęcia ustawy, powołującej komisję, wnosi do sądu o przesłanie pytań, dotyczących legalności jej prac, do Trybunału Sprawiedliwości UE. W tym samym czasie miasto zaskarża kolejne decyzje komisji, nie wypłaca wyznaczonych przez nią pieniędzy lokatorom i, z ustami pełnymi frazesom o walce z reprywatyzacyjną mafią, zachowuje się jak jej partner. Gronkiewicz-Waltz próbująca zablokować komisję rękami zagranicy w chwili, gdy nie po jej myśli okazują się być niektóre wyroki krajowych sądów, pokazuje, że miasto nie jest zainteresowane ani wyjaśnieniem, ani przerwaniem przestępczego procederu. To samo miasto prowadzi na wszelkie sposoby kampanię wyborczą Rafała Trzaskowskiego, który, w rewanżu, ogłasza kolejne obietnice, zbieżne z obietnicami swojej poprzedniczki sprzed czterech, ośmiu, czasem nawet dwunastu lat. To zresztą część większego zjawiska. Siły, rozdające w samorządach karty od wielu kadencji obiecują niespodziewanie wprowadzenie bardzo atrakcyjnych, nieraz zresztą faktycznie ciekawych i potrzebnych rozwiązań, nie przejmując się najwyraźniej pytaniem co takiego wcześniej nie pozwalało na ich wprowadzenie? Opozycja parlamentarna, licząc najwyraźniej na ignorancję wyborców, próbuje przedstawiać się jako opozycja również na tych szczeblach samorządu, gdzie stanowi, często od lat, władzę. Czy będzie to skuteczna taktyka, przekonamy się niedługo. Ostatnie sondaże pokazują na zwycięstwo PiS w większości sejmików, jednak nie musi się ono przełożyć na przejęcie samorządów, w wielu miejscach opozycja i jej koalicjanci zapewne zachowają stan posiadania. Pytanie jednak, czy na to zasłużyła, nie mając na siebie żadnego pomysłu, poza krzykiem, o czym przekonał się ostatnio Dobromir Sośnierz podczas debaty o polskich sprawach, zorganizowanej w Brukseli. Argumenty młodego polityka, którego trudno przecież łączyć z PiS, zagłuszono skandowaniem „konstytucja”, pokazując tym samym faktyczny stosunek do kwestii swobody wypowiedzi. Konwencja samorządowa PiS, która odbyła się w zeszły weekend, pokazała nam młodsze, zdeterminowane i bliższe potrzebom Polski lokalnej oblicze tej partii. Czy planowana na ten weekend konwencja Zjednoczonej Opozycji przyniesie  wyjście z zaklętego kręgu anty-PiS? I czy jest to do czegokolwiek potrzebne jej wyborcom?",,
Wybuch petardy zranił nawet 6-latka. Pracowita noc sylwestrowa dla szpitali,"Jak co roku sylwestrowa noc była bardzo pracowita dla lekarzy, pielęgniarek i ratowników medycznych. Na oddziały szpitalne często trafiały osoby, które ucierpiały w wyniku eksplozji petard.","W Poznaniu do szpitala trafił mężczyzna z rozerwaną wargą. Petarda eksplodowała mu w twarz. – Pacjent wymagał rozległego szycia ran – powiedział lekarz Jacek Górny ze szpitala im. Strusia w Poznaniu. Także w Poznaniu do szpitala trafiło 6-letnie dziecko, które zostało poszkodowane w wyniku wybuchu petardy. Chłopiec stracił fragment palca. – Minionej nocy mieliśmy łącznie cztery przypadki dzieci i nastolatków poszkodowanych w wyniku wystrzałów i wybuchów petard. Dwa z tych przypadków dotyczyły poparzeń górnych partii ciała, kolejny, jak tłumaczyli chirurdzy, uszkodzenia, czy nawet wręcz przestrzelenia łydki; petarda zamiast w górę wystrzeliła w bok. Był też przypadek 6-latka, któremu petarda wybuchła w ręce – oznajmiła w środę rzeczniczka prasowa Specjalistycznego Zespołu Opieki Zdrowotnej nad Matką i Dzieckiem w Poznaniu Urszula Łaszyńska. Do bardzo poważnego wypadku doszło w województwie zachodniopomorskim. Zgłoszenie dotyczyło około 70-letniego mężczyzny, u którego podczas wybuchu petardy doszło do niemal całkowitego oderwania prawej dłoni i rany podudzia – poinformowała rzecznik prasowy Wojewódzkiej Stacji Pogotowia Ratunkowego w Szczecinie Paulina Targaszewska. W Goleniowie 8-letnie dziecko po wybuchu petardy z poparzoną klatką piersiową trafiło do szpitala. W Kołobrzegu u 9-letniego chłopca po wybuchu petardy doszło do urazu głowy, klatki piersiowej i ogólnych poparzeń. Z największą intensywnością zgłoszenia zaczęły napływać do szpitali około północy i trwały do 6 rano. Lekarze przyznają, że dużo zgłoszeń i interwencji dotyczyło osób pod wpływem alkoholu lub środków odurzających.",,
„Niech 2020 rok przyniesie Wam wiele dobrych dni”,"Prezydent Andrzej Duda złożył twitterowiczom życzenia noworoczne, dołączając do nich sylwestrowe „selfie” z małżonką Agatą Kornhauser-Dudą. „Niech 2020 rok przyniesie Wam wiele dobrych dni i szczęśliwych chwil!” – napisała para prezydencka.","„Drodzy twitterowicze! Wszystkim składamy najserdeczniejsze życzenia noworoczne. Niech 2020 rok przyniesie Wam wiele dobrych dni i szczęśliwych chwil! A dziś, przede wszystkim dobrej zabawy! Gorąco pozdrawiamy!” – napisał Andrzej Duda.Wcześniej prezydent wygłosił orędzie noworoczne. – Drodzy Rodacy, szanowni Państwo. Żegnamy rok 2019. Jakim słowem możemy go podsumować? To słowo to „energia”. Ambicja i zapał Polaków wciąż budzą podziw. Tempo wzrostu gospodarczego stawia nas w czołówce państw europejskich. Kiedy rozmawiamy, słyszę często o wyższym poziomie życia polskich rodzin, o przełamaniu kolejnych barier niemożności, o nowoczesnych rozwiązaniach i inwestycjach, także w zieloną energię, w czystą wodę i czyste powietrze – mówił prezydent.Podkreślił, że innym słowem roku 2019 jest „frekwencja”. – Rekordowa liczba głosów oddanych w wyborach do Parlamentu Europejskiego oraz do Sejmu i Senatu, była prawdziwym sukcesem polskiej demokracji. Wszyscy możemy go sobie pogratulować. Nasza obywatelska wspólnota rośnie w siłę, a wraz z nią Rzeczpospolita – podkreślił.",,
Harry i Meghan chcą się wycofać. Pałac Buckingham wydał oświadczenie,"„Rozumiemy ich pragnienie, aby przyjąć inne podejście, ale są to skomplikowane kwestie, które będą wymagały czasu. Dyskusje z księciem i księżną Sussex są na wczesnym etapie” – napisał w oświadczeniu Pałac Buckingham, odnosząc się do zapowiedzi księcia Harry'ego i księżnej Meghan o rezygnacji z roli wysokich rangą członków rodziny królewskiej.","W środę wieczorem Harry i Meghan niespodziewanie poinformowali, że zamierzają zrezygnować z roli wysokich rangą członków rodziny królewskiej, chcą pracować, aby stać się niezależnymi finansowo oraz planują dzielić swój czas miedzy Wielką Brytanią a Ameryką Północną. „Zamierzamy wycofać się jako »wysocy rangą« członkowie rodziny królewskiej i pracować, aby stać się niezależnymi finansowo, jednocześnie nadal w pełni wspierając Jej Królewską Mość. To z waszą zachętą, szczególnie w ciągu ostatnich kilku lat, czujemy się gotowi na tę zmianę” – napisali w oświadczeniu zamieszczonym na Instagramie. Dodali jednak, że zamierzają „kontynuować wypełnianie obowiązków wobec Królowej, Wspólnoty Narodów i instytucji objętych patronatem”.W październiku ubiegłego roku książę Harry i Meghan publicznie ujawnili swoje zmagania z tym, że ich życie znajduje się pod nieustanną obserwacją mediów.Jak podała stacja BBC, Harry i Meghan nie uprzedzili nikogo z rodziny królewskiej o swoim postanowieniu. Według jej źródeł, Pałac Buckingham jest „rozczarowany” tym oświadczeniem, a część z członków rodziny królewskiej czuje się „dotknięta” formą, w jakiej zostało go ogłoszone.",,
Karnowski: Sama „GW” nie jest w stanie postawić żadnego zarzutu,"– Dziennikarze zapowiadali ogromną sensację. Zapowiadali coś, co zmieni krajobraz polityczny. Dziś wiemy, że mocno przestrzelili – ocenił wtorkową publikację „Gazety Wyborczej” publicysta Michał Karnowski. Dodał, że „sama »GW« nie jest w stanie postawić właściwie żadnego zarzutu”.","„Gazeta Wyborcza” opublikowała we wtorek stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną z jego środowiskiem spółkę Srebrna. Gazeta podaje, że Austriak był od 2017 r. zaangażowany w projekt budowy dwóch 190-metrowych wieżowców. Całkowite wynagrodzenie Austriaka, po wybudowaniu „dwóch wież”, miało wynosić 3 proc. wartości inwestycji, czyli ok. 9 mln euro (ok. 39 mln zł). Po wstrzymaniu inwestycji przez Kaczyńskiego zarząd spółki odmówił Birgfellnerowi zapłaty za jego pracę. Austriak udał się do Kaczyńskiego, z którym w sprawie projektu spotykał się od maja 2017 roku 16 razy – czytamy. – Spółka Srebrna chce zbudować wieżowiec, to nie wychodzi, bo władze Warszawy są tu nieprzychylne. Zresztą chyba trochę z powodów politycznych. Okazuje się, że za część prac, które zostały już wykonane, trzeba zapłacić. Problem w tym, że nie ma na to faktur i rachunków. Pan Birgfellner nie jest w stanie tych dokumentów przedstawić. Tutaj pojawia się Jarosław Kaczyński, który mówi: „bardzo chętnie bym zaświadczył przed sądem, że pan tę pracę wykonał, bardzo chętnie byśmy panu za to zapłacili, ale musimy mieć dokumenty. Nie pójdziemy na skróty, nie pójdziemy żadną drogą, która byłaby bezprawna i sugerowałaby nadużycia” – zauważa Karnowski. Dodał, że podczas nagranej rozmowy „Jarosław Kaczyński cały czas się upiera, że muszą być dokumenty, że musi być potwierdzenie, że (…) spółka, na którą ma wpływ, niczego na słowo nie może wypłacić, bo jest to niezgodne z prawem. Sugeruje drogę sądową, żeby tam dochodzić roszczeń”. – Jeśli to ma być zarzut, jeśli to ma być jakaś wielka sensacja, że spółka (…) chce postępować uczciwie, to ja nie wiem, dokąd doszliśmy – stwierdził.– Przypominam, że Jarosław Kaczyński jest doktorem prawa i on ma głęboką świadomość, czym jest działanie zgodne z prawem, a czym jest działanie bezprawne – ocenił Karnowski. Wskazał również, że prezes PiS „nie chce iść na skróty, nawet wobec osób, z którymi jest skoligacony rodzinnie”.Zdaniem Karnowskiego najistotniejsze jest to, że „sama »Gazeta Wyborcza« nie jest w stanie postawić właściwie żadnego zarzutu”.",,
"„Przybywa Pan do kraju, który nie jest praworządny”. Ambasadorzy RP piszą do Donalda Trumpa","„Rola »konia trojańskiego«, kraju dryfującego na obrzeża wspólnoty wolności i demokracji, dokąd spycha Polskę obecny rząd, jest dla nas i dla naszych sojuszników, w tym także USA, destrukcyjna” – piszą w liście do Donalda Trumpa członkowie Konfederacji Ambasadorów RP. „Przybywa Pan do kraju, który nie jest praworządny” – dodają, odnosząc się do zbliżającej się wizyty amerykańskiego prezydenta w Polsce. Pod listem podpisał się m.in. były ambasador Polski w USA Ryszard Schnepf.","Donald Trump przyleci do Polski w sobotę 31 sierpnia. 1 września, w 80. rocznicę wybuchu II wojny światowej, weźmie udział w państwowych uroczystościach na Placu Piłsudskiego, gdzie wygłosi przemówienie. Głos zabiorą także prezydenci Polski i Niemiec – Andrzej Duda i Frank-Walter Steinmeier.Przedstawiciele Konferencji Ambasadorów RP w liście do amerykańskiego przywódcy podkreślają, że wizyta prezydenta USA to dla Polaków „zawsze wielkie wydarzenie”. „Powitamy Pana z należnym mu szacunkiem” – piszą. Wskazują na elementy wspólnej historii i więzów między naszymi krajami. Odwołują się m.in. do deklaracji prezydenta Woodrowa Wilsona z 1918 r., który „dał impuls do wskrzeszenia Rzeczypospolitej”. „Stany Zjednoczone wspierały walkę polskiej »Solidarności«, udzielały ekonomicznej pomocy w trudnych czasach transformacji gospodarczej i społecznej, angażowały się w budowę naszego systemu bezpieczeństwa” – napisano.Ambasadorzy RP podkreślają też zwiększającą się obecność amerykańskich żołnierzy w Polsce i przypominają, że nasz kraj „nie zawahał się wesprzeć militarnie przewodzonych przez Amerykę akcji w Iraku i Afganistanie”. „Wszystko to, a wymieniliśmy zaledwie małą część dokonań, stanowi wspólne dziedzictwo – świadectwo przyjaźni, zrozumienia i partnerstwa naszych krajów” – czytamy w liście otwartym. Zwracając się do Donalda Trumpa członkowie Konferencji Ambasadorów RP wskazują, że Polska zostaje trwałym i sprawdzonym sojusznikiem USA. „Naszą racją stanu jest utrzymanie bliskich relacji ze wszystkimi podmiotami” także Unii Europejskiej i NATO, które są – jak podkreślono – dwoma filarami wielkiej demokratycznej rodziny, której członkiem dziś jest także Polska.„Polska osamotniona, otoczona nieprzyjaciółmi, skonfliktowana z sąsiadami i zdana – jak przed II wojną światową – wyłącznie na odległe geograficznie sojusze, to prosta droga do kolejnej katastrofy. W tym kontekście rola »konia trojańskiego«, kraju dryfującego na obrzeża wspólnoty wolności i demokracji, dokąd spycha Polskę obecny rząd, jest dla nas i dla naszych sojuszników, w tym także USA, destrukcyjna” – stwierdzono.Jak podkreślono dalej, w „euroatlantyckim związku chcemy być poważnym i wiarygodnym partnerem. Partnerem gotowym także do poświęceń, ale nie wyłącznie klientem i wykonawcą zadań, które spójności NATO nie służą”. „Nie znamy kraju, w którym waga i poszanowanie (…) Konstytucji są tak strzeżone, jak w Stanach Zjednoczonych. Tymczasem w Polsce od kilku lat narasta proces łamania i naginania naszej Konstytucji. Rozmontowywany jest trójpodział władzy, niszczone niezawisłe sądownictwo” –  napisali ambasadorzy.Dalej dodano, że w Polsce prawa człowieka są ograniczane, a „narastająca opresja wobec politycznych oponentów oraz mniejszości – etnicznych, religijnych, seksualnych – jest nie tylko tolerowana, lecz wręcz inspirowana”. „Panie Prezydencie, przybywa Pan do kraju, który nie jest praworządny. Pana mocny głos wzywający do tolerancji i wzajemnego poszanowania, a także przestrzegania postanowień konstytucji i innych praw, może mieć znaczenie historyczne” – zaapelowali ambasadorzy. Jak podkreślili, „spragnieni wolności Polacy” będą słuchali słów amerykańskiego prezydenta i wezmą je sobie do serca. Ostatni z sygnatariuszy listu do amerykańskiego przywódcy, Ryszard Schnepf, był ambasadorem Polski w USA w latach 2012-16. Podczas kontroli NIK w polskiej ambasadzie w Waszyngtonie w latach 2011 i 2012 ustalono, że nowa rezydencja dla Schnepfa kosztowała dużo za drogo, około 60 mln zł. Portal tvp.info ujawnił późniejszą rozmowę Radosława Sikorskiego i biznesmena Jana Kulczyka w restauracji Amber Room. Ówczesny minister spraw zagranicznych w rozmowie z miliarderem mówił, co powinien zrobić ambasador Schnepf, by kontrola NIK-u przebiegła korzystnie.– (Ryszard Schnepf – przyp. red.) drobne błędy popełnił, wiesz: przyjechała jakaś straszna biurwa z NIK-u. (…) Jakaś p***da wiesz, taka, zamiast ją dowartościować, przep***lić jak trzeba, to dał jej jakieś biuro – mówił Sikorski. Jak dalej stwierdził, „zemściła się, suka, i całe ministerstwo miało kłopoty z tego powodu… a trzeba było się poświęcić”.",,
"Biedroń: Moja mama jest dumna, że ma syna geja","Podczas wiecu w Białystoku Robert Biedroń wspominał reakcję swojej matki, gdy dowiedziała się, że jest on gejem. Opowiadał, że to był to dla niej „bardzo trudny moment”. - Dzisiaj moja mama jest z nami, trzyma tęczową flagę i jest dumna, że ma syna geja - mówił lider Wiosny.","W niedzielę po godz. 14.00 w Białymstoku rozpoczął się protest ugrupowań lewicowych pod hasłem „Polska przeciw przemocy”. Manifestację zorganizowały Wiosna, SLD i Lewica Razem w związku z wydarzeniami, do jakich doszło w Białymstoku podczas zeszłotygodniowego Marszu Równości.– Chcemy Polski, która będzie domem wszystkich. Chcemy Polski równej, Polski solidarnej. Polski, w której nie tylko Jarosław Kaczyński z kotem będzie się czuł jak w domu, ale także chłopak i dziewczyna, dwie dziewczyny i dwóch chłopaków będą czuli się jak w domu. Chcemy normalnej Polski – podkreślił Biedroń.",,
Trump podpisał dokument otwierający drogę do powstania sił kosmicznych,"Prezydent Donald Trump podpisał we wtorek rozporządzenie (Directive 4), które otwiera perspektywę powołania do życia nowego rodzaju wojsk – sił kosmicznych USA. Nowy rodzaj wojsk miałby powstać w ramach i pod egidą amerykańskich sił powietrznych (Air Force).","Prezydent podpisał stosowne rozporządzenie we wtorek w Gabinecie Owalnym.W swym wystąpieniu podkreślił, że powołanie do życia sił kosmicznych, które miałyby m.in. zagwarantować skuteczną ochronę amerykańskiego systemu satelitów przed atakami i zderzeniami, a także zakłóceniami ze strony państw trzecich i zapewnić prawidłowe funkcjonowanie GPS oraz systemu naprowadzania rakiet, jest priorytetem jego rządu, gdy chodzi o bezpieczeństwo narodowe.Prezydent wyjaśnił też, że powołanie do życia autonomicznej, ale wkomponowanej w system sił powietrznych – na podobnej zasadzie, jak amerykańscy marines są zintegrowani z marynarką wojenną – struktury jest kluczowym elementem nowej architektury bezpieczeństwa.– Nasi przeciwnicy są już w kosmosie czy nam się to podoba, czy nie – powiedział Trump. Pomysł stworzenia sił kosmicznych nie jest niczym nowym. W lipcu 2017 r. Izba Reprezentantów Kongresu uchwaliła powołanie „korpusu kosmicznego” wydzielonego z wojsk lotniczych USA, które zajmują się obecnie również projektami kosmicznymi. W czerwcu ub.r. prezydent przedstawił pierwszy zarys nowej struktury i zaprezentował cele przyświecające powołaniu do życia wojsk kosmicznych.Inicjatywę krytykował wówczas bardzo energicznie sekretarz obrony James Mattis, którego zdaniem naruszało to spójność jego resortu. Członek senackiej komisji przydziałów na obronę, Brian Schatz, uznał ją zaś za „jedną z głupszych”.Pozytywnie ocenia ją dziś natomiast członek komitetu służb wojskowych Izby Reprezentantów, Republikanin, Mac Thornberry. W oświadczeniu opublikowanym we wtorek uznał on inicjatywę Trumpa ze element „rzeczywistej reformy bezpieczeństwa w kosmosie, gdzie jesteśmy konfrontowani z realnymi zagrożeniami ze strony Rosji czy Chin”.W ocenie ekspertów w pierwszym okresie po podpisaniu przez Trumpa dyrektywy o zamiarze stworzenia sił kosmicznych wszyscy pracownicy Pentagonu, którzy zajmują się systemem satelitów, wyrzutni rakietowych, rozwojem technologicznym itp., zostaną podporządkowani nowemu dowództwu, co pozwoli lepiej skoordynować ich działania.W następnym etapie zostanie powołany do życia oddzielny sztab nowych wojsk i będzie mianowany jego szef. W Pentagonie zaś rozpocznie działalność podsekretarz stanu odpowiedzialny za kwestie obrony kosmicznej – relacjonuje AFP. Ale także wtedy nowy rodzaj wojsk pozostanie integralną częścią sił powietrznych, których struktura wykrystalizowała się w 1947 r. – precyzuje Reuters.",,
Jest oskarżony o molestowanie seksualne. Kard. Pell wrócił do Australii,"Odpowiedzialny za finanse Watykanu kardynał George Pell powrócił w poniedziałek do Australii, gdzie ma stanąć przed sądem w związku z zarzutami o molestowanie seksualne. Miał się tego dopuścić wobec kilku osób wiele lat temu. Duchowny stanowczo odrzuca te oskarżenia.","Kard. Pell przyleciał w poniedziałek do Sydney, po międzylądowaniu w Singapurze. Nie chciał rozmawiać z oczekującymi go dziennikarzami.Współpracownik papieża 26 lipca 76-letni kardynał, jeden z najbliższych współpracowników papieża Franciszka, ma pojawić się przed sądem w stolicy stanu Victoria - Melbourne.Policja tego stanu poinformowała, że przeciwko kardynałowi wysunięto zarzuty „historycznych przestępstw na tle seksualnym”, co oznacza, że chodzi o czyny popełnione wiele lat temu. Prawo australijskie nie przewiduje przedawnienia dla takich przestępstw. Według policji zarzuty pochodzą od wielu osób; odmówiono jednak podania bliższych szczegółów.Na konferencji prasowej w Watykanie w ub. miesiącu kard. Pell stanowczo odrzucił te oskarżenia. – Jestem niewinny, te oskarżenia są fałszywe. Sama myśl o molestowaniu seksualnym jest dla mnie odrażająca – powiedział.Stawić czoła zarzutomZapowiedział wówczas, że jeśli lekarze wyrażą zgodę, uda się do Australii, z której pochodzi, aby stawić czoła oskarżeniom.Kardynał Pell uważany jest za trzecią pod względem znaczenia osobistość w Watykanie. Jest najwyższym rangą duchownym katolickim, który został oskarżony o przestępstwa na tle seksualnym.",,
Madera IX kadencji,"Jan Paweł II mówił w swoim czasie, że każde pokolenie ma swoje własne Westerplatte. Posłowie opozycji postanowili natomiast pokazać, że każda kadencja mieć może swoją własną Maderę. Tym razem w skali mikro i rozmienioną na kilkudziesięciu parlamentarzystów. Ci wezwali swoich zwolenników do demonstracji w obronie sądów, nawet (co różni ich jednak od Ryszarda Petru i Joanny Szmidt, dziś już Joanny Mihułki) się na nich na chwile pojawili, ale zabrakło ich na kluczowym sejmowym głosowaniu. Głosowaniu, które dzięki nieobecności kilku posłów Prawa i Sprawiedliwości opozycja mogła nawet wygrać.","Trudno dziwić się więc rozgoryczeniu wyborców, którzy w mediach społecznościowych wylewają żale wobec swoich posłów, czasem dodając sobie zresztą zasług i martyrologii. „To po to marzliśmy?” – pytają na przykład, choć akurat w dniu, w którym zaczęły się demonstracje, temperatura była trochę jesienna, trochę wiosenna, ale na pewno nie zimowa. „Brak posłów opozycji na porannym głosowaniu jest oburzający i nie może się już powtórzyć. Podobnie jak Wy jestem zawiedziona. Wszystkim protestującym w obronie sądów należą się od nas przeprosiny” – czujnie zareagowała Małgorzata Kidawa-Błońska na Twitterze, adresując swoje słowa do takich posłów, jak, między innymi, Joanna Kluzik-Rostkowska, Paweł Poncyljusz, Witold Zembaczyński, Tadeusz Zwiefka i kilkoro innych. Za swoich kolegów przepraszała tez Róża Thun, zaś na wniosek rzecznika dyscyplinarnego nieobecnych ukarano najwyższą karą finansową. Choć nie było to głosowanie samej ustawy, a jedynie porządku obrad, w którym ustawa ta się znalazła, absencja posłów rozwścieczyła ich sympatyków. Politycy dawno nie przeczytali chyba tylu przykrych, często wręcz zwyczajnie obraźliwych słów od swoich zwolenników. Władysław Frasyniuk nie idzie wobec kolegów tak daleko, jak robi to w kontekście Prawa i Sprawiedliwości, ale już Marta Lempart w tej części swojego wpisu, która nie nadaje się do zacytowania – i owszem. „Proponuję zagubionym w walce, a przez to nieobecnym posłom, zamiast 1000 zł kary, wyjście przed Sejm z transparentem <>.” – pisze więc Frasyniuk, Lempart zaś proponuje, by „(…)szefowie klubów parlamentarnych <>, którym nie chciało się zajrzeć do porządku obrad i ogarnąć na dziś własnych klubów, złożyli mandaty.” I puentuje to wszystko bardzo mocnym słowem.    To rozczarowanie protestujących przekłada się na mniejszą frekwencję podczas kolejnych pikiet i demonstracji. Przywołana już Madera przewija się przez komentarze głównie za sprawą korzystającego z prawa do świątecznego wypoczynku z rodziną posła Grzegorza Napieralskiego. Obrywa mu się tak samo, jak innym nieobecnym przedstawicielom lewicy, ta jednak ma też inny problem. Protesty z pierwszego dnia, gdy jeszcze zwykli ludzie nie czuli  się wystawieni przez opozycję do wiatru, pokazały, że wciąż żywe są niesnaski z czasów dawnych imprez KOD – kto może być „full logo”, a kto musi manifestować „no logo”, kto może mieć flagę, a kto nie, wreszcie zaś, kto jest ważnym nazwiskiem, a kto tylko robi za tłum. Nim jeszcze Żukowskiej oberwało się za czwartkową absencję, na jej Twitterze pojawiły się inne ciekawe wątki, dotyczące przebiegu głównej imprezy. „Podobno demo jest full logo (taką wiedzę uzyskałam od organizatorów), ale nam kazano schować flagi @__Lewica” – pisała rzeczniczka Lewicy, by w kolejnym wpisie zauważyć, że ze sceny przywitano tylko marszałka Senatu i wicemarszałek Sejmu, wywodzących się z Platformy, pomijając już wicemarszałków obu izb parlamentu, wywodzących się z klubu Anny Marii Żukowskiej.    Niby nic, ale jednak coś – kolejny raz protest niby wspólny, a ruszenie, przynajmniej w planach, pospolite, lecz już politycy biorący w nim udział dzielą się na godnych i niegodnych wzmianki, w zależności od tego, z jakiego wywodzą się ugrupowania. Kiedyś mikrofon trzymał Mateusz Kijowski, który dziś, zwłaszcza po szeroko i złośliwie komentowanej pseudo-profetycznej notatce ze wspomnień (jeszcze powstrzymam się w tym miejscu od cudzysłowu, choć argumentów za jego użyciem pojawia się coraz więcej) Tuska jest już chyba całkiem passe. Dziś najwyraźniej splendory rozdziela ktoś, kogo serce bije dla Platformy. A być może też ktoś, kto widzi, że Lewica trochę za bardzo pod bokiem PO urosła, a słowo „mijanka” pomału przestaje być tylko dziennikarską kreacją. Tymczasem KOD pojawił się w nagranej przypadkiem rozmowie posłów opozycji podczas nocnych prac komisji sejmowej procedującej ustawę. – Robimy jaja, czy nie? Bo to jest już, wiesz, takie kodziarskie – mówił jeden z posłów, a kontekst ewidentnie wskazuje, że wyraz „kodziarski” nie jest tu synonimem niczego dobrego. Potwierdza to fakt, znany nam już dobrze z taśm Neumanna, że ruch Mateusza Kijowskiego nie był nigdy traktowany przez duże partie poważnie, ot, uliczne mięso armatnie. W sejmie doszło więc co prawda do usunięcia zbyt krewkiego gościa, przyprowadzonego przez Klaudię Jachirę, poza tym jednak obyło się raczej bez bardziej kompromitujących momentów. Może dlatego, że zabrakło w tej kadencji posła Piotra Misiło, który w swoim czasie rzucał podczas prac papierami, a raz zdarzyło mu się nawet (niechcący) rozwalić krzesło.     Dla opozycji nie był to więc dobry dzień, choć apetyty i oczekiwania musiały być duże. Słabe, lecz jednak dające podstawy do wezwania do działania możliwości mobilizacyjne najpierw osłabili sami sędziowie, przenosząc swój spór z rządem na poziom zagrażający prawom zwykłych obywateli (przypadek katowicki), później swoje dołożyli niefrasobliwi posłowie. Jedynym wygranym tej sytuacji spoza obozu PiS może okazać się Grzegorz Schetyna, ponieważ jego najwięksi konkurenci zdecydowanie się nie popisali. Borys Budka nie upilnował posłów, zaś Tuskowi nie chciało się nawet zrobić kilku kroków, by pojawić się wśród demonstrantów. – Młodzi szefowie klubów parlamentarnych jak Borys Budka, czy Krzysztof Gawkowski, ale też Władysław Kosiniak-Kamysz nie poradzili sobie z odpowiedzialnością – mówił lider Platformy z „Gościu Wydarzeń” Polsatu i nietrudno wyobrazić sobie, z jakim uśmiechem przyjąć musiał pojawienie się w swojej głowie tej konstatacji. Dla PiS natomiast czwartek był również pewnego rodzaju lekcją, uzmysłowił bowiem zapewne działaczom partii rządzącej, jak ważna przy takim podziale sił jest pełna mobilizacja. Prawo i Sprawiedliwość było w czwartek tak blisko możliwej do odkręcenia, lecz jednak symbolicznej porażki, jak opozycja - wygranej.    Bardzo dobre przemówienie wygłosił w Sejmie Zbigniew Ziobro. Ziobrze udało się nie tylko zebrać i opisać największe patologie, które korzystają dziś z politycznego parasola ochronnego opozycji, lecz i praktycznie wykazał, jakie niebezpieczeństwa niesie za sobą kwestionowanie mandatu sędziów, konstytucyjnie powoływanych przez prezydenta. Jeśli bowiem mieliby oni nie mieć mandatu, czemu przysługiwać miałby on równocześnie ich kolegom zaczynającym karierę w czasach komunistycznych, bez demokratycznej, a nawet branżowej kontroli? Wniosek, jaki w tej sprawie przesłał skład SN do TSUE pokazuje, że choć Kozak w todze złapał Tatarzyna, to Tatarzyn, zgodnie z Sienkiewiczowską tradycją, trzyma go za łeb. Czy raczej – za togę.",,
Prezes PiS: Najważniejsza jest wysoka frekwencja w wyborach do Parlamentu Europejskiego,"Dzisiaj najważniejsza jest wysoka frekwencja w wyborach do Parlamentu Europejskiego; będziemy o nią zabiegać, jak również o poparcie dla naszej partii – mówił we wtorek prezes PiS Jarosław Kaczyński. Jakość reprezentacji PiS w PE jest niezwykle ważna – ważniejsza nawet niż liczba europosłów – dodał.","Kaczyński powiedział na konferencji w Gdańsku, że dzisiaj dla polskiego życia publicznego najważniejsze jest, aby Polacy uczestniczyli w wyborach do PE i aby frekwencja była „znacząco wyższa”. – Będziemy o to zabiegać i oczywiście o poparcie dla naszej partii – podkreślił. Prezes PiS wskazał, że jakość reprezentacji jego partii w PE „jest naprawdę niezwykle ważna” i – jak dodał – jest ona „w jakiejś mierze nawet ważniejsza niż liczba europosłów”. – Oczywiście chcemy ich mieć jak najwięcej, chcemy wygrać te wybory, ale siłę dają przede wszystkim ci europosłowie, którzy się znakomicie odnajdują w warunkach europarlamentu, którzy mają wszystkie te techniczne umiejętności potrzebne do tego, żeby tam dobrze funkcjonować, a przede wszystkim mają bardzo dobre rozeznanie w polityce międzynarodowej i w Unii Europejskiej – mówił Kaczyński. Kaczyński przekonywał, że bez europosłanki PiS Anny Fotygi – która jest „jedynką” na pomorskiej liście w wyborach do Parlamentu Europejskiego – reprezentacja Polski w europarlamencie będzie „słabsza”. Jak dodał, Anna Fotyga jest „niezbędna w PE” i delegacji PiS „dla jej dobrego funkcjonowania”.",,
Kara dla internetowych hejterów. Sąd ogłosił wyroki,Dwuletni zakaz internetowych transmisji oraz 10 miesięcy prac społecznych – taką karę toruński sąd wymierzył Danielowi Z. oskarżonemu o publiczne pochwalanie zabójstwa prezydenta Gdańska Pawła Adamowicza. Podobny wyrok usłyszała też jego matka.,"Za ten sam czyn oraz zniesławienie Jerzego Owsiaka, jego matce zasądził 10 miesięcy prac społecznych. Z kolei Rafał B. za zniesławienie dyrektora Radia Maryja otrzymał karę 8 miesięcy prac społecznych. Oskarżeni mają także przeprosić pokrzywdzonych.   Sławomir Więckowski, sędzia Sadu Rejonowego w Toruniu mówił, że wyrok przewiduje również kary finansowe. Rafał B. ma zapłacić 1000 zł nawiązki na rzecz pokrzywdzonego Tadeusza Rydzyka. Małgorzata Z. taką samą kwotę na rzecz pokrzywdzonego Jerzego Owsiaka i 5000 zł na rzecz Fundacji Wielkiej Orkiestry Świątecznej Pomocy.   Sławomir Więckowski podkreślił, że według orzeczenia sądu, Danielowi Z., nie wolno będzie przez dwa lata prowadzić działalności gospodarczej, polegającej na utrwalaniu i rozpowszechnianiu treści w internecie.",,
"Najpierw kłótnia, potem strzelanina. Kilkanaście osób dosięgły kule [WIDEO]","13 osób zostało rannych w strzelaninie, do której doszło w niedzielę nad ranem czasu lokalnego na przyjęciu w Chicago – poinformowała lokalna policja. Stan czterech rannych oceniany jest jako krytyczny.","Strzelaninę poprzedziła kłótnia, pierwsze strzały padły niedługo po północy. Poszkodowani są w wieku od 16 do 48 lat – pisze AP. Rannych przewieziono do okolicznych szpitali.  Fred Waller z miejscowej policji przekazał, że w sprawie przesłuchiwane są dwie osoby. Jedna z nich podczas zatrzymania miała przy sobie broń. Drugi przesłuchiwany jest ranny. Waller dodał, że policja zabezpieczyła rewolwer. Według policji strzelanina rozpoczęła się w domu, kolejne strzały padły już na zewnątrz, kiedy uczestnicy imprezy zaczęli uciekać. Później strzały oddano też w sąsiedztwie.",,
Jacek Żakowski: PiS ma duże sukcesy. Zmniejsza nierówności społeczne,"– PiS ma duże sukcesy, obniżając współczynnik Giniego, czyli rozpiętość dochodową, o 3 punkty w ciągu 3 lat. To jest bardzo, bardzo dużo, to poważny sukces – powiedział na udostępnionym w sieci nagraniu dziennikarz TOK FM Jacek Żakowski, który znany jest z krytyki wobec obozu rządzącego.","Żakowski, który prowadzi audycje o tematyce politycznej w radiu TOK FM wiele razy krytykował Prawo i Sprawiedliwość i jej polityków. W ostatnich dniach jednak jego oś krytyki obróciła się o 180 stopni.– PiS ma duże sukcesy – przekonywał redaktor Żakowski, który pochwalał obecny rząd za – jak to mówił – zmniejszenie nierówności społecznych w Polsce pod względem ekonomicznym.",,
Rumunia ma nowego premiera. Nazywa się Orban,Prezydent Rumunii Klaus Iohannis poinformował o desygnowaniu lidera opozycyjnej Partii Narodowo-Liberalnej (PNL) Ludovicia Orbana na premiera. Orban ma utworzyć przejściowy rząd do czasu zaplanowanych na przyszły rok wyborów parlamentarnych.,"Rząd Orbana musi jeszcze zdobyć wotum zaufania parlamentu.W zeszłym tygodniu parlament Rumunii przegłosował wniesiony przez partie opozycyjne wniosek o wotum nieufności dla socjaldemokratycznego rządu premier Vioricy Dancili. Opozycja zarzucała szefowej rządu m.in. niekompetencję i blokowanie inwestycji publicznych. PNL była głównym inicjatorem wniosku. Po upadku poprzedniego gabinetu prezydent zadeklarował, że zrobi wszystko, by kraj jak najszybciej dostał „stabilny rząd”, zwłaszcza że stoi przed licznymi „naglącymi kwestiami, takimi jak nominowanie zdolnego i nieskazitelnego kandydata na komisarza UE”. Agencja dpa podkreśla, że doprowadzając do wotum nieufności, opozycja najpewniej liczyła na korzyść wizerunkową dla siebie przed zaplanowanymi na 10 listopada wyborami prezydenckimi. Każde z opozycyjnych ugrupowań wystawiło w nich swojego kandydata. Według wyborczego kalendarza wybory parlamentarne w Rumunii powinny odbyć się w grudniu 2020 r.",,
I ty możesz odwiedzić plan serialu „Rodzinka.pl”,"Mamy do czynienia z prawdziwą modą na charytatywne aukcje w Internecie. Tym razem do dzieła przystąpiła fundacja „Mam marzenie”, która od 9 lat spełnia marzenia dzieci walczących z poważnymi chorobami. Fundacyjni wolontariusze zgromadzili wiele wartościowych przedmiotów, fantów, które teraz trafią na licytację. Wśród nich jest gratka dla fanów serialu „Rodzinka.pl” emitowanego na antenie TVP2.  Można bowiem wylicytować zaproszenie na plan serialu.","„Kiermasz Marzeń” wystartuje na jednym z portali aukcyjnych 5 sierpnia i potrwa do 12 sierpnia 2012 roku. Do wylicytowania będzie m.in. wejście na plan zdjęciowy serialu „Rodzinka.pl”, kalendarz z podpisem Agnieszki Radwańskiej, piłka z podpisem Przemysława Tytonia, płyty z podpisami artystów (m. in: Kayah, Enej, Feel, Michał Kwiatkowski, Ewa Farna), książki z autografami (m. in. Ewy Wachowicz, Jolanty Kwaśniewskiej, Anny Dymnej), wiele dzieł sztuki, zabawek i zaproszeń do hoteli. Jak przekonują organizatorzy licytacji, „wszyscy będą zachwyceni, dzieci – bo spełnią się ich marzenia, dorośli – bo, za pomoc w zrealizowaniu marzenia, zdobędą coś niezwykłego, coś, o czym być może marzą”.–  Wakacje często kojarzą nam się z dzieciństwem i realizacją własnych marzeń. Fundacja Mam Marzenie zachęca do pomocy chorym dzieciom właśnie w tym okresie, by i dla nich mógł stać się on magiczny. Przy okazji można spełnić również swoje marzenia albo kogoś na kim nam bardzo zależy  – mówi Anna Żórawska z fundacji „Mam marzenie” i dodaje: –Zapraszamy do licytacji. Co istotne – lista „fantów” na licytację wciąż się powiększa, więc jeśli ktoś nie znalazł do tej pory przedmiotu, który by go zainteresował – musi śledzić stronę fundacji. Pieniądze zebrane podczas licytacji pomogą realizować marzenia kolejnych podopiecznych fundacji. Bo choć do tej pory wolontariuszom fundacji udało się zrealizować ponad 4 tysiące dziecięcych marzeń, to na swoją kolej czeka ponad 300 kolejnych „marzycieli” z całej Polski.Więcej informacji można zdobyć na stronie www.mammarzenie.org.",,
„FAZ” w rocznicę wybuchu Powstania Warszawskiego: Nie ma miejsca na żądania odszkodowań,"Niemiecki dziennik „Frankfurter Allgemeine Zeitung”, komentując w czwartek obchody 75. rocznicy wybuchu Powstania Warszawskiego, przypomina, że odpowiedzialność za zbrodnie państwowe nie przemija, co jednak nie oznacza, że jest możliwość domagania się w sprawie reparacji.","„Odpowiedzialność za zbrodnie państwowe nie przemija. Dlatego ważne jest, że rząd federalny pamięta o niemieckich okrucieństwach w trakcie tłumienia powstania 75 lat temu w stolicy Polski i czci ofiary. Byli to przeważnie cywile” – czytamy w komentarzu, który został zamieszczony na stronie internetowej dziennika. „Charakter tej wojny, która miała również na celu wymordowanie polskiej inteligencji, jest wciąż za mało obecny w (niemieckiej) świadomości. Dotyczy to też początkowo odnoszącego sukces, a potem krwawo zdławionego powstania w Warszawie” – pisze „FAZ”.Zdaniem gazety nie da się naprawić zbrodni, a Niemcy zapłaciły za nie na wielu polach. Dziś, według „FAZ”, nie ma już podstaw do roszczeń. „Wobec dziesięcioleci dobrych sąsiedzkich stosunków, wspólnego członkostwa w Radzie Europy i Unii Europejskiej, partnerstwa miast i sił zbrojnych nie ma miejsca na żądania odszkodowań, do jakich pozostawia sobie prawo rząd Polski” – uznaje dziennik. Dodaje, że o ile pamięć o zbrodniach musi być żywa, chociażby po to, by zapobiec kolejnemu osunięciu się w barbarzyństwo, o tyle nie może ona jednak utrudniać pojednania, a musi mu sprzyjać. Byli zbrodniarze i były ofiary; ich potomkowie nie powinni być definiowani przez ten pryzmat – postuluje komentator „FAZ”. „Cała prawda jest warunkiem (właściwego) upamiętniania. Po 75 latach wciąż gdzieś umyka fakt, że to Armia Czerwona pozwoliła wykrwawić się Armii Krajowej i pozwoliła na masakrę” – konkluduje konserwatywny dziennik. W obchodach 75. rocznicy wybuchu Powstania Warszawskiego uczestniczył w czwartek w Warszawie szef niemieckiej dyplomacji Heiko Maas. Jest on najwyższym rangą przedstawicielem RFN, który brał udział w uroczystościach od 2004 r., kiedy do polskiej stolicy przyjechał kanclerz Gerhard Schroeder. – Wstyd mi za to, co Niemcy wyrządzili Polsce – powiedział minister. Podkreślił, że niemieccy okupanci „dokonali szczególnie okrutnej rzezi niewinnych ludzi”.",,
Do Caracas powraca prąd;  wiele stanów  nadal pogrążonych w ciemności,"Od ponad doby w dużej części Wenezueli brakuje prądu. W czwartek doszło do awarii w hydroelektrowni Guri we wschodniej części kraju. Prezydent Nicolas Maduro oświadczył, że przyczyną awarii był sabotaż. Początkowo bez prądu było 20 z 23 stanów.","W piątek stopniowo przywracano zasilanie w stolicy Wenezueli - Caracas. Dotychczas miasto pogrążone było w ciemnościach, nie jeździło metro, nie działały telefony, bankomaty oraz terminale płatnicze. Lotnisko, hotele oraz szpitale korzystały z własnych generatorów. Jedna z pacjentek stołecznego szpitala zmarła po tym, jak respirator, do którego była podłączona, przestał działać. Jej krewny powiedział, że lekarze zrobili wszystko, co mogli, jednak bez prądu pozostali bezsilni. Dla pracowników i uczniów szkół piątek był dniem wolnym.Prąd przywrócono także w stanach Miranda i Vargas. Inne obszary, które również dotknięte zostały awarią, nadal pozostają bez prądu. Chodzi o stany Zulia, Tachira i Barinas. Pompeo: za kryzys energetyczny w Wenezueli, odpowiada wyłącznie „niekompetencja reżimu Maduro”Wiceprezydent kraju Delcy Rodríguez, oświadczyła, że przedsięwzięte środki mają przyspieszyć „normalizację systemu energetycznego kraju, zaatakowanego przez skrajną prawicę podżeganą przez imperialistów”. Wiceprezydent oskarżyła amerykańskiego senatora Marco Rubio o sterowanie sabotażem. Na wcześniejsze oskarżenia formułowane przez prezydenta Wenezueli sekretarz stanu Mike Pompeo zapewnił, że żaden kraj na świecie nie ma wpływu na kryzys energetyczny w Wenezueli, za który odpowiada wyłącznie „niekompetencja reżimu Maduro”.Od 2014 roku Wenezuela pogrążona jest w kryzysie gospodarczym, w którego efekcie PKB kraju spadł o połowę, inflacja osiągnęła poziom 10 tys. procent, a stopa życiowa mieszkańców kraju spadła do poziomu sprzed 70 lat.Juan Guaido, przewodniczący kontrolowanego przez opozycję wenezuelskiego parlamentu, który ogłosił się tymczasowym prezydentem i został uznany przez kilkadziesiąt krajów, tak skomentował wielką awarię w dostawach prądu: – Wenezuela doskonale zdaje sobie sprawę, że światło powróci wraz z zakończeniem uzurpacji władzy (przez Maduro). – Działajmy dalej! - wezwał Guaido.",,
Prezes PGNiG: Rosja może zafundować nam kilka niespodzianek,"Za trzy lata przestaje obowiązywać kontrakt jamalski, którego Polska nie przedłuży. Polskie Górnictwo Naftowe i Gazownictwo zabezpiecza różne scenariusze wypadków, które do tego czasu mogą się wydarzyć. Rosja może zafundować nam kilka niespodzianek – ocenił w rozmowie z „Gazetą Polską Codziennie” prezes PGNiG Piotr Woźniak.","– Pierwszy prawdziwy test intencji Rosji względem naszej części kontynentu przejdziemy nie za parę lat czy miesięcy, ale za kilkanaście dni. 1 stycznia 2020 r. wygaśnie kontrakt tranzytowy na przesył gazu przez Ukrainę do Unii Europejskiej, w tym do Polski. Negocjacje rosyjsko-ukraińskie są w toku, a im dłużej trwają, tym jest większa niepewność. Plan kryzysowy w PGNiG został przygotowany już kilka miesięcy temu – zapewnił.Kolejne kluczowa data to 18 maja przyszłego roku – wówczas wygaśnie kontrakt tranzytowy między Europol Gazem a Gazpromem. Pomimo starań podejmowanych przez PGNiG, strona rosyjska od dwóch lat nie potwierdziła, czy zamierza kontynuować tranzyt gazu z Rosji przez Polskę do Niemiec po maju 2020 r. – Jesteśmy przygotowani na ewentualne wstrzymanie tranzytu – wskazał Woźniak.– Spodziewamy się, że Rosja i Gazprom zaczną lobbować za podpisaniem nowego kontraktu czy umowy międzyrządowej. Od 1993 r. podpisano już kilkadziesiąt aneksów do kontraktu jamalskiego oraz do umowy międzyrządowej. Jeszcze żaden z nich nie był dla Polski korzystny – podkreślił szef PGNiG.Dowodził, że po „2022 r. będziemy już całkowicie niezależni od wschodniego dyktatu”. – Uniezależnienie się od rosyjskiego gazu jest polską racją stanu – zaznaczył.",,
Polska gospodarka nadal silnie powiązana z niemiecką,"Polska gospodarka jest wciąż silnie powiązana z niemiecką – uważa Ewa Sadowska-Cieślak z Towarzystwa Ekonomistów Polskich. Podkreśliła, że jesteśmy krajem wysoko uprzemysłowionym, którego związki ze światowym rynkiem dynamicznie rosną z roku na rok.","Jak podkreśla Ewa Sadowska-Cieślak, Niemcy odgrywają ważną rolę w relacjach handlowych Polski, co potwierdzają niedawno opublikowane GUS ws. handlu zagranicznego za 2018 r., które „potwierdzają trwające od lat bardzo silne powiązanie gospodarki polskiej z silną gospodarką niemiecką”.  Wskazała, że w 2018 r. dominującym partnerem w handlu zagranicznym – zarówno w eksporcie, jak i imporcie – były Niemcy, na które przypadało 28,2 proc. polskiego eksportu i 22,6 proc. importu. Na drugiej i trzeciej w eksporcie, jak przypomniała, były Czechy (6,4 proc.) i Wielka Brytania (6,2 proc.), a w imporcie Chiny (11,5 proc.) i Rosja (7,1 proc.). Rocznik handlu zagranicznego 2018, jak zaznaczyła Sadowska-Cieślak, „zawiera szereg czasowy od roku 1929”. Wówczas najważniejszym partnerem handlowym Polski zarówno w eksporcie, jak i imporcie były także Niemcy, z udziałem odpowiednio 31,2 proc. i 27,1 proc. – wyliczyła. – Historia zatoczyła koło i w roku 2018 (nieprzerwanie od 1990 r.) – najważniejszym partnerem handlowym Polski są Niemcy – stwierdziła. W 2018 r., jak dodała, saldo obrotów handlu zagranicznego było ujemne (4,5 mld euro), podczas gdy w trzech poprzednich latach – dodatnie. – W 2015 r. nadwyżka wyniosła 2,3 mld euro, w 2016 r. była rekordowo wysoka – prawie 4 mld euro, w 2017 r. gwałtownie zmalała do 562 mln euro – przypomniała. Ekspertka podkreśliła, że struktura towarowa obrotów dowodzi, że Polska należy do grupy krajów wysoko uprzemysłowionych, a nasze powiązania z gospodarką światową dynamicznie rosną z roku na rok. Polska, jak wskazała, jest eksporterem maszyn, urządzeń, sprzętu transportowego, towarów przemysłowych i różnych innych wyrobów przemysłowych, których łączny udział w eksporcie przekracza 70 proc., importuje zaś także maszyny, urządzenia, sprzęt transportowy, towary przemysłowe i chemikalia, których łączny udział w przywozie wynosi ok. 66 proc. Według niej statystyka pokazująca wzrost cen w eksporcie świadczy o „korzystnych zmianach struktury eksportu w kierunku towarów bardziej przetworzonych; to samo dotyczy importu”.Towarzystwo Ekonomistów Polskich (TEP) wyjaśnia zjawiska gospodarcze współczesnego świata, propagując poszanowanie własności prywatnej, wolną konkurencję oraz wolność gospodarczą, jako warunki rozwoju Polski.",,
Niemcy zarabiają nawet dwa razy więcej niż obcokrajowcy w ich kraju,"Pracownicy w RFN z zagranicznymi paszportami są znacznie gorzej opłacani niż Niemcy. Z danych Federalnej Agencji Pracy wynika, że dotyczy to wszystkich branż i grup zawodowych, także absolwentów wyższych uczelni.","Dziennik „Die Welt” wskazał, że zarobki obcokrajowców pracujących w Niemczech wyraźnie różnią się od płac pracowników o podobnych kwalifikacjach, ale z niemieckim paszportem. Znaczne rozbieżności istnieją jeszcze dodatkowo w grupie cudzoziemców, gdzie najgorzej traktowani są przybysze z ośmiu krajów, z których przybywa najwięcej azylantów, w tym Syrii i Iraku.Zgodnie ze statystyką Federalnej Agencji Pracy (BA) średni miesięczny dochód pracowników zatrudnionych na pełnym etacie wynosił w Niemczech pod koniec 2017 r. 3209 euro brutto. Płaca obywateli Niemiec wyniosła przy tym średnio 3294 euro, a obcokrajowców 22 proc. mniej, czyli 2463 euro.Jeszcze niższe było średnie uposażenie pracowników z ośmiu krajów, z których pochodzi najwięcej uchodźców (Syria, Afganistan, Irak, Nigeria, Erytrea, Iran, Pakistan i Somalia) – było to 1839 euro, czyli 44 proc. mniej niż średnia płaca niemieckich pracowników – zwraca uwagę Deutsche Welle.",,
„Życzliwymi bądźmy!” Rozpoczyna się Tydzień Modlitw o Jedność Chrześcijan,"„Życzliwymi bądźmy” to hasło rozpoczynającego się dziś Tygodnia Modlitw o Jedność Chrześcijan. Przedstawiciele różnych wyznań wezmą udział w ekumenicznych nabożeństwach, konferencjach oraz koncertach. Materiały do ekumenicznych modlitw przygotowali w tym roku chrześcijanie z Malty.","Organizatorami Tygodnia Modlitwa o Jedność Chrześcijan są Polska Rada Ekumeniczna i Rada Konferencji Episkopatu Polski ds. Ekumenizmu.  Jak podkreślono jest on organizowany co roku między 18 a 25 stycznia, czyli między dawnym świętem katedry św. Piotra a świętem nawrócenia św. Pawła. W niektórych miejscach czas wydarzeń ekumenicznych wydłuża się do kilku tygodni. Tradycyjne podczas planowanych nabożeństw w Kościołach różnych wyznań następuje wymiana kaznodziei.  W Polsce centralne nabożeństwo Tygodnia Modlitw o Jedność Chrześcijan zaplanowano 23 stycznia w Warszawie. Tegoroczne materiały i modlitwy na ten czas przygotowali chrześcijanie z Malty.  Sekretarz Rady KEP ds. Ekumenizmu ks. Sławomir Pawłowski wskazał, że „chrześcijanie z Malty wybrali chyba jeden z najbardziej barwnych fragmentów Nowego Testamentu – ostatnie dwa rozdziały Dziejów Apostolskich” – mówił.  Przypomniał, że rozdziały te „mówią o podróży morskiej św. Pawła Apostoła, o katastrofie statku, który się rozbił na Malcie, o gościnności Maltańczyków i o tym, jak głoszona była tam ewangelia”. Stąd – wyjaśnił ks. Pawłowski – hasło przewodnie Tygodnia Modlitw związane z życzliwością. – Jest ono zaczerpnięte z fragmentów Dziejów Apostolskich, które mówią o tym, że mieszkańcy Malty okazali rozbitkom niezwykłą życzliwość, stąd zachęta do okazywania sobie nawzajem życzliwości – podkreślił.  Dodał również, że „każdy dzień ma swój własny temat, odrębne teksty biblijne i rozważania na ten temat”.  Tematy na osiem dni nabożeństwa to: „Pojednanie: wyrzuć ładunek za burtę"", „Oświecenie: znajdź i ukaż światło Chrystusa”, „Nadzieja: nikt z was nie zginie”, „Zaufanie: nie bój się, wierz”, „Pokrzepienie: połam chleb na drogę”, „Gościnność: okaż życzliwość”, „Nawrócenie: przemień serce i umysł"" oraz „Hojność: przyjmij i daj”.  Tydzień Modlitw o Jedność Chrześcijan pierwszy raz zorganizowano w 1908 r. Został on zaproponowany przez pioniera ruchu ekumenicznego Paula Wartsona z USA.",,
Przemyt papierosów na olbrzymią skalę. Oskarżeni staną przed sądem,Co najmniej 270 tysięcy paczek papierosów o wartości ponad 4 milionów złotych przemyciła z Ukrainy do Polski grupa przestępcza kierowana przez Michała L. Herszt bandy odpowie także za korumpowanie funkcjonariuszy Straży Granicznej. Akt oskarżenia przeciwko L. i jego kompanom trafił właśnie do Sądu Okręgowego w Lublinie.,"Ekipa Michała L. była jednym z wielu gangów przemytników działających przy granicy z Ukrainą. W skład gangu wchodzili mieszkańcy okolic Chełma. Gang miał swoją „centralę” w jednym z gospodarstw w miejscowości Stare Okopy. Śledczy z Lubelskiego Wydziału Zamiejscowego Departamentu do Spraw Przestępczości Zorganizowanej i Korupcji Prokuratury Krajowej ustalili, że grupa ta działała od sierpnia 2015 roku do lipca 2017 roku na terenie wschodniej Polski. W tym czasie przemyciła 270 tysięcy paczek papierosów o łącznej wartości ponad 4 milionów złotych. Na niezapłaconej akcyzie i podatku VAT Skarb Państwa stracił blisko 6 milionów złotych.",,
Groził Lubnauer śmiercią. Funkcjonariusz SM zwolniony ze służby,"Funkcjonariusz Straży Marszałkowskiej zatrzymany w związku z kierowaniem gróźb karalnych pod adresem jednej z posłanek, został zwolniony ze służby; decyzję personalną w tej sprawie podpisała szefowa Kancelarii Sejmu – poinformowało Centrum Informacyjne Sejmu.","Sprawa dotyczy zarzutów kierowania groźby karalnej i znieważenia szefowej Nowoczesnej Katarzyny Lubnauer.„Informujemy, że funkcjonariusz Straży Marszałkowskiej zatrzymany 23 września 2019 r. w związku z kierowaniem gróźb karalnych pod adresem jednej z posłanek, został zwolniony ze służby. Decyzję personalną w tej sprawie podpisała szefowa Kancelarii Sejmu” – podało CIS.Jak podkreślono, 24 września prokurator prowadzący postępowanie w sprawie byłego już funkcjonariusza, poinformował pisemnie marszałek Sejmu oraz szefową Kancelarii Sejmu o przeprowadzonych czynnościach, m.in. o zastosowaniu środków zapobiegawczych wobec podejrzanego.„Jednocześnie, w związku z zaistniałą sytuacją, Marszałek Sejmu Elżbieta Witek poleciła Komendantowi Straży Marszałkowskiej ponowne skierowanie – w trybie pilnym – podległych mu funkcjonariuszy na kompleksowe badania, niezbędne do ustalenia zdolności do pełnienia służby, zgodnie z art. 27 pkt 1 ustawy o Straży Marszałkowskiej oraz przepisami ustawy z 28 listopada 2014 r. o komisjach lekarskich podległych ministrowi właściwemu do spraw wewnętrznych” – czytamy w komunikacie. Marszałek Witek spotkała się też z Komendantem Straży Marszałkowskiej i jego zastępcą; podjęła także decyzję o spotkaniu ze wszystkimi funkcjonariuszami Straży Marszałkowskiej. Według komunikatu podczas spotkania zostaną omówione zdarzenia z 23 września 2019 r. Przedmiotem spotkania będzie też „wyciągnięcie wniosków z zaistniałej sytuacji i podjęcie wszelkich możliwych środków, które pozwolą uniknąć takich zdarzeń w przyszłości” – wskazało CIS.Prok. Mirosława Chyr z Prokuratury Okręgowej w Warszawie przekazała, że funkcjonariusz Straży Marszałkowskiej Włodzimierz D. usłyszał zarzuty kierowania groźby karalnej i znieważenia Katarzyny Lubnauer. Jak zaznaczyła, prokuratura przesłuchała też podejrzanego, który przyznał się do popełnienia zarzucanego mu czynu i wyraził skruchę.Wobec podejrzanego zastosowany został dozór policji z obowiązkiem stawiennictwa pięć razy w tygodniu w komisariacie. Prokurator zakazał mu też wszelkich kontaktów z pokrzywdzoną, w tym zbliżania się do niej na odległość mniejszą niż 100 metrów.W ramach środka zapobiegawczego, niezależnie od działań wdrożonych przez Straż Marszałkowską, prokurator zawiesił podejrzanego w obowiązkach służbowych funkcjonariusza Straży Marszałkowskiej.Lubnauer poinformowała we wpisie na Facebooku, że w niedzielę, w czasie emisji jednego z programów TVN24 na adres kontaktowy stacji został przesłany mail z pogróżkami. W wiadomości poza wulgarnymi wyzwiskami pod jej adresem znalazła się groźba o treści: „trzeba cię zabić jak tego złodzieja adamowicza” (Pawła Adamowicza, prezydenta Gdańska śmiertelnie ranionego w styczniu tego roku; pisownia oryginalna). W poniedziałek w związku z tą sprawą zatrzymany został funkcjonariusz Straży Marszałkowskiej. ",,
Bezpartyjni Samorządowcy wystartują w wyborach samodzielnie,"Bezpartyjni Samorządowcy wystartują w wyborach do parlamentu samodzielnie – poinformowali w komunikacie opublikowanym w mediach społecznościowych. Jak podkreślono, choć wcześniej ugrupowanie rozmawiało z PSL i Kukiz'15, to ostatecznie współpraca z nimi została odrzucona.","W opublikowanym w piątek oświadczeniu Bezpartyjni Samorządowcy poinformowali, że w najbliższych wyborach startują samodzielnie jako komitet wyborczy wyborców.  „Zbliżające się wybory parlamentarne spowodowały intensywny »ruch« wśród ugrupowań partyjnych, obecnych od lat w życiu politycznym. W natłoku informacji o budowanych koalicjach, ich rozpadach i kolejnych egzotycznych połączeniach trudno się połapać. Bezpartyjnych Samorządowców również łączono z wieloma podmiotami, dla których nasze wsparcie byłoby bardzo ważne” – czytamy. Jak podkreślono, Bezpartyjni Samorządowcy byli otwarci na współpracę i prowadzili rozmowy stawiając warunki. Pierwszy z nich brzmiał: „Nie interesuje nas zaostrzający się spór o ideologię. Chcemy współpracować z osobami i ugrupowaniami, którym zależy na rozwoju Polski bez uczestniczenia w wojnie dwóch obozów. Nie chcemy być przeciw jednym lub drugim. Jesteśmy za rozsądną Polską, bez podziałów”. Z kolei w drugim warunku Bezpartyjni podkreślali, że nie są partią i nie interesuje ich subwencja partyjna wypłacana tym, którzy osiągną 3 proc. poparcia.",,
Pięć osób zginęło podczas awaryjnego lądowania samolotu,"Pięć osób zginęło w wyniku wypadku lotniczego we Lwowie na Ukrainie, a trzy kolejne zostały ranne w wyniku awaryjnego lądowania samolotu transportowego An-12 w okolicach lotniska we Lwowie – poinformowała Państwowa Służba ds. Sytuacji Nadzwyczajnych Ukrainy. Prawdopodobna przyczyna zdarzenia to brak paliwa.","Do zdarzenia doszło około godziny 7.00 rano czasu lokalnego. Jak poinformował ukraiński minister infrastruktury Władysław Kryklij, na pokładzie transportowego An-12 było 8 osób, w tym siedmiu członków załogi i jedna osoba, która konwojowała ładunek. 5 z nich zginęło na miejscu.Samolot transportowy należący do linii Ukraina Airlines wykonywał lot na trasie Vigo w Hiszpanii-Stambuł. We Lwowie miał wylądować na tankowanie. Paliwo jednak prawdopodobnie skończyło się wcześniej.Do zdarzenia doszło przed godz. 7 czasu lokalnego (godz. 6 w Polsce). Maszynę odnaleziono w odległości 1,5 km od pasa startowego lotniska we Lwowie.W akcji ratunkowej uczestniczyło ponad 40 osób.",,
„Na drodze Polski do pełnienia wiodącej roli w UE mogą stanąć tylko Polacy”,"Jedynymi, którzy mogą stanąć na drodze do pełnienia przez Polskę wiodącej roli w UE są tylko i wyłącznie Polacy – powiedział w Warszawie wiceszef Komisji Europejskiej Frans Timmermans. Zachęcał Polaków, by w wyborach do Parlamentu Europejskiego „wybrali kierunek proeuropejski”.","Wiceszef KE wziął udział w debacie z byłym prezydentem Aleksandrem Kwaśniewskim i byłym premierem, kandydatem Koalicji Europejskiej do europarlamentu Włodzimierzem Cimoszewiczem. – Przez ostatnie 15 lat udało się Polsce osiągnąć niezmiernie dużo, razem osiągnęliśmy bardzo dużo, Polska zajęła miejsce wiodącego kraju w UE. Jedynymi, którzy mogą stanąć na drodze do pełnienia przez Polskę roli wiodącego państwa w UE są tylko i wyłącznie Polacy – stwierdził Timmermans. Zachęcał też Polaków, by w nadchodzących wyborach do PE „wybrali dobrze”. – Mogę wam doradzić, żebyście wybrali kierunek proeuropejski, żeby był to wybór dobry, związany z zasadami, które stosują wszystkie państwa członkowskie oraz zgodne z tym, co Komisja Europejska chciałaby, żeby polski rząd wdrożył –  powiedział Timmermans. Zapytany o prawdopodobieństwo polexitu wiceprzewodniczący KE stwierdził, że „Polacy nigdy nie pozwolą na to, żeby jakakolwiek partia czy politycy wyprowadzili Polskę z UE”.",,
„GPC”: wychowania do życia w rodzinie bez postulatów środowisk LGBT,Dzięki interwencji rodziców i organizacji prorodzinnych resort edukacji usunął z nowej podstawy programowej „Wychowania do życia w rodzinie” postulaty środowisk LGBT – informuje „Gazeta Polska Codziennie”.,"Dziennik ocenia, że zmiany są niewystarczające. Wciąż za mało – dowodzi – uwagi poświęca się instytucji małżeństwa – jej roli i znaczeniu. Wkrótce do ministerstwa trafi petycja w tej sprawie.Niebawem mają zakończyć się prace nad nową podstawą programową „Wychowanie do życia w rodzinie” dla szkół ponadpodstawowych. Gazeta uważa, że to „ostatnia szansa” na zwrócenie się do Ministerstwa Edukacji z apelem o zmiany w programie. Do tej pory pod petycją opublikowaną na stronie www.maszwplyw.pl podpisało się kilka tysięcy osób.„Stanowczo wnoszę o modyfikację treści podstawy programowej »Wychowanie do życie w rodzinie«, które w zaproponowanym kształcie marginalizuje instytucję małżeństwa. W świetle art. 18 Konstytucji RP małżeństwo jako związek kobiety i mężczyzny wymaga szczególnej ochrony i nie może być ignorowane w podstawie programowej »Wychowania do życia w rodzinie« – cytuje autorów petycji dziennik.",,
Prezydent Wenezueli stanowczo: wybory się odbędą bez względu na protesty,Wybory do zgromadzenia ustawodawczego odbędą się 30 lipca mimo presji z zagranicy i protestów opozycji – zapowiedział w niedzielę prezydent Wenezueli Nicholas Maduro w swym cotygodniowym programie telewizyjnym. Nowo wybrany parlament ma zmienić konstytucję.,"– Obóz imperialistyczny sądzi, że może wydawać Wenezueli rozkazy, podczas gdy rozkazywać może wyłącznie suwerenny naród wenezuelski – oświadczył Maduro w telewizji państwowej VTV. – Naród nie zaakceptuje gróźb. Naród się przygotowuje, by dać odpór prawicowej, faszystowskiej próbie narzucenia mu swej woli – dodał.Reakcja na słowa Trumpa? Słowa te zostały odebrane jako komentarz głowy państwa do wypowiedzi prezydenta USA Donalda Trumpa, który w poniedziałek ostrzegł Maduro, że „Stany Zjednoczone nie będą się biernie przyglądać upadkowi Wenezueli” i w przypadku przeprowadzenia przedterminowych wyborów oraz zmian w ustawie zasadniczej nałożą na ten kraj sankcje gospodarcze – zauważa w komentarzu agencja Reutera.– Jeśli reżim Maduro przeprowadzi 30 lipca wybory do Zgromadzenia Konstytucyjnego, to USA podejmą natychmiastowe i zdecydowane działania gospodarcze – powiedział w ubiegłym tygodniu Trump. Opozycja się nie poddaje   Opozycja zjednoczona w Koalicji na rzecz Jedności Demokratycznej (MUD), która w ubiegłym tygodniu zorganizowała w Wenezueli 24-godzinny strajk generalny, wezwała w niedzielę wyborców do bojkotu zaplanowanych na 30 lipca wyborów.Stojący na czele MUD Freddy Guevara, który jest zarazem wiceprzewodniczącym parlamentu, oświadczył podczas konferencji prasowej, że „walka narodu wenezuelskiego będzie kontynuowana”. Oprócz bojkotu opozycja planuje – jak zaznaczył – ogłoszenie w środę i w czwartek kolejnego strajku generalnego w stolicy kraju, Caracas.– Nasz opór ma polegać na nieposłuszeństwie obywatelskim bez użycia siły i przemocy, ale niech nikt nie myśli, że damy się zniewolić bez walki – podkreślił Guevara. – To nie jest właściwy moment, aby się poddawać czy wpadać w panikę. Najbliższe dni będą mieć kluczowe znaczenie dla przyszłości naszego kraju – dodał. Opozycja ma w planach również organizację w piątek wielkiego marszu w stolicy, który ma skłonić prezydenta Maduro do wycofania się z kontrowersyjnego projektu zmian legislacyjnych.Podczas czwartkowego strajku generalnego, którego głównym organizatorem była MUD, doszło do zatrzymania przez żandarmerię rekordowej liczby 367 demonstrantów. W aresztach przebywa wciąż około tysiąca opozycjonistów.Są ofiary W czasie strajku z rąk policji zginęło dwóch jego uczestników i tym samym liczba śmiertelnych ofiar w ciągu stu dni antyrządowych demonstracji wzrosła do 103 osób.",,
NSA oddalił skargę ws. miejsca na multipleksie dla TV Trwam,Skargę kasacyjną dotyczącą nieprzyznania przez Krajową Radę Radiofonii i Telewizji miejsca TV Trwam na multipleksie cyfrowej telewizji naziemnej oddalił Naczelny Sąd Administracyjny. Wyrok w tej sprawie jest ostateczny.,"Oddalona została także skarga nadawcy kanału Tele5, spółki Mediasat.Skargi kasacyjne zostały złożone od wyroku Wojewódzkiego SąduAdministracyjnego w Warszawie z maja 2012 r. Wówczas WSA podzielił stanowisko KRRiT w tej sprawie.  Stacji o. Tadeusza Rydzyka nie było wśród zwycięzców rozstrzygniętego wkwietniu 2011 r. konkursu na zagospodarowanie multipleksu pierwszego.Fundacja Lux Veritatis złożyła odwołanie do Krajowej Rady, które ta odrzuciła w styczniu 2012 r. KRRiT tłumaczyła swoją decyzję niepewną sytuacją finansową fundacji.Wskazała, że ze złożonych przez nią dokumentów wynika, iż w minionych latach fundacja generowała na działalności operacyjnej ujemne wyniki finansowe, które były pokrywane głównie z darowizn. Wówczas nadawca TV Trwam złożył skargę na decyzję KRRiT do Wojewódzkiego Sądu Administracyjnego. WSA skargę oddalił, jednak wyrok wydano niejednogłośnie i był nieprawomocny. Lux Veritatis wraz ze spółką Mediasat złożyły skargi kasacyjne do NSA.  „WSA dokonał prawidłowej oceny postępowania KRRiT” NSA oddalając w środę skargi uznał, że „WSA dokonał prawidłowej ocenypostępowania KRRiT w całości podzielając argumentację przedstawioną wdecyzjach Krajowej Rady"" – czytamy w komunikacie KRRiT. TV Trwam wzięła udział w drugim konkursie na zagospodarowanie MUX 1. W lipcu2013 r. KRRiT udzieliła koncesji stacji o. Rydzyka. Kanał nadaje w systemienaziemnej telewizji cyfrowej od 15 lutego br.",,
Prezes PiS interweniował ws. dzikiego stada krów,"Prezes Prawa i Sprawiedliwości Jarosław Kaczyński poinformował, że dwukrotnie interweniował u ministra rolnictwa w sprawie zdziczałego stada krów z Deszczna w województwie lubuskim. Liczące 180 zwierząt stado od kilku lat żyje bez jakiejkolwiek opieki weterynaryjnej, systematycznie się powiększając.","Główny Lekarz Weterynarii zgodnie z unijnym prawem nakazał wybić żyjące od kilku lat bez opieki weterynaryjnej stado. Jak mówił Jarosław Kaczyński, interwencję podjął, ponieważ jest dla niego oczywiste, że zwierzęta należy ocalić.  – Jest to kwestia relacji tego rządu i naszej formacji politycznej z tą częścią społeczeństwa, która jest wrażliwa, która lubi, kocha zwierzęta i angażuje się w tego rodzaju sprawy –  mówił Jarosław Kaczyński.  Prezes PiS podkreślił, że bardzo by chciał, „aby tacy ludzie wiedzieli, że my tę wrażliwość podzielamy, że też jesteśmy ludźmi wrażliwymi”. Zauważył, że chociaż polityka ma opinię „strasznej dziedziny”, to wśród polityków jest wielu przyjaciół zwierząt.  W sprawie zdziczałego stada krów z gminy Deszczno zabrał głos także prezydent Andrzej Duda. Napisał na Twitterze, że minister rolnictwa i Główny Lekarz Weterynarii zapewnili go, iż szukają szczęśliwego rozwiązania dla zwierząt.  „Jestem pewien, że je znajdą, mimo że przepisy UE nakazują zabić te zwierzęta. Polak potrafi! Trzymamy kciuki za stado z Deszczna” – napisał prezydent.  Liczące 180 zwierząt stado od kilku lat żyje bez jakiejkolwiek opieki weterynaryjnej, systematycznie się powiększając. Okoliczni rolnicy skarżą się, że zwierzęta zagrażają ich uprawom i hodowlom. Ministerstwo Rolnictwa chciało wybić zwierzęta, ale w ich obronie stanęli miłośnicy przyrody.",,
Szef „S” odmówił udziału w Kongresie Lewicy,"Szef „Solidarności” Piotr Duda nie pojawi się na Kongresie Programowym Lewicy. Powód to zaproszenie na to spotkanie gen. Wojciecha Jaruzelskiego. – Miejsce Jaruzelskiego jest na ławie oskarżonych i tylko w sądzie możemy się z nim spotykać – oświadczył rzecznik Dudy, Marek Lewandowski.","Lewandowski zadeklarował jednocześnie w czwartkowym oświadczeniu wolęwspółpracy w sprawach pracowniczych. – Dlatego życzymy owocnych obrad dladobra polskich pracowników, ich rodzin i całego polskiego społeczeństwa –dodał. Jak przypomniał, szef „S” otrzymał pod koniec marca podpisane m.in. przezJózefa Oleksego zaproszenie na kongres. – Mając w pamięcipozytywne deklaracje SLD w sprawach pracowniczych i wsparcie w walce zwydłużeniem wieku emerytalnego, pomimo licznych wątpliwości, Solidarnośćrozważała ewentualny udział w kongresie – zaznaczył.Nawet – dodał – „w kontekście informacji publikowanych przez działaczy SLD,że szef związku weźmie udział, choć takiej decyzji jeszcze nie podjęliśmy”.„Już samo to było niepoważne. Jednak informacja o zaproszeniu gen. WojciechaJaruzelskiego sprawę jednoznacznie i definitywnie rozstrzyga” – głosikomunikat rzecznika lidera „S”.  – Miejsce Jaruzelskiego jest na ławie oskarżonych i tylko w sądzie możemy sięz nim spotykać. Jesteśmy zdumieni, że działacze SLD tego nie rozumieją –podkreślił Lewandowski. – Są granice, których przekraczać nie wolno – dodał. Kongres Lewicy Programowej organizowany jest przez SLD 16 czerwca naStadionie Narodowym w Warszawie. Ma wziąć w nim udział ponad sto partii,organizacji i stowarzyszeń.Szef SLD Leszek Miller poinformował w środę, że zaproszenie na KongresProgramowy Lewicy przyjęli b. prezydent Aleksander Kwaśniewski i gen.Wojciech Jaruzelski. Kwaśniewski uważa, że w kongresie powinien uczestniczyćRuch Palikota. SLD nie widzi natomiast na kongresie miejsca dla partiiJanusza Palikota. W poniedziałek po spotkaniu z Millerem gotowośćuczestnictwa w kongresie zadeklarował b. przywódca Solidarności Lech Wałęsa.",,
USA przepraszają za nalot w Syrii. „Niezamierzone ofiary”,Stany Zjednoczone wyraziły wobec rządu Rosji „ubolewanie z powodu niezamierzonych ofiar” sobotniego ataku lotnictwa koalicji wśród żołnierzy armii syryjskiej – oświadczył cytowany przez agencję Reutera wysokiej rangi funkcjonariusz rządu USA.,"W oświadczeniu przesłanym drogą mailową wspomniany funkcjonariusz, który zastrzegł sobie anonimowość, zapewnił, że Stany Zjednoczone będą nadal przestrzegać rozejmu w Syrii, równocześnie kontynuując działania bojowe przeciwko Państwu Islamskiemu i Al-Kaidzie.Dowództwo syryjskich wojsk rządowych zakomunikowało wcześniej, że w rezultacie ataku lotnictwa koalicji pod wodzą USA w rejonie miasta Dajr az-Zaur, zginęło 62 żołnierzy a ok. 100 zostało rannych. Zniszczono też sprzęt bojowy, w tym trzy czołgi i trzy transportery opancerzone. Przedstawiciele sił zbrojnych USA informowali, że nalot został natychmiast wstrzymany, kiedy strona rosyjska przekazała, iż celem mogły być pozycje armii syryjskiej. Przez przypadekWskazali też, że przed rozpoczęciem nalotu informowali o nim stronę rosyjską. Podkreślono, że siły koalicji były przekonane, iż atakują pozycje Państwa Islamskiego (IS). Amerykanie zapewnili, że koalicja nie zaatakowałaby rozmyślnie oddziału armii syryjskiej. Zapowiedzieli też zbadanie okoliczności sobotniego nalotu.Port lotniczy w Dajr az-Zaur i część tego miasta kontroluje armia syryjska, natomiast przylegające tereny są opanowane przez IS.W Syrii obowiązuje od poniedziałku rozejm, ogłoszony w ramach planu uzgodnionego przez Rosję i Stany Zjednoczone. Plan przewiduje zawieszenie broni przez siedem dni, począwszy od 12 września, a następnie rozpoczęcie przez USA i Rosję skoordynowanych działań przeciw ekstremistom z Państwa Islamskiego oraz Dżabat Fatah al-Szam (dawnego Frontu al-Nusra), którzy nie są objęci rozejmem.",,
„Powstanie mur”. Trump po spotkaniu z prezydentem Meksyku,"– Bardzo kocham Stany Zjednoczone i chcę zapewnić, że naród amerykański jest dobrze chroniony – powiedział Donald Trump po spotkaniu z meksykańskim prezydentem Enrique Pena Nieto. Republikański kandydat do Białego Domu potwierdził także, że zamierza zbudować „mur” na granicy z Meksykiem, by zahamować napływ nielegalnych imigrantów.","Trump oświadczył to na wspólnej konferencji prasowej z Nieto po ich rozmowie w stolicy Meksyku, gdzie przybył na kilka godzin na zaproszenie meksykańskiego prezydenta. – Posiadanie suwerennych granic jest suwerennym prawem każdego kraju. Mamy prawo do budowy fizycznej bariery, albo muru (na granicy) – powiedział kandydat GOP. – Bardzo kocham Stany Zjednoczone i chcę zapewnić, że naród amerykański jest dobrze chroniony – dodał. Zapytany potem, kto sfinansuje budowę muru, odpowiedział jednak, że nie było to tematem rozmowy z Nieto. – Rozmawialiśmy o murze. Nie rozmawialiśmy o tym, kto za niego zapłaci. To będzie omawiane później – powiedział. Budowa muru na granicy jest jednym z głównych punktów programu wyborczego Trumpa. Na jego wiecach obietnica ta spotyka się z największym aplauzem.",,
Prezydent Wenezueli odpiera zarzuty o finansowanie karawany migrantów,"Prezydent Wenezueli Nicolas Maduro zaprzeczył, jakoby Wenezuela finansowała karawanę migrantów, głównie obywateli Hondurasu, zmierzającą w kierunku USA. Zarzut taki postawił wiceprezydent USA Mike Pence.",,,
Udostępnił bulwersującą grafikę z Kaczyńskim. Wicedyrektor Muzeum Warszawy odwołany,Jarosław Trybuś został odwołany ze stanowiska wicedyrektora Muzeum Warszawy. Poinformowała o tym dyrektor placówki Ewa Nekanda-Trepka.,,,
Negatywna opinia PKW w sprawie jednego z protestów wyborczych,Państwowa Komisja Wyborcza wydała negatywną opinię w sprawie jednego z protestów wyborczych złożonych przez PiS. Protest dotyczył okręgu nr 75 w wyborach do Senatu.,"Jak poinformował szef PKW Wiesław Kozielewicz, komisja wniosła o pozostawienie tego protestu bez dalszego biegu, uznając zarzuty w nim podnoszone za nieznajdujące podstaw do tego, by należało ponownie przeliczyć głosy w tym okręgu. Rzecznik rządu, pytany o tę opinię podkreślił, że to do władzy sądowniczej należy rozstrzygnięcie, czy protest PiS był zasadny, czy nie. – Każda partia polityczna czy kandydat ma prawo do złożenia protestu wyborczego. Jeżeli sąd uzna, że będzie to zasadne, to będzie to zasadne, jeżeli nie, to po prostu skorzystaliśmy ze swojego prawa – powiedział dziennikarzom w Sejmie. – Każdą decyzję Sądu Najwyższego w tym zakresie uszanujemy – oświadczył Piotr  Müller.",,
Wielka Brytania chce utrzymania zasad unii celnej z UE w okresie przejściowym,Brytyjski rząd ogłosi we wtorek intencję utrzymania istniejących porozumień celnych z Unią Europejską na czas trwania okresu przejściowego po wyjściu ze wspólnoty. Taki ruch ma pomóc biznesowi i ograniczyć niepewność związaną z Brexitem.,"Zgodnie z dokumentem, który zostanie w całości opublikowany we wtorek popołudniu, rząd w Londynie będzie starał się o porozumienie w sprawie okresu przejściowego, które pozwoliłoby na „łagodne i uporządkowane” przejście do nowego reżimu prawnego po opuszczeniu Unii Europejskiej. Ma temu służyć utrzymanie obecnych regulacji na ograniczony czas przez potencjalne stworzenie „tymczasowej unii celnej”.Głównym celem rządowego planu miałoby być zapewnienie stabilności regulacyjnej dla firm funkcjonujących zarówno w Wielkiej Brytanii i Unii Europejskiej, które w takiej sytuacji będą musiały przystosować się do nowych przepisów tylko raz – na koniec negocjacji dotyczących przyszłych długoterminowych relacji handlowych pomiędzy obiema stronami, a nie samego wyjścia ze wspólnoty.Gdyby utrzymały się dotychczasowe rozwiązania celne, Wielka Brytania i Unia Europejska miałyby więcej czasu na stworzenie ram dotyczących przyszłych stosunków gospodarczych między stronami, w tym porozumień dotyczących ceł. Mogłyby też szybciej zbudować infrastrukturę i rozwiązania technologiczne, które pozwoliłyby na maksymalne uproszczenie przyszłego systemu. Okres przejściowy Rząd w Londynie liczy jednak na to, że w trakcie okresu przejściowego będzie mógł – inaczej niż teraz – prowadzić równoległe negocjacje z państwami trzecimi w sprawie nowych umów o wolnym handlu, które weszłyby w życie po jego zakończeniu. Zdaniem części ekspertów takie rozwiązanie byłoby jednak niezgodne z zasadami unii celnej UE i byłoby zablokowane przez pozostałe 27 państw członkowskich.Według rządowego stanowiska po zakończeniu okresu przejściowego – co według spekulacji miałoby się wydarzyć najpóźniej w trzy lata po opuszczeniu Unii Europejskiej, w 2022 r. – Wielka Brytania będzie chciała możliwie najbliższego porozumienia celnego z Unią Europejską. Pozwoliłoby ono na uniknięcie tzw. „twardej granicy” między Irlandią Północną, która jest częścią Wielkiej Brytanii, a Republiką Irlandii.Propozycja rządu w Londynie zakłada dwa scenariusze, w których Wielka Brytania utrzymuje granice celne z Unią Europejską. Zależy mu na maksymalnym uproszczeniu wymagań, realnej redukcji barier w handlu albo wręcz wypracowaniu nowego porozumienia, które, podobnie jak unia celna, kwestionowałoby w ogóle konieczność utrzymywania granic celnych między Wielką Brytanią a Unią Europejską. Granica celna z Irlandią? W środę brytyjski rząd przedstawi szersze plany uniknięcia powrotu granicy celnej między Irlandią Północną a Irlandią, która – gdyby została przywrócona – mogłaby zdaniem części ekspertów zagrozić procesowi pokojowemu na wyspie.Brytyjskie propozycje będą jednak polegały dalszym negocjacjom z przedstawicielami działającej na mocy mandatu nadanego przez państwa członkowskie Komisji Europejskiej.Trzecia runda negocjacji w sprawie wyjścia Wielkiej Brytanii z Unii Europejskiej zaplanowana jest na koniec miesiąca.Brytyjski rząd opublikuje w najbliższych tygodniach szczegółowe analizy i propozycje, ponieważ chce odeprzeć krytykę, że jest nieprzygotowany do negocjacji. Ma też plan w ten sposób wywrzeć nacisk na unijnych przywódców, by podczas szczytu UE w październiku uznali, że Wielka Brytania wykonała „wystarczający postęp” w rozmowach o wyjściu ze wspólnoty i zezwolili na formalne rozpoczęcie dyskusji o przyszłych relacjach między obiema stronami po Brexicie.Wielka Brytania rozpoczęła proces wyjścia z Unii Europejskiej w marcu i powinna opuścić Wspólnotę do końca marca 2019 r.",,
Donald Trump zapowiada zawieszenie lotów wszystkich Boeingów 737 MAX,"Prezydent Stanów Zjednoczonych Donald Tump zapowiedział zawieszenie lotów wszystkich Boeingów 737 MAX. Wcześniej podobne decyzje podjęły władze innych krajów, w tym Polski.","– Wydamy nadzwyczajne polecenie dotyczące zakazu lotów wszystkich samolotów 737 MAX 8 i 737 MAX 9 – powiedział prezydent USA.  W reakcji na katastrofę w Etiopii o uziemieniu Boeingów 737 MAX 8 dzień wcześniej zdecydował polski Urząd Lotnictwa Cywilnego i Europejska Agencja Bezpieczeństwa Lotniczego.  Podobne kroki podjęły władze samej Etiopii, a także Chin, Indonezji, Australii, Malezji, Singapuru, Indii, Zjednoczonych Emiratów Arabskich i Kuwejtu.  Samoloty typu B737 MAX 8 uziemili także przewoźnicy m. in. z Argentyny, Brazylii, Meksyku, Mongolii, RPA, Maroka i Turcji. W ten sposób zawieszono loty większości eksploatowanych obecnie na świecie maszyn tego modelu.",,
Sawczenko nie wypuszczą do końca maja?,"Nadii Sawczenko nie wypuszczą co najmniej do końca maja  – przekonuje rosyjska „Niezawisimaja Gazieta”. Dziennik analizuje wszystkie możliwości prawne, z których wynika, że procedura przekazania Ukrainki władzom jej kraju może potrwać jeszcze dość długo. W marcu rosyjski sąd skazał ją na 22 lata łagru.","Według gazety najbardziej prawdopodobny wariant, to wymiana Nadii Sawczenko na dwóch rosyjskich żołnierzy skazanych przez ukraiński sąd na 14 lat więzienia. Taka wymiana może zostać dokonana w oparciu o międzynarodowe konwencje, zezwalające na odbywanie kary we własnym kraju. W przypadku Rosjan skazanych na Ukrainie: Aleksandra Aleksandrowa i Jewgienija Jerofiejewa, dopiero 25 maja uprawomocni się ich wyrok, a więc wtedy będzie można oficjalnie uruchomić procedurę ekstradycji. – Co prawda taka procedura trwa od 3 do 6 miesięcy, ale sprawa Sawczenki jest indywidualna, w niej chodzi o porozumienia dyplomatyczne – cytuje „Niezawisimaja” wypowiedź adwokata Ukrainki Ilię Nowikowa. Przy tym dziennik podkreśla, że Ukraina i Rosja będą musiały wymienić się notami, w których zapewnią, iż skazani nadal będą odsiadywać swoje wyroki. – Warunki formalne zostaną spełnione, ale wiadomo, że na Sawczenko czekać będą kwiaty, a nie karetka więzienna – tłumaczy politolog Aleksiej Makarkin, dając do zrozumienia, że kobieta zostanie ułaskawiona przez prezydenta Ukrainy. W jego opinii, może bez kwiatów, ale analogicznie postąpi Rosja w stosunku do Jerofiejewa i Aleksandrowa.",,
Rozpoczęły się obchody 75. rocznicy lądowania aliantów w Normandii,"Od wykonania brytyjskiego hymnu rozpoczęły się w środę w Portsmouth uroczystości upamiętniające 75. rocznicę lądowania aliantów w Normandii. W wydarzeniu bierze udział królowa Elżbieta II i 15 światowych przywódców, w tym premier Mateusz Morawiecki.","W obchodach uczestniczy także ponad 300 weteranów, którzy brali udział w operacji w 1944 r., a także przedstawiciele 15 narodów sojuszniczych.Prezydent USA Donald Trump odczytał w formie modlitwy przemówienie Franklina D. Roosevelta z 6 czerwca 1944 r., upamiętniając rolę amerykańskich wojsk w lądowaniu aliantów w Normandii w 75. rocznicę tego wydarzenia.Wystąpienie Roosevelta zawierał m.in. apel do Boga: „Daj nam wiarę w Ciebie, wiarę w naszych synów, wiarę w siebie nawzajem” oraz prośbę o błogosławieństwo w walce z „bezbożnymi siłami naszego wroga”.Prezydent Emmanuel Macron odczytał list 16-letniego bojownika francuskiego ruchu oporu Henriego Ferteta, upamiętniając wkład Francji w zwycięstwo aliantów w II wojnie światowej. „Idą po mnie żołnierze; muszę się spieszyć. (...) Nie obawiam się śmierci, bo moje sumienie jest zupełnie czyste. Żegnajcie, wzywa mnie śmierć. (...) Niech żyje Francja” – zakończył Fertet.Premier Kanady Justin Trudeau odczytał uzasadnienie przyznania Krzyża Wiktorii – najwyższego odznaczenia wojennego Imperium Brytyjskiego – podpułkownikowi Cecilowi Merrittowi, który był pierwszym Kanadyjczykiem odznaczonym tym wyróżnieniem.Trudeau mówił o wyjątkowym przywództwie Merritta w trakcie rajdu na Dieppe w sierpniu 1942 r. Hołd złożony przez Trudeau miał też wymiar osobisty – jego dziadek James Sinclair walczył w II wojnie światowej w szeregach Kanadyjskich Sił Zbrojnych jako dowódca w Królewskich Kanadyjskich Siłach Powietrznych na Saharze, a później łączył służbę z pełnieniem obowiązków posła reprezentującego Vancouver. Premier Wielkiej Brytanii Theresa May przypomniała postać kapitana Normana Skinnera, odczytując list, jaki napisał on do żony na kilka dni przed śmiercią w walkach we Francji.„Moja droga, bardzo trudno jest mi pisać ten list. Jak wiesz, coś może się wydarzyć w każdej chwili i nie wiem, kiedy go otrzymasz. (...) Każdy człowiek z wyobraźnią musi być niezadowolony na samą myśl, co może się stać” – napisał Skinner, wspominając czas spędzony z żoną i dwójką ich dzieci.„Jest tak wiele rzeczy, które chciałbym Ci powiedzieć, niemal wszystkie słyszałaś już wcześniej, i to wielokrotnie. Ale chcę powiedzieć, że teraz czuję je jeszcze mocniej” – podkreślił, kończąc słowami: „Niech Bóg was błogosławi i dba o wasze bezpieczeństwo”.Krótko po wystąpieniu May na ekranach pojawiła się treść telegramu, informującego o śmierci Skinnera w trakcie lądowania w Normandii. Brytyjska królowa Elżbieta II podziękowała „w imieniu kraju i całego wolnego świata” weteranom II wojny światowej za ich „heroizm, odwagę i poświęcenie”.Występując w imieniu przywódców 15 narodów sojuszniczych, w tym Polski, monarchini przypomniała, że „setki tysięcy żołnierzy (...) opuściły to wybrzeże, aby walczyć o wolność”.Przywołała w tym kontekście przemówienie swojego ojca króla Jerzego VI, który 6 czerwca 1944 roku mówił, że „to, czego wymaga się od nas wszystkich, to coś więcej niż odwaga, coś więcej niż wytrzymałość; potrzebujemy odnowy ducha, nowej, niezniszczalnej determinacji”.– Właśnie tak ci odważni mężczyźni włączyli się w tę bitwę, gdy losy świata zależały od ich powodzenia – podkreśliła królowa.",,
„Za jednego Niemca stu Polaków”. Esesmani spalili żywcem w stodole ponad tysiąc osób,"Stosowano taki komunikat podprogowy: „litość wykluczyć z serca”. Polaków traktowano jak podludzi, co udzielało się nawet osobom wykształconym i inteligentnym. Podobne poglądy nie były odległe także słynnemu Clausowi von Stauffenbergowi – mówi portalowi tvp.info dr Adam Buława, historyk wojskowości z Uniwersytetu Kardynała Stefana Wyszyńskiego w Warszawie.","W tym roku mija 80 lat od zbrodni w Bochni, która wpisywała się w szereg masowych egzekucji przeprowadzanych według ustalonej przez Niemców zasady odpowiedzialności zbiorowej.     Dr Adam Buława:   18 grudnia 1939 r. doszło do mordu na  52 mieszkańcach z Bochni (miasta w woj. małopolskim – red.) i okolic. Była to jedna z pierwszych egzekucji masowych na ziemiach polskich obok zbrodni w Wawrze. Wbrew prawu międzynarodowemu zastosowano tutaj zasadę odpowiedzialności zbiorowej. Powodem  tej zbrodni był napad na posterunek policji niemieckiej dokonany przez członków organizacji podziemnej Orzeł Biały. W kilkugodzinnej walce zginęło wtedy dwóch policjantów. Uczestnicy napadu zostali ciężko ranni, złapani, a następnie powieszeni na latarni. Miało to miejsce 16 grudnia. Potem sekwencja zdarzeń przyspieszyła. Bardzo znaczącym śladem zbrodni w Bochni jest niemiecki album, w którym znajdują się 24 fotografie z aresztowania i egzekucji.  Podpisano go „kara dla Bochni”. Była to zatem udokumentowana zbrodnia, co zdarzało się niezwykle rzadko.  Podczas tych masowych egzekucji pojawiło się hasło „za jednego Niemca stu Polaków”. Był to krwawy odwet ze strony okupanta.       Jeszcze zanim Niemcy zaczęli prowadzić masowe akcje odwetowe i pacyfikacyjne, bombardowali obiekty cywilne. Dlaczego postanowili od samego początku atakować bezbronną ludność?  Odnosząc się do samej kampanii, można powiedzieć o pewnej psychozie. Wśród Niemców panował paranoiczny strach wobec polskich partyzantów, którzy mieli rzekomo czaić się w każdym oknie i za każdym rogiem. Ta psychoza była ciągle rozbudzana. Mianowicie pojawiały się informacje, że polska ludność jest fanatycznie usposobiona i podburzona, więc należy traktować ją z pełną bezwzględnością. Mamy też przykłady, kiedy podczas działań wojennych dochodziło do różnych strzelanin. W Częstochowie nie było na przykład żadnych śladów polskiej aktywności, a mimo to niemieccy żołnierze otrzymali rozkaz strzelania do wszystkiego, co się rusza. Bardzo często nie było agresorów i pistoletów, a jednak dochodziło do pacyfikacji. Stosowano taki komunikat podprogowy: „litość wykluczyć z serca”. Polaków traktowano jak podludzi, co udzielało się nawet osobom wykształconym i inteligentnym. Podobne poglądy nie były odległe także słynnemu Clausowi von Stauffenbergowi (organizatorowi zamachu na Adolfa Hitlera w Wilczym Szańcu – red.).  Wreszcie, w tej propagandzie niemieckiej pojawił się taki przekaz, że mściwi Polacy będą do ostatka prowadzić sabotaż.       Wiele masowych zbrodni odbywało się w ramach dokładnie zaplanowanych akcji.  Jeszcze w 1939 r. rozpoczęto akcję „inteligencja”, która uderzała w polską elitę intelektualną. Ostatnio mówi się o akcji na Pomorzu, gdzie było 30 tys. ofiar śmiertelnych, ale masowe egzekucje przeprowadzano też w Wielkopolsce, Mazowszu, Łodzi. Były  też Sonderaktion Krakau czy akcja we Lwowie. W wyniku „akcji inteligencja” zginęło ok. 100 tys. Polaków: połowę rozstrzelano, a połowę wysłano do obozów koncentracyjnych. Niemcy zamierzali wyniszczyć tzw. polską warstwę przywódczą, gdyż uważali, że wtedy łatwiej będzie zgermanizować dany obszar lub przemienić ten naród w naród niewolniczy. Czy znamy przykłady Niemców, którzy otwarcie sprzeciwiali się takim barbarzyńskim sposobom prowadzenia wojny?   Warto wspomnieć o tych przykładach, które pokazywały, że w tym oceanie barbarzyństwa pojawiały się pewne instynkty człowieczeństwa. Jedną z takich osób był gen. Johannes Blaskowitz, który twierdził, że osoby, które zamordowano w Wawrze (Niemcy zabili tam 107 Polaków – red.) były niewinne.  Wprost protestował on przeciwko zbrodniom SS, a nawet próbował wysyłać podejrzanych pod sąd polowy. Należy też powiedzieć o słynnej reżyserce Leni Riefenstahl, która przyjechała dokumentować triumf bojowy, a tak naprawdę została świadkiem masakry ludności żydowskiej w Końskich. Co ciekawe, miała nawet podobno protestować w tej sprawie u samego Hitlera.       Wielu historyków  podkreśla, że niemiecka machina śmierci funkcjonowała w zasadzie do samego końca.  Najbardziej znamiennym przykładem wydaje się być tutaj zbrodnia w miejscowości Gardelegen, dokonana niecały miesiąc przed kapitulacją III Rzeszy. Niemcy spalili wówczas żywcem w dużej murowanej stodole ponad tysiąc więźniów obozów koncentracyjnych.  Takich przykładów jest oczywiście więcej.  Do podobnych sytuacji doszło w czasie ofensywy w Ardenach. Do zbrodnii w Gardelegen doszło w kwietniu 1945 r.  Esesmani prowadzili więźniów w tzw. marszu śmierci, ponieważ nadciągała czołówka armii amerykańskiej. Oprócz SS w masakrze uczestniczyli członkowie Volkssturmu i Hitlerjugend. Wśród ponad tysiąca więźniów najwięcej było Polaków. Zostali oni albo spaleni żywcem, albo rozstrzelani. Dwa dni później żołnierze amerykańscy zmusili miejscową ludność do wykopania grobów i pochowania ofiar tej zbrodni. Warto podkreślić, że znaczenie tej masakry miało charakter uniwersalny. Informacje na jej temat ukazały się wówczas w mediach z całego świata, na bieżąco prowadzono też dokumentację fotograficzną. Ta zbrodnia była  takim naocznym przykładem brutalizacji i barbarzyństwa. Jeden z amerykańskich dowódców miał wówczas powiedzieć, że  odpowiedzialność ponoszą wszyscy Niemcy i sami pozbawili się szacunku cywilizowanego świata.",,
"„Ryba psuje się od głowy. Dlaczego związkowcy mają się nie kłócić, patrząc na panią premier i prezydenta?”","Liderzy „Solidarności” wykorzystują 35.  rocznicę podpisania Porozumień Sierpniowych do bieżących gier politycznych i pogłębiania podziałów – ocenił w programie  „Dziś wieczorem” w TVP Marcin Kierwiński (PO).  – Jeżeli słyszę od liderów „S”, że nie chcą, aby w tych uroczystościach uczestniczyli przedstawiciele rządu, to jest to zachowanie dzielące Polaków – ocenił. – Ryba gnije od głowy. Dlaczego ludzie z „S” mają się nie kłócić, patrząc na panią premier i prezydenta, którzy się kłócą? – powiedział  Włodzimierz Czarzasty  (Zjednoczona Lewica).","Premier Kopacz nie została zaproszona na poniedziałkowe obchody rocznicy Sierpnia '80 w Gdańsku.  Głównym gościem obchodów będzie prezydent Andrzej Duda. To gra polityczna– To, co jest szczególnie smutne, to zachowanie liderów „Solidarności”, którzy wykorzystują te uroczystości do gry politycznej. Jeżeli słyszę od liderów „S”, że nie chcą, aby w tych uroczystościach uczestniczyli przedstawiciele jednej partii politycznej,  przedstawiciele polskiego  rządu, to jest to zachowanie bardzo dzielące Polaków. Niedobrze, że po raz kolejny „S” wpisuje się w głęboki podział polskiego społeczeństwa – powiedział Marcin Kierwiński, szef sztabu wyborczego PO. Jego zdaniem te obchody są symboliczne dla całej Polski, zwłaszcza że we wszystkich niemal ugrupowaniach są osoby, które te wydarzenia pamiętają.– Ryba gnije od głowy – skomentował Włodzimierz Czarzasty, szef sztabu Zjednoczonej Lewicy. –  Dlaczego ludzie z „S” mają się nie kłócić, patrząc na panią premier Ewę Kopacz i prezydenta  Andrzeja Dudę, którzy się kłócą. Nie ma dobrego przykładu w ostatnim czasie, od momentu mianowania prezydenta Dudy, na współpracę. Uwagi niektórych członków rządu są – mam na myśli min. Schetynę – generalnie nietaktowne.  Ludzie na to patrzą i oceniają to źle – mówił Włodzimierz Czarzasty. Duda ponad podziałami Marcin Kierwiński zwrócił uwagę, że Andrzej Duda wbrew zapowiedziom nie jednoczy społeczeństwa. – Jak słuchaliśmy expose pana prezydenta, bardzo liczyliśmy, że będzie chciał być prezydentem wznoszącym się ponad podziały, ale z przykrością  muszę powiedzieć, że pierwsze decyzje Andrzeja Dudy, chociażby o referendum, są podjęta pod dyktando jednej siły politycznej – mówił. – Ja na pana Dudę nie głosowałem, ale jeśli jest już prezydentem, to jest również moim prezydentem – zaprotestował Włodzimierz Czarzasty.  Dystans do prezydenta –  Przypomnę, że jest pan szefem gabinetu politycznego pani premier. Nie powinien pan atakować prezydenta. Ten prezydent może się panu nie podobać, ale powinien pan trzymać dystans – zaprotestował Włodzimierz Czarzasty.     Zwrócił uwagę, że do Okrągłego Stołu siadała nie tylko „Solidarność”, ale również inne siły.  – Najpierw przestaliście szanować tych, którzy nie byli przy „Solidarności”,  potem żeście przestali szanować siebie nawzajem. Efekt jest taki, że prawica się podzieliła na dwa silne bloki i prędzej my wsłuchamy się w postulaty prawicy, niż Platforma w postulaty PIS, a PiS ¬ w postulaty Platformy – mówił polityk Zjednoczonej Lewicy.",,
„Temat reparacji powinien być położony przez Polskę”,"– Tak, rzeczywiście było to poruszające wystąpienie prezydenta Niemiec. Myślę, że oczekiwane przez Polaków(…) ale w odniesieniu do słów prezydenta Niemiec, myślę – nie chce tu psuć nastroju świątecznego, ale musimy stać w prawdzie – że polskie oczekiwania idą już trochę dalej. To nie jest prawda, że nie można nic już zrobić i zadośćuczynić – można. Nie chce tu podnosić, może nie ten czas, ale temat reparacji powinien być położony przez Polskę, bo można odbudować Pałac Saski, przed którego resztkami Panowie dziś stali. Można odbudować teatr w Płocku i setki innych miejsc, które Niemcy celowo i świadomie wysadzali w powietrze – stwierdził w programie „Strefa starcia” publicysta Michał Karnowski odnosząc się do wystąpienia prezydenta Niemiec Franka-Waltera Steinmeiera na Placu Piłsudskiego w trakcie obchodów 80. rocznicy wybuchu II wojny światowej. Dziennikarz podkreślił również konieczność zmiany niemieckiej narracji historycznej rozmywającej odpowiedzialność za zbrodnie najtragiczniejszej z wojen.",,,
Rak nie pozbawi nas kredytu. Prace nad nowymi przepisami,"Przebyta choroba onkologiczna często odbiera szansę na ubezpieczenie i w efekcie uniemożliwia zawarcie umowy z bankiem – pisze „Dziennik Gazeta Prawna”. Pojawia się jednak szansa na wprowadzenie rozwiązania, które umożliwi pacjentom onkologicznym dostęp do powszechnych ubezpieczeń na życie.","„W Strategii Onkologicznej, która jeszcze w tym roku powinna zostać przyjęta przez rząd, pojawił się zapis, żeby do końca 2025 r. wprowadzić rozwiązania legislacyjne umożliwiające pacjentom onkologicznym dostęp do powszechnych ubezpieczeń na życie, w szczególności determinujących możliwość uzyskania produktów bankowych – napisano w gazecie. Rozważanych w tej sprawie jest kilka opcji. „Najbardziej prawdopodobnym rozwiązaniem byłoby wprowadzenie możliwości tzw. zatarcia informacji o chorobie przy rozmowach z ubezpieczycielem” – podano. „Chodzi o to, żeby nikt nie był karany, gdy okaże się, że zachorował albo zostanie odkryte, że wcześniej miał raka” – tłumaczył w rozmowie szef zespołu pracującego przy resorcie zdrowia nad Strategią prof. Piotr Rutkowski. Dodano, że „dotyczyłoby to osób, które zostały wyleczone”. „W planach jest wprowadzenie prawa do zatarcia po pięciu albo 10 latach od ustania choroby” – napisano. Prof. Rutkowski przekazał, że dla dzieci ten okres powinien być krótszy. „Jak ktoś w dzieciństwie przeszedł na przykład ostrą białaczkę, ryzyko nawrotu jest bardzo niewielkie” – powiedział.",,
Przybywa wody w rzekach Podbeskidzia; alarmy na Wiśle i Iłownicy,"Instytut Meteorologii i Gospodarki Wodnej wydał ostrzeżenia o zagrożeniach powodziowych dla siedmiu województw. W trzech województwach przewidywane są intensywne opady deszczu. W ciągu ostatnich kilku dni opady deszczu i śniegu na terenie całego kraju powodowały zalania pól, podtopienia domów i piwnic, a także paraliż dróg i mostów.","Dla województw łódzkiego, opolskiego i śląskiego wydano ostrzeżenia trzeciego stopnia. Tam sytuacja jest najtrudniejsza. W Mazowieckim, Dolnośląskim, Świętokrzyskim i Małopolskim obowiązują alarmy drugiego stopnia. Rzeka Wisła najwyższy poziom – 682 cm, osiągnęła w Jawiszowicach na styku województw śląskiego i małopolskiego. O ponad 50 cm przekracza tam stan alarmowy. W powiecie oświęcimskim obowiązuje pogotowie przeciwpowodziowe. W tym rejonie strażacy podjęli w piątek kilkanaście interwencji. Najczęściej pompowali wodę z piwnic budynków jednorodzinnych, rozlewisk i udrażniali przepusty.W rejonie Bielska-Białej poziom rzeki Iłownicy wynosił w piątek wieczorem 425 cm, o 5 cm więcej niż alarm. Poziom ostrzegawczy ma Biała w Czechowicach-Dziedzicach. Strażacy informują o sporadycznych i niewielkich lokalnych podtopieniach. W piątek interweniowali ponad 20 razy.",,
"Hindusi się bogacą, Hiszpanie tracą","Liczba indyjskich milionerów wzrosła ostatnio o 20 proc. Jest ich obecnie ponad 150 tysięcy, a Indie znajdują się na dwunastym miejscu na świecie pod względem liczby osób, które dysponują zasobami powyżej jednego miliona dolarów. Z kolei w Hiszpanii, statystyki wskazują zupełnie coś innego – tamtejszych bogaczy ubywa.","Według najnowszej statystyki światowych milionerów, Indie przeskoczyły z czternastego miejsca na dwunaste. Jest to najlepsza pozycja na liście światowych bogaczy, jaką osiągnął ten kraj w swojej historii.Indyjscy milionerzy coraz częściej skłonni są inwestować w kolekcje antyków, a także w drużyny sportowe – ujawniają najnowsze dane. Wzrost liczby indyjskich milionerów wpływa istotnie na liczbę bogatych ludzi w rejonie całej Azji i Pacyfiku. Rejon ten wyprzedził już pod względem liczby milionerów Europę i ustępuje jedynie Ameryce Północnej.Mimo rosnącej liczby bogatych ludzi Indie są jednocześnie krajem, w którym ponad połowa społeczeństwa – liczącego ponad miliard dwieście milionów ludzi – żyje poniżej granicy ubóstwa, czyli za niewiele ponad dolara dziennie.Nieciekawie w HiszpaniiSytuacja gospodarcza na Półwyspie Iberyjskim pogarsza się. W Hiszpanii ubywa milionerów – w ciągu ubiegłego roku ich liczba zmniejszyła się o 3 tysiące, ze 143 do 140 tysięcy. Przybywa zaś osób żyjących w biedzie. Zdaniem Caritasu, w niektórych miastach, na przykład w Granadzie, liczba biednych zwiększyła się o 40 proc.Caritas informuje, że do niedawna osobami potrzebującymi pomocy byli najczęściej imigranci i bezdomni. Teraz są to rodziny i osoby samotne, które straciły pracę, a często również mieszkanie. Przybywa też niedożywionych dzieci. –  Uratowanie gospodarki, systemu bankowego czy firm jest ważne, ale uważamy, że równie ważne jest ratowanie potrzebujących – argumentuje Silverio Agea, kierujący hiszpańskim Caritasem.Hiszpańska giełda na czerwonoKryzys jest również przyczyną zmniejszenia się liczby hiszpańskich milionerów. Spada PKB, dochód na osobę jest w Hiszpanii o 7 proc. mniejszy od średniego dochodu w Unii Europejskiej. Do tego trzeba doliczyć spadek akcji na giełdzie, który w ubiegłym roku wyniósł ponad 17 proc.",,
Rzecznik PO bagatelizuje doniesienia ws. Grodzkiego. „Radio Szczecin to wiadome siły”,"Radio Szczecin dotarło do kolejnej osoby, która twierdzi, że w szpitalu w Szczecinie-Zdunowie, gdzie pracował obecny marszałek Senatu Tomasz Grodzki, przyjmowano łapówki. Opozycja bagatelizuje jednak te doniesienia. – Radio Szczecin to wiadome siły. To działacze PiS-u – powiedział portalowi tvp.info rzecznik Platformy Obywatelskiej Jan Grabiec. – To są SB-ckie metody. Trzeba najpierw wyjaśnić zarzuty, a później je komukolwiek stawiać publicznie. Widać wyraźnie, że jakieś anonimowe źródła donoszą. Tak jak kiedyś anonimowe źródła donosiły SB – dodał poseł Koalicji Obywatelskiej.","W obronie dziennikarzy stanął senator Prawa i Sprawiedliwości Jan Maria Jackowski. – Sądzę, że używanie takich mocnych słów to próba odwrócenia uwagi od istoty problemu. Dziennikarze mają prawo interesować się tematami, które wzbudzają zainteresowanie opinii publicznej i bulwersują opinię publiczną. Oczekiwałbym od pana marszałka bardzo jasnego stanowiska. Ustosunkowania się do wszystkich tych zarzutów – stwierdził Jackowski. Ostatnia z cytowanych przez rozgłośnię osób, pan Romuald, powiedział dziennikarzom, że osobiście przekazał Grodzkiemu przed zabiegiem 400 zł. Dodatkowe 100 zł miała dostarczyć rodzina. Radio Szczecin zwróciło się z komentarzem do marszałka Senatu.  „Informujemy, że Marszałek Senatu profesor Tomasz Grodzki nie będzie komentował tej sprawy"" – poinformowało jego biuro.  Sam marszałek Grodzki już wcześniej odpierał zarzuty, mówił o insynuacjach i zapowiedział wejście na drogę sądową. – Marszałek Grodzki już wcześniej stanowczo zdementował wszystkie zarzuty dotyczące korupcji – usłyszeliśmy od jednego ze współpracowników szefa Izby Wyższej parlamentu. Dlaczego zatem nie zabierze głosu w sprawie pana Romualda? – Nie będzie komentował każdej pani Heleny, czy innej, która jest związana z PiS-em i nagle udzieli takiej wypowiedzi mediom – odpowiedział. Ile osób musi zgłosić się do mediów, żeby marszałek Grodzki podał się do dymisji? – Tych przypadków jest coraz więcej. To jest niepokojące. Szczególnie z punktu widzenia wizerunkowego. Przypomnę, że profesor Grodzki rozpoczyna podróż po Europie, po różnych miejscach, które miałyby wspomóc totalną opozycję – mówił wiceminister obrony narodowej Wojciech Skurkiewicz. – Marszałek powinien dzisiaj stanąć i odpowiedzieć na szereg pytań, które nurtują opinię publiczną. Jak widać pan marszałek zamknął się w swoim gabinecie i nie chce na ten temat rozmawiać. Przykre to i smutne jest – ocenił Skurkiewicz. – Takie chowanie głowy w piasek i próba rozmywania, odwlekania są niedobre. Szkodzi to już niestety Senatowi i też szkodzi osobie pana marszałka Grodzkiego – powiedział senator Jackowski z PiS-u.  Marszałek Grodzki został wybrany na stanowisko nie tylko przez senatorów Koalicji Obywatelskiej, ale także m.in. Polskiego Stronnictwa Ludowego i Lewicy. Związana z nią posłanka Anna Maria Żukowska dopuszcza możliwość zmiany na czele szefa Izby Wyższej parlamentu, ale tylko pod jednym warunkiem.  – Jeżeli te doniesienia się potwierdzą, jeżeli zostanie wszczęte śledztwo i to śledztwo potwierdzi, że są dowody na to, a nie tylko pomówienia, że marszałek Grodzki postępował niezgodnie z prawem, to wtedy będziemy na pewno podejmować stanowisko dotyczące przyszłości pana marszałka – mówiła Żukowska. Ile osób musi jeszcze zarzucić korupcję marszałkowi, żeby tak się stało? – To jest słowo przeciwko słowu. Jeżeli będą dowody na to, będą świadkowie, będzie to w jakiś sposób udokumentowane, to wtedy na pewno będziemy się do tego ustosunkowywać. To musi być w jakikolwiek sposób uprawdopodobnione – odpowiedziała posłanka Lewicy. Przypomnieliśmy posłance Żukowskiej, że na Zachodzie traktuje się poważnie takie zarzuty pod adresem osób publicznych. Na przykład wyznania kobiet o tym, że były molestowane seksualnie w ramach akcji #MeToo. Nikt nie podważa wiarygodności tych kobiet. Dlaczego w Polsce nie traktuje się poważnie zarzutów dotyczących korupcji?  – U nas nie jest inaczej. Zajmuje się tym prokuratura i to jest poważne podejście do tematu. Ja również mam takie podejście, czekam na ustalenia – stwierdziła parlamentarzystka Lewicy.",,
Nowy szef resortu obrony USA. Donald Trump potwierdza nominację,"W zamierzeniach prezydenta Donalda Trumpa jest, by pełniący obowiązki szefa resortu obrony Patrick Shanahan został nominowany na stanowisko ministra obrony – podała rzeczniczka Białego Domu Sarah Sanders. Shanahan zastąpił w styczniu Jamesa Mattisa.","„Informacja o zamiarze mianowania Shanahana na stanowisko szefa Petangonu została podana w momencie, gdy Białemu Domowi przychodzi się mierzyć z poważnym wzrostem napięcia w stosunkach międzynarodowych poczynając od Iranu, przez Wenezuelę, na Chinach skończywszy” – pisze w komentarzu na swej stronie internetowej dziennik „The Hill”. Dziennik zaznacza też, że „to raczej niezwykłe w wypadku Pentagonu, by na jego czele stał tak długo tymczasowy szef”, a tak właśnie było w wypadku Shanahana, który objął pieczę nad resortem w styczniu, po tym jak w grudniu do dymisji podał się gen. Mattis. Bezpośrednią przyczyną odejścia Mattisa była decyzja Trumpa w sprawie wycofania amerykańskich sił wojskowych z Syrii w grudniu ub.r. oraz narastające rozdźwięki między nim a Trumpem w ocenie sytuacji międzynarodowej.",,
"Państwo związkowe w planach, ale nie teraz. Putin zmienia zdanie ws. Białorusi","Brakuje podstaw do zjednoczenia państwowego Rosji i Białorusi; nie ma obecnie takiego celu – powiedział w piątek prezydent Rosji Władimir Putin. Zastrzegł zarazem, że Rosja i Białoruś mają w planach budowę państwa związkowego.","Brak obecnie podstaw do zjednoczenia państwowego Rosji i Białorusi; nie ma obecnie takich planów i nie ma takiego celu - powiedział w piątek prezydent Rosji Władimir Putin. Zastrzegł zarazem, że Rosja i Białoruś mają plan budowy państwa związkowego. – Dzisiaj nie ma żadnych podstaw do zjednoczenia państwowego. Nie mamy takich planów ani takiego celu. Mamy plan budowy państwa związkowego – powiedział Putin na sesji plenarnej Międzynarodowego Forum Ekonomicznego w Petersburgu. Wyraził przekonanie, że społeczeństwo jest zainteresowane budową państwa związkowego. Jednak – jak zauważył – wiele zapisów umowy między oboma krajami o państwie związkowym (zawartej w 1999 roku – PAP) nie zostało wykonanych. – Dyskutowaliśmy z (prezydentem Białorusi) Alaksandrem Łukaszenką, czy możemy w nowych warunkach dnia dzisiejszego wykonać coś z tego, co nie zostało zrobione, czy też dodać coś, co dzisiaj jest aktualne – mówił Putin. Zapewnił, że dyskusja z prezydentem Białorusi na ten temat była „konstruktywna” i koleżeńska. Pytanie o możliwość zjednoczenia z Białorusią, na które Putin odpowiedział przecząco, dotyczyło opinii łączących taki scenariusz z upływem w 2024 roku obecnej kadencji prezydenta Rosji. Obecna kadencja jest drugą pod rząd dozwoloną przez konstytucję. Komentatorzy w Rosji omawiali wariant, w którym gospodarz Kremla pozostałby u władzy po 2024 roku, ale jako prezydent nowego państwa, powstałego w wyniku połączenia Rosji i Białorusi.",,
Premier Danii: Pomysł kupienia Grenlandii przez USA jest absurdalny,"– Pomysł kupienia Grenlandii przez USA jest absurdalny – oświadczyła w niedzielę premier Danii Mette Frederiksen. To reakcja na słowa doradcy ekonomicznego Białego Domu Larry Kudlowa, który potwierdził zainteresowanie prezydenta USA Donalda Trumpa zakupem tej największej wyspy świata.","„Grenlandia nie jest na sprzedaż. Grenlandia nie jest duńska. Grenlandia należy do Grenlandii. Mam nadzieję, że amerykański pomysł nie jest poważny” – powiedziała Frederiksen dla gazety „Sermitsiaq"" podczas wizyty na Grenlandii.Agencja Reuters pisze, że Trump w przyszłym miesiącu zamierza złożyć wizytę w Kopenhadze i kwestia pomysłu zakupu Grenlandii przez USA z pewnością znajdzie się w agendzie rozmów z duńską szefową rządu oraz z premierem Grenlandii Kimem Kielsenem.Wcześniej w niedzielę główny doradca ekonomiczny Białego Domu Larry Kudlow w wywiadzie dla telewizji Fox News przyznał, iż Trump jest poważnie zainteresowany zakupem Grenlandii.„Nie chcę przewidywać zakończenia tej sprawy, chcę tylko powiedzieć, że prezydent, który ma doświadczenie w kupowaniu nieruchomości, chce przyjrzeć się kwestii możliwości zakupu Grenlandii” – powiedział Kudlow i dodał, że sytuacja „jest rozwojowa”. Przypomniał jednocześnie, że były prezydent USA Harry Truman także chciał kupić największą wyspę świata.„Dania jest właścicielem Grenlandii, Dania jest sojusznikiem a Grenlandia jest strategicznym miejscem. I ma wiele cennych minerałów” – dodał Kudlow.",,
Białoruś: ostatni dzień manewrów „Zapad-17”. Łukaszenka odwiedził poligon,"Nikomu nie zagrażaliśmy i nie zagrażamy, chcemy bezpieczeństwa dla Białorusi – powiedział białoruski prezydent Alaksandr Łukaszenka na poligonie pod Borysowem, gdzie obserwował ostatnie epizody rosyjsko-białoruskich manewrów Zapad-2017.","– Współpraca wojskowa Białorusi i Rosji nie jest skierowana przeciwko innym państwom; służy wyłącznie obronie interesów państwowych – oświadczył Łukaszenka.Środa to ostatni dzień białorusko-rosyjskich manewrów strategicznych Zapad-2017. Na Białorusi ostatnie ćwiczenia odbywały się w różnych regionach, ale na poligonie Borysowskim zaprezentowano najbardziej spektakularne widowisko – kontratak na siły umownego przeciwnika z zaangażowaniem różnych rodzajów wojsk. Scenariusz przewidywał m.in. atak z powietrza, walkę z udziałem artylerii, desant ze śmigłowców. Rosjanie nie dotarliNa poligonie obecni byli międzynarodowi obserwatorzy, a także dyplomaci wojskowi akredytowani w Mińsku i Moskwie. Nie było natomiast ani rosyjskiego prezydenta Władimira Putina, ani ministra obrony tego kraju Siergieja Szojgu, o którego możliwym przybyciu informowały wcześniej media. Wizyta Putina pod Borysowem nie była planowana. Obawy związane z manewramiŁukaszenka odniósł się do obaw wyrażanych w związku z manewrami Zapad-2017 przez sąsiadów Białorusi – Ukrainę, Litwę i Polskę, a także zachodnich ekspertów wojskowych, m.in. dotyczących możliwego pozostania części rosyjskich jednostek w Białorusi po zakończeniu ćwiczeń. Według oficjalnych zapowiedzi ministerstwa obrony wszystkie – białoruskie i rosyjskie wojska – znajdą się do 30 września w miejscach stałej dyslokacji.  – Chętnie skomentuję to za tydzień, kiedy nie będzie tu już żadnych rosyjskich oddziałów. Ciekawe, co wtedy będą mówić (ci, którzy mówili o takim scenariuszu – red.) – oświadczył Łukaszenka. Jego zdaniem doszło do „nieprofesjonalnej próby dyskredytacji” manewrów. Dodał, że kilka tysięcy rosyjskich żołnierzy i tak nie zmieniłoby zasadniczo sytuacji militarnej na Białorusi, która ma 75-tysięczną armię. – Nawet gdyby zostali, to co by to zmieniło? Ale nie było takiego planu – oświadczył prezydent. Rosyjskie wojska i tak pojawią się na Białorusi– Nasze plany wojskowe i tak przewidują, że w sytuacji zagrożenia pojawią się tutaj rosyjskie wojska. I jeśli będzie trzeba, ściągniemy je błyskawicznie – mówił Łukaszenka. – Napadać na nikogo nie zamierzamy, ale jeśli nam, jak to mówią po rosyjsku, dadzą po mordzie, to odpowiemy – zadeklarował. – Lepiej demonstrować niż walczyć (w realnej wojnie – dop. red.) – oświadczył. Białoruski prezydent ocenił, że w czasie manewrów „zrealizowano postawione zadania” w ramach doskonalenia współpracy wojsk białoruskich i rosyjskich. – To nie pokazówka, ale praktyczne manewry – ocenił. Dodał, że nowe ćwiczenia są na wyższym poziomie niż poprzednie. Pozytywnie ocenił postępy w zakresie zgrywania systemów dowodzenia i łączności. Nowy sprzęt białoruskiej armiiW czasie manewrów prezentowano nowe rodzaje białoruskiego uzbrojenia, m.in. lekki samochód pancerny V1 uzbrojony w przeciwczołgowy system rakietowy, transporter opancerzony Kajman zaopatrzony w czterolufowy karabin maszynowy kalibru 7,62 mm, a także zmodernizowane czołgi T-72BM3. Ćwiczenia Zapad-2017 odbywały się w dniach 14-20 września na sześciu poligonach na Białorusi i na trzech w Rosji. W sumie, według oficjalnych informacji, brało w nich udział 12,7 tys. żołnierzy i 700 jednostek sprzętu z obu krajów. Koniec ćwiczeń?  Mimo zapewnień Mińska i Moskwy, że scenariusz ćwiczeń jest czysto obronny, wywołały one duże zaniepokojenie wśród sąsiadów Białorusi, zwłaszcza na Ukrainie, która w 2014 r. padła ofiarą rosyjskiej agresji. Wyrażano również obawy, że oficjalna liczba uczestniczących w manewrach wojsk jest znacznie zaniżona – m.in. przedstawiciele NATO mówili o tym, że w istocie mogło ich być nawet 100 tys. – Ćwiczenia Zapad 2017 są nie tylko największe, ale i najbardziej agresywne i wielofunkcyjne ze wszystkich rosyjskich ćwiczeń ostatnich 30 lat. Chciałbym zwrócić uwagę, że te manewry nie kończą się jutro, tylko będą kontynuowane z ćwiczeniem użycia broni nuklearnej, co nie zostało wpisane do programu ćwiczeń – zauważył minister obrony narodowej Antoni Macierewicz w programie „O co chodzi” na antenie TVP Info komentując kończące się rosyjsko-białoruskie ćwiczenia.Szef MON podkreślał, że rosyjska doktryna obronna zakłada wcześniejsze ataki lub uderzenia wyprzedzające, na ustalone wcześniej cele. Białoruś zaprosiła do obserwacji manewrów przedstawicieli Ukrainy, Polski, Litwy, Łotwy, Estonii, Szwecji i Norwegii, a także organizacji międzynarodowych, m.in. NATO.",,
Talibowie rosną w siłę. NATO wyśle kolejne oddziały do Afganistanu,Kraje NATO zgodziły się na zwiększenie sił w Afganistanie. Decyzję podjęto na spotkaniu ministrów obrony Sojuszu w Brukseli. Kontyngent ma pomóc lokalnym oddziałom w walce z talibami.,"Ministrowie nie przedstawili jednak konkretnych ofert, wstrzymują się z deklaracjami do czasu ogłoszenia decyzji przez USA.Pakt Północnoatlantycki zakończył misję bojową w Afganistanie w 2014 r., od tego czasu szkoli afgańskie siły zbrojne. Teraz stacjonuje tam ponad 13 tys. żołnierzy pod dowództwem NATO. Władze w Kabulu poprosiły o dosłanie dodatkowych kilku tysięcy żołnierzy.Pochopna decyzja Sekretarz obrony USA James Mattis uznał, że decyzja Sojuszu o zmniejszeniu wojsk była pochopna. – Panuje zgoda, że zmniejszyliśmy liczbę wojsk nieco za szybko – przekonywał.Sojusz odpowiedział pozytywnie na apel Afganistanu. Sekretarz generalny Jens Stoltenberg zastrzegł, że nie chodzi o wznowienie operacji wojskowej w tym kraju. – Chodzi o pomoc Afgańczykom w walce i wzięciu na siebie pełnej odpowiedzialności za zobowiązania w zakresie bezpieczeństwa – dodał szef NATO.Amerykańskie media twierdzą, że Stany Zjednoczone mają wysłać do Afganistanu około 3 tys. dodatkowych żołnierzy, a pozostali sojusznicy - nieco ponad tysiąc.",,
„Alarm!”: Oszustwo w majestacie prawa? Stadninie w Mosznej grozi bankructwo,"Fikcyjny wierzyciel, skandaliczna decyzja sądu i bezduszny komornik. Te trzy rzeczy wystarczą, by egzekucyjna machina poszła w ruch, a właściciele uczciwej firmy stanęli na krawędzi bankructwa. Tak się stało w stadninie koni w Mosznej na Opolszczyźnie, jednej z największych stadnin koni sportowych w Polsce. Przedsiębiorstwo działało normalnie, nie miało zobowiązań, ale komornik zajął jego konta. Okazało się, że zrobił to na poczet długu  sprzed niemal 20 lat, dawno spłaconego. Nad stadniną dającą pracę 55 osobom zawisła groźba bankructwa. Zdaniem Magdaleny Donimirskiej-Wodzickiej, prezes spółki, stadnina padła ofiarą oszustów.",,,
Znana piosenkarka zmieniła nazwisko i przeszła na islam,"Irlandzka wokalistka Sinead O'Connor ogłosiła na Twitterze, że przeszła na islam i od teraz nazywa się Szuhada (Shuhada) Davitt. „Studiowanie Pisma Świętego prowadzi do islamu, co powoduje, że wszystkie inne pisma święte są zbędne” – wyznała piosenkarka, która poprzednio konwertowała do Kościoła palmariańskiego.","51-letnia piosenkarka zamieściła w ostatnich dniach na portalu selfie w hidżabie, a także nagranie wideo, na którym śpiewa azan – wezwanie wyznawców islamu do modlitwy, która należy do obowiązków każdego muzułmanina. Azan został przyjęty przez twórcę i proroka Mahometa ok. 624 r. Wygłaszany jest z minaretu przez muezina pięć razy w ciągu dnia. 19 października artystka napisała na Twitterze: „Niniejszym ogłaszam, że jestem dumna z tego, że zostałam muzułmanką. Jest to naturalny wniosek z każdej podróży inteligentnego teologa. Studiowanie Pisma Świętego prowadzi do islamu, co powoduje, że wszystkie inne pisma święte są zbędne”. Sinead O'Connor zdobyła światową sławę piosenką „Nothing Compares 2U” autorstwa Prince'a. Oprócz działalności na scenie muzycznej znana była z kontrowersyjnych zachowań. Udzielała się jako aktywistka ruchu proaborcyjnego w Irlandii. Swego czasu odmówiła występu podczas koncertu w USA, przed którym odegrano hymn amerykański. W 1992 r. w proteście przeciwko Kościołowi katolickiemu podarła publicznie fotografię papieża Jana Pawła II. ",,
Oleksy rezygnuje z wyborów do PE,Józef Oleksy (SLD) postanowił nie kandydować do Parlamentu Europejskiego – dowiedziało się nieofcjalnie TVP Info. Powodem decyzji polityka jest stan zdrowia.,"Informację potwierdził szef SLD, Leszek Miller.   –Poinformował mnie, że jego niedyspozycja zdrowotna ograniczałaby możliwość jego udziału w intensywnej kampanii wyborczej –  powiedział.    Dodał, że rozumie motywację Oleksego i będzie rekomendował kolegom z Poznania i Wielkopolski, jak i zarządowi krajowemu Sojuszu, by listę w Wielkopolsce otwierał b. szef SLD Grzegorz Napieralski, który miał być „jedynką” w okręgu obejmującym województwo zachodniopomorskie.   Lewica szukała nowego kandydata po tym, jak w 2012 roku partię opuścił Marek Siwiec. Do tej pory to on był europosłem SLD z tego regionu.   Na wielkopolskiej liście SLD poza byłym premierem mają znaleźć się wszyscy posłowie z regionu poza Krystyną Łybacką, która nie jest zainteresowana startem do PE.  Pełna lista kandydatów z regionu zostanie zaprezentowana 2 lutego.   SLD w obecnej kadencji europarlamentu ma sześciu posłów w Parlamencie Europejskim. To: Wojciech Olejniczak, Joanna Senyszyn, Lidia Geringer de Oedenberg, Janusz Zemke, Bogusław Liberadzki i Adam Gierek.  Wybory do Parlamentu Europejskiego w Unii Europejskiej odbędą się w dniach 22-25 maja 2014 roku. Polacy wybiorą 51 europosłów, którzy będą ubiegać się o mandat z 13 okręgów wyborczych. Będą to trzecie w Polsce wybory do europarlamentu. Poprzednie odbyły się w 2004 i 2009 roku. Oleksy był m.in. premierem oraz marszałkiem Sejmu. Obecnie pełni funkcję wiceprzewodniczącego SLD.",,
W Niemczech rośnie liczba bezdomnych. Są wśród nich dzieci i młodzież,"Według ujawnionych danych Niemieckiego Związku Pomocy Bezdomnym, w 2018 r. w Niemczech prawie 680 tys. osób nie miało miejsca stałego zameldowania, z czego ponad 41 tys. żyło na ulicy. Jest to wzrost o ponad 4 proc. w stosunku do 2017 r.","Wśród bezdomnych w Niemczech aż 8 proc. stanowi nieletnia młodzież i dzieci. Dyrektor Związku Pomocy Bezdomnym Werena Rosenke twierdzi, że przyczyną coraz większej bezdomności jest pogłębiające się w społeczeństwie ubóstwo i zbyt mała ilość budowanych tanich mieszkań komunalnych. – Szczególnie brakuje mieszkań dla obywateli o niskich dochodach oraz dla osób spłacających wysokie bankowe kredyty i inne zobowiązania – powiedziała Werena Rosenke gazetom grupy medialnej „Funke”. Jej zdaniem najbardziej zagrożeni bezdomnością są rodzice samotnie wychowujący dzieci i młodzi, samotni ludzie. W Niemczech za bezdomną uważa się osobę, która nie ma żadnej umowy o najem lokalu. Ludzie ci najczęściej żyją w schroniskach, u przyjaciół lub w różnych obiektach komunalnych. Wśród tej grupy niemieckie statystyki wyodrębniają osoby, które żyją na ulicy.",,
Pokazano nowe banknoty 100 i 200 euro. Mają lepsze zabezpieczenia,"Europejski Bank Centralny pokazał nowe banknoty 100 i 200 euro. Mają wejść do obiegu 28 maja 2019 roku. Zastosowano w nich nowe, innowacyjne zabezpieczenia.","Nowe banknoty 100 i 200 euro to ostatnie nominały z serii „Europa”. Dotychczas w jej ramach do obiegu trafiły banknoty 5, 10, 20 i 50 euro. Banknoty wyróżniają się mniejszymi rozmiarami i srebrnym paskiem u góry. Na pasku można znaleźć hologram z satelitami i małe symbole euro wydrukowane wokół cyfr. Na srebrnym pasku widać też portret Europy, motyw architektoniczny i duży symbol €.Na nowych 100 i 200 euro znajduje się także zmodernizowana szmaragdowa liczba. Ten element zabezpieczający jest na wszystkich nominałach z serii. 100 i 200 euro różnią się wielkością od setki i dwusetki z pierwszej serii – teraz oba są tej samej wysokości co 50 euro. – Dzięki temu, że odtąd 50, 100 i 200 euro będą równej wysokości, łatwiejsza stanie się ich obsługa przez urządzenia przyjmujące banknoty. Będą się także lepiej mieścić w portfelach i w związku z tym wolniej niszczyć, więc zwiększy się ich trwałość – możemy przeczytać w komunikacie Europejskiego Banku Centralnego. Yves Mersch, członek zarządu EBC podkreśla, że nowe pieniądze są doskonale zabezpieczone przed fałszerzami, wygodne w użyciu i łatwe do sprawdzenia.",,
"Chodzenie z kogutkiem, zdobienie palm. „Wielkanoc na Mazowszu” w Muzeum Wsi","W 11 zagrodach i dwóch dworach szlacheckich można oglądać m. in. tzw. chodzenie z gaikiem czy kogutkiem, strojenie wielkanocnych palm i inne dawne zwyczaje związane z okresem Wielkiego Tygodnia i Wielkanocy. Na wystawę „Wielkanoc na Mazowszu” zaprasza Muzeum Wsi Mazowieckiej w Sierpcu.","W najstarszej z zabytkowych chałup znajdujących się na terenie skansenu, pochodzącej z 1840 r. ze wsi Rzeszotary Zawady, można np. zobaczyć, jak wyglądało wielkanocne śniadanie w pierwszej dekadzie XX wieku. W jednej z izb zaaranżowano z kolei wyrób świeczek, które zanoszono do kościoła i przygotowanego tam Grobu Pańskiego. – W każdym z obiektów prezentowane są inne zwyczaje związane z okresem Wielkanocy. Staraliśmy się ułożyć scenariusz tej ekspozycji w taki sposób, by pokazać kolejne etapy przeżywania tych świąt dawniej na mazowieckiej wsi – powiedział Jarosław Asztemborski z sierpeckiego muzeum. – Jest więc aranżacja ukazująca przygotowanie tradycyjnych palm wielkanocnych, które zazwyczaj wykonywano z bazi, bukszpanu, widłaka oraz trzciny i zdobiono kwiatami z kolorowej bibuły. Pokazujemy również przygotowanie koszyczków ze „święconym” oraz święcenie pokarmów, zarówno w zamożnym domu chłopskim, jak i w dworze szlacheckim – dodał przedstawiciel muzeum. „Nie ulega wątpliwości, że Wielkanoc na Mazowszu to szereg niezwykłych i pięknych tradycji. Niestety nie wszystkie z nich przetrwały, nieliczne towarzyszą nam współcześnie” – czytamy w zaproszeniu, jakie opublikował sierpecki skansen. Zachęcając do odwiedzenia ekspozycji muzeum podkreśla: „Przed zwiedzającym wystawę otwierają się drzwi do przeszłości...” Jak zapowiada Muzeum Wsi Mazowieckiej, 14 kwietnia, podczas plenerowej imprezy „Niedziela Palmowa w skansenie” jej uczestnicy wybiorą najpiękniejsza palmę zgłoszoną na zorganizowany przez tę placówkę konkurs. Prace trzeba dostarczyć do 8 kwietnia, a laureaci otrzymają nagrody. Organizatorzy konkursu podkreślają, że zadaniem jego uczestników „jest wykonanie tradycyjnej palmy wielkanocnej z wykorzystaniem wyłącznie tworzyw naturalnych, z wyjątkiem chronionych gatunków roślin”, której długość nie powinna przekroczyć trzech metrów. Prace mogą tworzyć zarówno grupy, jak i samodzielni wykonawcy. Muzeum Wsi Mazowieckiej w Sierpcu działa od lat 70. XX wieku. Zajmuje około 60 hektarów. Na tym terenie stoją zagrody z XIX i XX wieku oraz inne zabytkowe budynki, w tym kościół, kuźnia czy karczma.  W plenerach i wnętrzach historycznych obiektów skansenu powstawały znane filmy, takie jak „Ogniem i Mieczem”, „Szwadron”, „Pan Tadeusz” oraz „Historia Roja, czyli w ziemi lepiej słychać”. Placówka organizuje cykliczne projekty edukacyjne dla dzieci i młodzieży, opowiadające o codziennym życiu mazowieckiej wsi w ciągu całego roku. Ekspozycję przypominającą ludowe obrzędy związane z okresem Męki, Śmierci i Zmartwychwstania Pańskiego, odwiedzający skansen będą mogli oglądać do końca kwietnia.",,
Białoruś boi się wchłonięcia przez Rosję. Tajna narada u Łukaszenki,"Białoruska opozycyjna gazeta „Nasza Niwa” ujawniła, że prezydent Alaksandr Łukaszenka przeprowadził zamknięte spotkanie z udziałem wysokich rangą urzędników poświęcone niepodległości kraju. Omawiani na nim postępowanie w sytuacji presji ze strony Rosji, która chce „zacieśniać integrację” w ramach Związku Białorusi i Rosji.","– Odbyło się duże zebranie u prezydenta. Mówiono o opowiadaniu się do końca za niepodległością, wszyscy to poparli – powiedział dziennikowi jeden z rozmówców. Gazeta powołała się na dwa źródła, których bliżej nie określiła.„Nasza Niwa” podała też, że przedstawiciele struktur państwowych powiedzieli, iż jednym z zaleceń jest baczniejsze śledzenie tego, co dzieje się w przestrzeni informacyjnej. Dziennik, który przekazał informację o owym spotkaniu w weekend, nie wyjaśnił, kiedy się ono odbyło.W miniony czwartek na posiedzeniu w Mińsku władz Państwa Związkowego Białorusi i Rosji premier Rosji Dmitrij Miedwiediew mówił o wariantach dalszej integracji obu krajów. Przypomniał o tym, że umowa dwustronna z 1999 roku przewidywała tworzenie pewnych wspólnych instytucji. Zapewnił, że Rosja jest gotowa do dalszej budowy państwa sojuszniczego, w tym do stworzenia jednolitego centrum emisyjnego (czyli wspólnej waluty – przyp.red.), służb celnych i sądownictwa, jak przewidywała to umowa.",,
Euro 2016 w cieniu chuliganów. Starcia także przed meczem Niemcy - Ukraina,"Zamachów terrorystycznych na szczęście nie ma, ale i tak mistrzostwa Europy we Francji stoją pod znakiem przemocy. Odpowiadają za nią pseudokibice. Do kolejnych starć doszło w niedzielę przy okazji meczu Niemcy – Ukraina. UEFA grozi sankcjami.","Zamieszki  miały miejsce w centrum Lille przed drugim meczem grupy C, w której rywalizują także Polska i Irlandia Płn. W ruch poszły kawiarniane krzesła i butelki. Odpalono także race. Ranne zostały co najmniej dwie osoby.Media odnotowują, że w starciach brali udział sympatycy skrajnej prawicy – niemieccy uczestnicy mieli wznosić hasła kojarzące się z tą opcją polityczną. Mieli także Reichskriegsflagge, flagę marynarki wojennej Cesarstwa Niemieckiego, którą chętnie wykorzystują na manifestacjach.Spóźniona interwencjaVilker Goll, przedstawiciel klubu kibica reprezentacji Niemiec, skrytykował francuską policję, oskarżając ją o spóźnioną interwencję. Do zamieszek doszło dwa dni po bitwie na ulicach Marsylii przed meczem Anglia – Rosja. Rannych zostało ponad 30 osób, stan jednej jest krytyczny. Bójki miały miejsce nawet na stadionie, gdy rosyjscy chuligani zaatakowali sektor zajmowany przez rywali.Po tych starciach UEFA oświadczyła, że jeżeli powtórzą się przy okazji kolejnego spotkania Anglików, wówczas reprezentacja ta zostanie wykluczona z Euro 2016.",,
"Obrabował bank, bo nie miał pieniędzy na wesele","Heath Bumpous z Teksasu nie miał pieniędzy, żeby zapłacić za wesele, dlatego postanowił obrabować bank. Pan młody zamiast na wesele trafił do aresztu.","Policjanci z Teksasu opublikowali w internecie zdjęcia mężczyzny podejrzanego o napad na bank. Mieli nadzieję, że ktoś rozpozna sprawcę i pomoże im w schwytaniu złodzieja. I tak też się stało, post zobaczyła narzeczona Heatha. Kobieta namówiła narzeczonego, żeby zgłosił się na policję. – Jego narzeczona, skontaktowała się z nim przez telefon, gdy zobaczyła nasz post na Facebooku. Wiedziała, że to on. Zapytała, czy okradł bank i przekonała, żeby zgłosił się na policję – powiedział szeryf Woody Wallace. Dzień przed ślubem Bumpous został aresztowany. Mężczyzna powiedział funkcjonariuszom, że napadł na bank, ponieważ nie miał pieniędzy na obrączki i na opłacenie sali weselnej. Policjanci odzyskali większość skradzionych pieniędzy oraz broń. Dzień ślubu pan młody spędził w areszcie.",,
Ambasador RFN: Odpowiedzialność zawsze będzie po naszej stronie,"Ambasador RFN w Polsce, Rolf Nikel, skierował z okazji 75. rocznicy wyzwolenia niemieckiego nazistowskiego obozu zagłady Auschwitz specjalne przesłanie do Polaków. Mówi w nim, że Niemcy zawsze będą ponosili odpowiedzialność „za te okropne czyny”.","Rolf Nikel przypomina, że ze względu na rocznicę wyzwolenia byłego niemieckiego nazistowskiego obozu koncentracyjnego Auschwitz do Polski przybędzie prezydent Niemiec Frank Walter-Steinmeier.  – Bardzo się cieszę, że wszyscy nasi politycy wypowiedzieli się bardzo jasno o niemieckiej odpowiedzialności za te okropne czyny. Odpowiedzialność ta zawsze będzie po naszej stronie i wyróżniamy się na tle tych, którzy chcą zmieniać prawdę historyczną – podkreślił w wystąpieniu niemiecki ambasador. W jego ocenie, obowiązkiem Niemców jest „zawsze pamiętać o tym dla przyszłych pokoleń, na wieczność. Ważne jest również, aby wyciągać wnioski, aby walczyć z nienawiścią, antysemityzmem”. – Dzisiaj jestem pewien, że musimy budować niemiecko-polski związek na podstawie tej historycznej prawdy. Myślę, że odniesiemy sukces – podsumował.",,
"Lubnauer: Klub KO powinien powstać na drodze porozumienia, a nie wrogiego przejęcia posłów","Nowy klub nie jest klubem Koalicji Obywatelskiej; taki klub powstaje na drodze porozumienia, a nie wrogiego przejęcia posłów – oświadczyła przewodnicząca Nowoczesnej Katarzyna Lubnauer. – To, co dzisiaj się stało, nadwyręża nasze zaufanie do PO, utrudni rozmowy; ale myślę, że ich nie zamyka – dodała.","Klub PO przyjął nową nazwę: Klub Parlamentarny Platforma Obywatelska - Koalicja Obywatelska. Dołączyło do niego siedmiu posłów Nowoczesnej i poseł Piotr Misiło, który został wykluczony z Nowoczesnej w miniony piątek. Oznacza to, że klub Nowoczesnej przestał istnieć. Lubnauer komentując decyzję byłych już posłów Nowoczesnej, podkreśliła, że nie doszło do połączenia klubów, a nowy klub nie jest klubem Koalicji Obywatelskiej. – Przejście kilku posłów nie czyni z tamtego klubu klubu Koalicji Obywatelskiej. To, co się dzisiaj stało, niewątpliwie nadwyręża nasze wzajemne zaufanie, ale uważam, że KO, szersza koalicja, jest potrzebna Polsce – dodała szefowa Nowoczesnej. Jak zaznaczyła, sytuacja ta utrudnia rozmowy koalicyjne, jednak nie zamyka ich. Według nieoficjalnych informacji PO miała zagwarantować Kamili Gasiuk-Pihowicz drugie miejsce na liście z okręgu warszawskiego w wyborach do Parlamentu Europejskiego.Szefowa Nowoczesnej zwracała uwagę, że siedmioro posłów Nowoczesnej nie informowało jej o zamiarze odejścia. Ponadto - jak wskazywała - przekonywali na porannej konferencji prasowej, że pozostaną w klubie Nowoczesnej.Lubnauer podkreśliła, że nie planuje na razie dołączenia do wspólnego klubu KO. Pytana, czy nie ma poczucia porażki, Lubnauer stwierdziła, że nie jest sukcesem fakt, że z klubu wyszło część posłów. – Każdy odpowiada sam przed sobą i każdy musi zdecydować, jakie ideały uważa za ważne; widocznie dla tych posłów ideały Nowoczesnej nie były wystarczająco ważne – mówiła.",,
"Lepper atakuje, Napieralski apeluje, Mikke obiecuje","Szef Samoobrony, kandydat na prezydenta Andrzej Lepper
uważa, że minister sprawiedliwości powinien podać się do dymisji w związku z zamieszaniem przy rejestracji jego kandydatury. Chce też debaty z
Jarosławem Kaczyńskim na temat ich wspólnego rządu. Z kolei jego konkurent z klubu SLD Grzegorz Napieralski zaapelował do wyborców, by „nie sprowadzać kampanii jedynie do kandydatów PiS i PO”. Obaj kandydaci zgodnie stwierdzili, że kampania będzie brutalna. Kampania Janusza Korwin-Mikkego bazować będzie na przekonaniu wyborców, że Polska jednak może być normalnym krajem.","PKW początkowo odmówiła rejestracji Leppera, ponieważ otrzymała nieaktualneinformacje z Krajowego Rejestru Karnego o prawomocnym skazaniu Leppera w 2006 r. za znieważenie ówczesnego szefa MSZ Włodzimierz Cimoszewicza. Później PKW dowiedziała się, że jego sprawa została umorzona w grudniu ub. roku. Cała sytuacja była wynikiem niedoinformowania KRK, do którego nie wpłynęło pismo o umorzeniu sprawy Leppera z Sądu Okręgowego w Warszawie.Lepper został jednak w końcu zarejestrowany przez PKW jako kandydat na prezydenta.  „Bezpośredni kontakt z wyborcami""Przewodniczący Samoobrony uważa, że odpowiedzialność za tę sytuację ponosiminister sprawiedliwości Krzysztof Kwiatkowski. – Minister powinien podać się do dymisji i tonatychmiast. Nie powinien czekać, nie szukać winnych, bo to jest taka taktyka „spychologii”, minister spycha na pracowników - powiedział Lepper w Lublinie na jednym z bazarów, gdzie spotykał się z wyborcami.Jak dodał, „cieszy się, że tak się stało”, bo „w końcu może minister weźmiesię do pracy”. – Pan minister Kwiatkowski nie będzie komentował wyroków sądu, gdzie nie zna żadnych dokumentów, jak to było w moim wypadku, a w końcu weźmie się zapracę, bo to on za to odpowiada. To nie sędziowie są winni, to nie pracownicy krajowego rejestru, tylko minister, bo on pozwala, że taki jest przepływ informacji a nie inny - powiedział Lepper.Lepper nie chciał powiedzieć, którego kandydata poprze, jeśli nie wejdzie do drugiej tury wyborów. Proszony o ocenę kandydata PiS podkreślił, że Jarosław Kaczyński przeżywa wielką tragedię. Lepper zaznaczył przy tym, że jest przeciwny wykorzystywaniu katastrofy pod Smoleńskiem w kampanii wyborczej, „a to niestety ma miejsce dzisiaj w Polsce”.Kandydat Samoobrony powiedział ponadto, że chce merytorycznej debaty z Kaczyńskim na temat przeszłości i działań rządu koalicji PiS-Samoobrona-LPR. –  Zapraszam Kaczyńskiego do debaty. Niech usiądzie ze mną i podebatuje na temat naszego wspólnego rządu. Wyjaśnimy sobie dużo spraw merytorycznych, nie ubliżając sobie, merytorycznie podyskutujemy na temat programu, który mieliśmy realizować, programu Solidarne Państwo - powiedział.Jego kampania  ma polegać głównie na bezpośrednim kontakcie zwyborcami, z którymi Lepper spotykać się będzie m.in. na bazarach itargowiskach.  „Walka będzie ostra""Zdaniem lidera lewicy Grzegorza Napieralskiego walka o prezydenturę dotyczy nie tylko Jarosława Kaczyńskiego i Bronisława Komorowskiego. – Dzisiaj tworzy się niedobra sytuacja i fałszywy obraz - że mamy tylko i wyłącznie wybór pomiędzy Kaczyńskim a Komorowskim – powiedział na konferencji prasowej w Katowicach, kandydat SLD na prezydenta. – To nieprawda, to absolutnie fałszywa teza i bardzo zła alternatywa, bo wybieramy między prawicą a prawicą (...)- dodał. W opinii Napieralskiego, byłby to wybór pomiędzy sięgającym po hasłapopulistyczne, a czasem nawet skrajne PiS, a neoliberalną Platformą, która mówiła o prywatyzacji szpitali czy odpłatnych studiach. Z drugiej strony - przekonywał Napieralski - jest „otwarta światopoglądowo, nowoczesna, bardzo postępowa” lewica.Kandydat SLD opowiada się za merytoryczną kampanią z debatami dotyczącymiprzyszłości Polski, ale przyznał, że spodziewa się ostrej politycznej walki, w której pojawią się nieuczciwości i pomówienia. Przypomniał, że ataki na Włodzimierza Cimoszewicza przed kilkoma laty doprowadziły do wycofania się tego lewicowego kandydata ze startu w wyborach. Napieralski - pytany o to, czym ryzykuje startując w wyborach - ocenił, żeniczym, bo udział w kampanii wyborczej jest szansą dla każdej partii.Rezygnacja z kampanii dyskwalifikuje daną formację polityczną - oświadczył.Wśród tematów, które zdominują kampanię Napieralskiego ma się pojawić m.in.służba zdrowia i praca. Szef Sojuszu opowiada się za silną pozycjąprezydenta, zapewniającego polityczną równowagę.  Jego zdaniem, w polityce zagranicznej powinno się poszukiwać przyjaciół przede wszystkim wśród sąsiadów. Kandydat SLD opowiada się za wzmocnieniem pozycji Polski w UE i NATO oraz utrzymaniem strategicznego partnerstwa z USA. – Namawiałbym tylko Stany Zjednoczone, żeby w końcu zaprzyjaźniły się z nami do końca i zniosły wizy - powiedział.  „Jeszcze będzie normalnie”Dla kandydującego w wyborach prezydenckich b. prezesaUPR, obecnie lidera partii Wolność i Praworządność Janusza Korwin-MikkegoPolska nie jest normalnym krajem. Jednym z celów jego kampanii jest - jakmówił - przekonanie ludzi, że można jednak żyć w normalnym kraju.– W normalnymkraju żyje się za swoje pieniądze, a nie za cudze. W normalnym kraju tepieniądze pochodzą z pracy, a nie z głosowania - mówił kandydat naprezydenta. W jego ocenie, również cała Europa nie jest normalna.Korwin-Mikke widzi duże szanse na znalezienie się w drugiej turze wyborów. Nie chciał zdradzić kogo ewentualnie poprze jeżeli do niej nie wejdzie.",,
Rosja robi zakusy na Białoruś. Łukaszenka jedzie rozmówić się z Putinem,"Prezydent Białorusi Aleksander Łukaszenka udaje się we wtorek z roboczą wizytą do Moskwy. Przeprowadzi rozmowy z prezydentem Władimirem Putinem dotyczące dwustronnych relacji gospodarczych. Media wskazują, że Łukaszenka będzie chciał oprzeć się Moskwie, która domaga się „pogłębienia integracji”.","Mińskowi zależy na tym aby Rosja kompensowała Białorusi straty wynikające ze zmiany zasad rozliczeń za dostarczaną rosyjską ropę. Władze w Mińsku oceniają, że z tego tytułu straty Białorusi mogą wynieść kilkanaście miliardów dolarów.Dotychczasowe rozmowy z rosyjskimi władzami w kwestii kompensacji tych strat nie przyniosły rezultatu.Rosyjscy politycy dają do zrozumienia, że Białoruś może liczyć na dalsze wsparcie finansowe, gdy zdecyduje się na pogłębienie integracji z Rosją. Białoruskie władze widzą w tym zagrożenie.Łukaszenka na poniedziałkowej naradzie rządowej poinformował, że rozmowy z prezydentem Putinem będą trudne. – Wy wszyscy to doskonale rozumiecie. Chciałbym omówić z wami jak będziemy postępować dalej w kwestii integracji z Rosją bezwzględnie szanując niezależność obu krajów – mówił prezydent.Niezależne białoruskie media zwracają uwagę , że Łukaszenka i Putin w tym roku spotykali się już kilkakrotnie, jednak rozmowy nie przyniosły efektu.",,
Witek: „Niech Święta i Nowy Rok 2020 będą czasem dobra dla Polski” [WIDEO],"Marszałek Sejmu Elżbieta Witek złożyła wszystkim życzenia z okazji zbliżających się świąt Bożego Narodzenia. Jak podkreśliła, te święta mają „wielką magiczną moc”, w tym czasie „chcemy być razem, wspieramy się, pomagamy”.","„Jest taki czas, że wszystko kojarzy nam się ze świętami Bożego Narodzenia. One mają wielką, magiczną moc. Chcemy być razem, wspieramy się, pomagamy. Myślimy o tym, jak wiele nas łączy i zapominamy, co nas dzieli. Siadając do wigilijnego stołu i łamiąc się opłatkiem, wierzymy w miłość, którą obdarzył nas Chrystus. Niech te nadchodzące święta Bożego Narodzenia i Nowy Rok 2020, będą czasem dobra dla nas wszystkich, dla Polski, wspólnie możemy zrobić wiele dobrego. W imieniu Sejmu Rzeczpospolitej Polskiej, życzę Państwu wesołych Świąt” — powiedziała marszałek Witek.",,
Donald Trump zapowiedział ubieganie się o reelekcję,"Prezydent USA Donald Trump zapowiedział w wywiadzie dla „Daily Mail”, że zamierza ubiegać się o reelekcję w wyborach, które odbędą się w 2020 roku. Obecnie, jak stwierdził, nie ma nikogo, kto mógłby go pokonać.","„Wygląda na to, że wszyscy mnie chcą” – powiedział Trump w rozmowie z Piers Morgan z „Daily Mail”. Podkreślił, że obecnie w Partii Demokratycznej nie ma polityka, którego mógłby się obawiać w najbliższych wyborach. „Znam ich wszystkich i nie widzę nikogo, kto mógłby mnie pokonać” – oświadczył.Trump wspomniał też o rozmowie z królową Elżbietą II podczas piątkowej wizyty w Wielkiej Brytanii. Wyjaśnił, że jednym z tematów tej rozmowy był Brexit: „Królowa powiedziała mi, i to jest prawda, że to bardzo skomplikowany problem i że nikt chyba nie miał pojęcia, jak bardzo będzie to trudne”.Według Trumpa królowa Elżbieta jest „niesamowitą kobietą, jest piękna, to znaczy na zewnątrz i wewnątrz”. „Jest piękną kobietą” – podkreślił amerykański prezydent.",,
"Prezes PiS wyjaśnia, o co chodzi w dopłatach do krów i świń. To nie są pieniądze z budżetu państwa","– To jest całkowicie w ramach możliwości nie tyle Polski, co po prostu środków europejskich z tzw. programu rozwoju obszarów wiejskich – tak prezes PiS Jarosław Kaczyński wyjaśniał w TVP Info kwestię finansowania zaproponowanych przed tygodniem świadczeń dla rolników – 100 złotych od jednego tucznika i 500 zł od jednej krowy. – Z tych środków, a one są niemałe i  prawdopodobnie w tej (unijnej -red.)perspektywie budżetowej będą zwiększone, będzie można uzyskać poważne sumy, jeżeli tylko rolnicy się tym zainteresują – podkreślił.","– Ja wiem o tym, że panie i panowie z PSL-u, tej kontynuacji komunistycznego ZSL-u, próbują się naśmiewać z tych stu złotych – co najmniej stu złotych – od jednego tucznika czy pięciuset złotych od krowy. Zapominają tylko, że ja wyraźnie powiedziałem, że to jest wtedy, jeżeli to jest własny chów, a w Polsce bardzo często sprowadza się prosiaki z zewnątrz. Tu chodzi o własny chów, własną paszę, o nieużywanie GMO i o to, żeby był także dobrostan zwierząt. Żeby one były dobrze utrzymywane – podkreślił lider PiS-u.  – To jest całkowicie w ramach możliwości nie tyle Polski, co po prostu środków europejskich z tzw. programu rozwoju obszarów wiejskich czy funduszu rozwoju obszarów wiejskich – powiedział. – Z tych środków, a one są niemałe i prawdopodobnie w tej perspektywie budżetowej będą zwiększone, będzie można uzyskać poważne sumy, jeżeli tylko rolnicy się tym zainteresują – przekonywał polityk. Polityczna wojnaStarania o środki unijne, które byłby przeznaczone na dopłaty dla hodowców, prezes PiS ogłosił na konwencji regionalnej tej partii w Kadzidle k. Ostrołęki przed tygodniem, 6 kwietnia. Informacje te zostały natychmiast wykorzystanie w bieżącym sporze politycznym oraz przez niektórych członków ZNP, którzy uczestniczą w strajku nauczycieli. Sprawę kilka dni po konwencji tłumaczyła na Facebooku wicemarszałek Senatu Maria Koc. „Jak ktoś jest przeciwko PiS, to ta przypadłość wyłącza mu myślenie i wtedy klepie, co usłyszy, nie nadwyrężając szarych komórek. Nie bierzcie więc przykładu z Broniarza, który porównał nauczycieli do zwierząt z tego programu. Szanujcie siebie i innych” – napisała. „Czytam wpisy na fb ludzi wykształconych i mądrych, którzy oburzają się, że są pieniądze na krowy i świnie, a nie ma na nauczycieli. Nie wiem, czy to niewiedza, czy zła wola, ale tak, czy inaczej to fałszywa informacja. Powtarzana wiele razy nie stanie się prawdziwą. Moje wyjaśnienie sytuacji pewnie nie na wiele się zda, ale spróbuję” – rozpoczyna swój wpis Maria Koc.Polityk tłumaczy, na czym polega program dotacyjny UE dla małych i średnich gospodarstw zajmujących się tradycyjnym chowem bydła i trzody. Jak pisze, z programu „korzysta się tak, że dostaje się dopłaty do każdej sztuki świni i do każdej krowy. Tak Unia wymyśliła. I na to daje pieniądze”.Koc przypomina, że polscy rolnicy z takich dotacji nie korzystają, gdyż rząd PO-PSL nie zadbał o to, by Polska była wpisana do programu na lata 2014-2020. Wypowiedź prezesa PiS oznaczała, że Warszawa będzie zabiegać o wpisanie Polski do programu na lata 2021-2027.Jak dodaje, dziwi ją naśmiewanie się z takiej sytuacji, skoro dotacje dla rolników w Europie Zachodniej funkcjonują już od 40 lat. „Nie bierzcie więc przykładu z Broniarza, który porównał nauczycieli do zwierząt z tego programu. Szanujcie siebie i innych” – kończy wpis wicemarszałek Senatu.",,
Rosja zawiesza wolny handel z Ukrainą. Putin podpisał dekret,"Od początku przyszłego roku przestanie funkcjonować strefa wolnego handlu między Rosją i Ukrainą. Oficjalny dokument w tej sprawie podpisał Władimir Putin. Jak podaje agencja RIA Nowosti, decyzja jest związana z wejściem w życie umowy o wolnym handlu między Ukrainą i UE.","Według oficjalnego komunikatu umieszczonego na państwowej stronie internetowej z nowymi aktami prawnymi, zawieszenie strefy to wynik „nadzwyczajnych okoliczności, grożących interesom i gospodarczemu bezpieczeństwu Federacji Rosyjskiej”. Dekret Putina zacznie obowiązywać w dniu, gdy w życie wejdzie umowa o wolnym handlu między Kijowem i Brukselą (DCFTA). Według ukraińskiej agencji Unian, Moskwa zapowiadała, że w odpowiedzi na to porozumienie wprowadzi pełne embargo na niektóre ukraińskie towary. DCFTA to najważniejsza i największa część umowy stowarzyszeniowej UE – Ukraina, podpisanej w czerwcu 2014 r. Rosja uważa, że wchodzące 1 stycznia w życie porozumienie zaszkodzi jej interesom gospodarczym i groziła podjęciem kroków odwetowych, aby chronić swój rynek.1 grudnia bez porozumienia zakończyły się trójstronne negocjacje pomiędzy Rosją, Ukrainą i UE na temat rosyjskich zastrzeżeń do umowy DCFTA.",,
Szlak imigrantów wiedzie teraz przez Chorwację. Premier Węgier rozważa kolejne płoty na granicach,"Blisko cztery tysiące migrantów dotarło do Chorwacji w ciągu 24 godzin od czasu, gdy Węgry zamknęły swą granicę z Serbią – podała w czwartek państwowa telewizja chorwacka HRT. Fala imigrantów skierowała się w tym kierunku po tym, jak Węgrzy zamknęli granicę z Serbią. Teraz Viktor Orban zapowiada stawianie płotów na kolejnych odcinkach – z Rumunią i Chorwacją.","Migranci, wśród których są uchodźcy uciekający przed konfliktami zbrojnymi na Bliskim Wschodzie, nadal napływają do Chorwacji; kraj ten stał się dla nich nową bramą do Unii Europejskiej – relacjonuje HRT.W środę MSW w Zagrzebiu informowało o 1200 osobach, które tego dnia przybyły do Chorwacji z Serbii.Granica serbsko-węgierska zamknięta Drogę przez Chorwację migranci wybierają z powodu zamknięcia granicy serbsko-węgierskiej i wprowadzenia na Węgrzech zaostrzonych przepisów dotyczących nielegalnego przekraczania granicy.Premier Chorwacji Zoran Milanović zapewnił w środę, że jego kraj jest gotowy przyjąć migrantów lub skierować ich do krajów, które są ich celem – Niemiec lub państw skandynawskich. Słowenia przywraca kontrole graniczne   300 osób rannych w tym 30 dzieci to bilans środowych zamieszek na granicy serbsko-węgierskiej. Wyjątkowo niespokojnie było na  przejściu  Horgoš-Roszke. Nielegalni imigranci kilkukrotnie próbowali sforsować płot  graniczny, którego cały czas pilnowali węgierscy policjanci. Kiedy część z nich dostała się na teren Węgier, mundurowi rozpędzili ich przy pomocy  gazu łzawiącego i armatek wodnych.  W reakcji na zamieszki, Słowenia zdecydowała się na  przywrócenie kontroli na przejściach w kierunku Węgier. Po budowie płotu z zasiekami na granicy z Serbią, Orban zapowiada budowę płotu na granicy z Rumunią, wewnętrznej granicy Unii. W proteście przeciw zapowiedziom Węgrów MSZ Rumunii wezwało węgierskiego ambasadora. Orban zapowiedział też, że chce postawić płot w kilku miejscach na granicy z Chorwacją.Inne podejście do imigrantów prezentują na razie Chorwaci. Premier Zoran Milanović wykluczył, by Chorwacja mogła na granicy wznieść mur podobny do tego, jaki powstaje na granicy serbsko-węgierskiej.",,
Saryusz-Wolski: Macron musi wrócić do szeregu,"–  Za tym kryje się intencja polityczna, żeby wyrzucić Amerykanów z Europy, a zaprosić do Europy Rosjan – powiedział w TVP Info Jacek Saryusz- Wolski z PiS. Tak skomentował krytyczne słowa prezydenta Francji dotyczące NATO.","Prezydent Francji Emmanuel Macron w wywiadzie dla tygodnika „The Economist” mówił o „śmierci mózgowej NATO” z powodu - jak ocenił - braku koordynacji między Stanami Zjednoczonymi i Europą.  – To niedopuszczalna i karygodna wypowiedź w ustach prezydenta. Ekspert może tak mówić, ale prezydent - nie. To czyni ogromne szkody, jeśli chodzi o bezpieczeństwo – powiedział Saryusz- Wolski  i zwrócił uwagę, że nieprzypadkowo natychmiast pojawiły się riposty Angeli Merkel czy szefa NATO Jensa Stoltenberga.  Saryusz-Wolski podkreślił, że podstawą naszego bezpieczeństwa jest wiarygodność NATO. Jego zdaniem po tych ripostach to prezydent Macron musi wrócić do szeregu. – Wydaje się, że za tym kryje się intencja polityczna, żeby wyrzucić Amerykanów z Europy, a zaprosić Rosjan. To jest do tego przygrywka. Chodzi o to, by stworzyć coś, co Macron nazywa strategiczną autonomią, czyli zastąpić NATO europejską obroną  – mówił euro poseł PiS.",,
„Debata w PE to o wiele lepsza kampania dla PiS niż gospodarskie przeglądy”,"–  Udało się przełamać pewien imposybilizm – powiedział Grzegorz Jankowski z Superstacji, podsumowując dwa lata rządu PiS. Andrzej Stankiewicz z portalu onet.pl uważa, że teraz ważą się losy premier Beaty Szydło i sporej części rządu. Maciej Kożuszek z „Gazety Polskiej” stwierdził z kolei, że debata w PE to o wiele lepsza kampania wyborcza dla PiS niż wszystkie gospodarskie przeglądy ministrów.","Andrzej Stankiewicz z portalu onet.pl zauważył, że PiS ma kilka filarów, na których od początku opiera swoje rządy; jego zdaniem to skutkuje wysokim poparciem.Przede wszystkim są to większe pieniądze na sprawy socjalne.  – Nie przypadkiem pierwszym ministrem dzisiaj występującym był wicepremier Morawiecki, który ma pieniądze zarabiać, a drugą – minister Rafalska, która ma je wydawać – powiedział. Podkreślił, że rząd bardzo często o tym przypomina. Drugi segment, jaki wymienił, to krytyka rządów PO. Trzecia kwestią, jaką wymienił dziennikarz, ma być sprawdzony w kampanii element. – Np. minister Błaszczak, który przypomina o uchodźcach – powiedział i przypomniał, że to przysporzyło PiS-owi głosów w kampanii. – Te trzy elementy to kampania polityczna w momencie, kiedy rząd ewidentnie buksuje, czeka go poważna zmiana personalna. Zdaniem Stankiewicza ważą się losy premier Szydło i sporej części rządu, ale jest też możliwe, że ostatecznie zmiana ograniczy się do trzech, czterech ministrów. Rząd przygotowuje się do rekonstrukcjiGrzegorz Jankowski z Superstacji i Polskiego Radia 24 także uważa, że rząd przygotowuje się do rekonstrukcji. – Jest pytanie, czy premier Szydło zostanie zmieniona przez prezesa Kaczyńskiego – powiedział. W jego ocenie rząd wie oczywiście, że wiele rzeczy udało się zrobić. – Udało się przełamać pewien imposybilizm. Rząd PiS wprowadził wiele znaczących zmian odczuwalnych przez ludzi, a tym samym rozbudził ogromne oczekiwania społeczne – dodał. W jego ocenie służba zdrowia i mieszkanie to elementy, które stoją w miejscu. ",,
Rejestracja do 2020 roku? Co ze służbą zdrowia? Minister ds. brexitu o sytuacji Polaków,"Po brexicie prawa Polaków mieszkających na Wyspach będą zagwarantowane – zapewnił brytyjski pełnomocnik do spraw brexitu Stephen Barclay. W specjalnym wywiadzie dla TVP Info minister podkreślił, że Wielka Brytania powinna przede wszystkim skupić się na utrzymaniu długoterminowych relacją zarówno z Polską, jak i całą Unią Europejską. Zapewnił też, że premier Boris Johnson jest zdeterminowany, by Wielka Brytania wyszła z Unii w sposób uporządkowany.","– Ważne, abyśmy zrealizowali wynik głosowania. Ten wynik były demokratyczny i ważny dla naszej demokracji zarówno w Wielkiej Brytanii jak i w Unii Europejskiej aby pokazać, że zrealizujemy ten demokratyczny wybór. Najlepszym sposobem by to zrobić jest opuszczenie przez Wielką Brytanię Unii Europejskiej z umową, ponieważ leży to zarówno w interesie Wielkiej Brytanii, ale również w interesie Polski i całej UE – stwierdził w wywiadzie Stephen Barclay.– Premier Boris Johnson jest zdeterminowany by to zrobić, dlatego też rozmawia z liderami w całej Europie, z przywódcami, dlatego również jestem tu w Polsce i rozmawiam z przedstawicielami polskiego rządu i polskiego biznesu o tym, jak ważne jest to, byśmy opuścili UE z umową – podkreślił brytyjski minister w rozmowie z reporterem TVP Info Piotrem Kućmą.„Twardy” brexitSpytany, czy nadal istnieje możliwość opuszczenia UE bez umowy, co oznaczałoby tzw. twardy brexit, minister podkreślił, że ważne jest uszanowanie wyniku wyborów. – Ważne jest, jeśli nie uda się wyjść w UE z umową, by wtedy uszanować demokratyczny wynik wyborów i wyjść bez umowy – zaznaczył. Podkreslił jednak, że otrzymał jasny sygnał, zwłaszcza od liderów biznesu z naszego kraju, że najlepszym rozwiązaniem był by brexit w oparciu o umowę. – Oni chcą, aby politycy zagwarantowali wyjście z umową i ważne, abyśmy współpracowali razem. Abyśmy uniknęli braku umowy, ale musimy uszanować wynik referendum i musimy wyjść z UE 31 października – stwierdził BarclayCo z Polakami na wyspach?Stephen Barclay odniósł się również do sytuacji Polaków mieszkających na terenie Wielkiej Brytanii w następstwie brexitu. – Mam jasny przekaz do polskich obywateli w Wielkiej Brytanii. Jestesmy niezmiernie wdzięczni, że Zjednoczone Królestwo stało się ich domem, są niezmiernie szanowani. Przedstawiliśmy jasną ofertę. Ich prawa będą zagwarantowane – podkreślił minister.– Czytałem doniesienia prasowe w Polsce, które były nieprawdziwe, ponieważ sugerowały, ze prawa Polaków nie będą gwarantowane. Dlatego chcę jasno powiedzieć wszystkim widzom: Każdy, kto mieszka w Wielkiej Brytanii i jest obywatelem Unii Europejskiej, w tym Polski, w dniu 31 października będzie miał zagwarantowane dotychczasowe prawa. Do końca grudnia 2020 roku należy zarejestrować się zgodnie z nowym prawodawstwem. Ponad milion osób już to zrobiło. To jest bezpłatne i proces jest bardzo przejrzysty – zachęcał Barclay.",,
Morawiecki: Bój jest przed nami. Nic nie jest przesądzone,"– Przypomnijcie sobie mistrzostwa świata w koszykówce. Były dwie sensacje: Polska w jednej czwartej finału i Stany Zjednoczone, które odpadają w jednej czwartej finału. A więc nie można uważać że wszystko już jest załatwione. Na pewno bój jest przed nami – mówił premier Morawiecki, prosząc młodych członków sztabów regionalnych PiS o wsparcie w kolejnym etapie kampanii.","Najbliższe cztery tygodnie zadecydują o losie Polski na kolejne lata. Dlatego proszę was o to wsparcie, o wasze uśmiechy, o wasze serca, zaangażowanie, o mobilizowanie innych. Od tego zależy przyszłość Polski – mówił szef rządu podczas spotkania z młodymi działaczami Prawa i Sprawiedliwości w Domu Polonii w Warszawie.  Mateusz Morawiecki podziękował im za dotychczasową pracę podczas kampanii wyborczej. – Dziękuję wam za to, co robicie. Dziękuję wam za to, że jesteście ze mną. III Rzeczpospolita starała się do szpiku kości być antypolityczna, apolityczna, po to, żeby Polakom obrzydzić politykę, zniechęcić ich do polityki, a młodych ludzi w szczególności – przypomniał.",,
"Modlitwa nie o śmierć, a w intencjach Franciszka. Metropolita o słowach ks. Stańka","– Przyjąłem to z ogromnym bólem i żalem – tak metropolita krakowski abp Marek Jędraszewski zareagował na słowa ks. prof. Edwarda Stańka, który nie wykluczył modlitwy o śmierć papieża Franciszka. W sobotę wypowiedź ks. Stańka cytują media.","„Z ogromnym bólem i żalem przyjąłem wiadomość o słowach, jakie pod adresem Ojca Świętego Franciszka wypowiedział niedawno ks. prof. Edward Staniek podczas homilii w kościele sióstr Felicjanek w Krakowie” – napisał w sobotnim oświadczeniu metropolita krakowski abp Marek Jędraszewski. Jak dodał, rozmawiał już w tej sprawie z ks. Stańkiem. Metropolita krakowski zapewnił, że krakowski Kościół codziennie żarliwie modli się w intencjach Franciszka i „uprasza u Pana Boga tak konieczne dla Niego łaski w pełnieniu Urzędu Piotra w jednym, świętym, katolickim i apostolskim Kościele”. Krakowski duchowny miał wymienić „błędne poglądy papieża”, w tym – jak czytamy na stronie Radia Zet – otwarcie na muzułmanów oraz żyjących w stanie grzechu śmiertelnego. – Papież Franciszek na wysokim świeczniku, będąc pod presją układów, wyraźnie odchodzi od Jezusa w dwu punktach: błędnie interpretuje Jego miłosierdzie – miał powiedzieć ks. Staniek.  Dodał, że Polacy wspominają zwycięstwo pod Wiedniem i że „lepiej niż inni rozumiemy, że o dialogu z nimi nie ma mowy”.",,
Wybuch w samolocie Ryanair. Pasażerowie w popłochu uciekali z maszyny,"Załoga samolotu linii Ryanair podjęła decyzję o natychmiastowej ewakuacji po tym, jak jednemu z pasażerów wybuchł powerbank podłączony do telefonu. Na szczęście skończyło się na strachu i drobnych obrażeniach, które pasażerowie odnieśli opuszczając samolot w panice.",Do incydentu doszło ok. 17.30 na lotnisku El Prat w Barcelonie. Boeing 737-800 w barwach przewoźnika Ryanair miał lecieć na Ibizę.,,
Niemcy: Rekordowe nakłady na integrację uchodźców,"Niemcy wydały w zeszłym roku rekordową sumę 23 mld euro na pomoc w integracji ponad 1 mln uchodźców w tym kraju i na walkę za granicą z głównymi przyczynami migracji – pisze Agencja Reutera. Powołuje się na raport rządowy, do którego uzyskała dostęp.","Mowa o dorocznym raporcie przygotowanym przez niemieckie ministerstwo finansów. Oczekuje się, iż rząd kanclerz Angeli Merkel będzie ten raport omawiał w środę.Agencja zwraca też uwagę, że wzrost wydatków na integrację uchodźców jest spowodowany głównie zwiększonymi wydatkami na przedsięwzięcia, które mają na celu powstrzymanie migrantów przed dostaniem się do Unii Europejskiej i poprawienie warunków życia w ich krajach ojczystych. Na walkę z podstawowymi przyczynami migracji rząd Niemiec przeznaczył w 2018 r. 7,9 mld euro, o 16 proc. więcej niż w 2017 r. Niemieckie kraje związkowe, na których spoczywa główna odpowiedzialność za zakwaterowanie i integrację przybyszów z takich krajów, jak Syria, Irak i Afganistan, otrzymały na to w zeszłym roku od rządu federalnego 7,5 mld euro – wskazano w omawianym dokumencie. Oznacza to wzrost o 14 proc. w porównaniu z poprzednim rokiem.",,
„Dobra rozmowa o polskich sprawach”. Wojciechowski o spotkaniu z europosłami PO i PSL,"– To była bardzo konkretna, merytoryczna rozmowa o tym, co trzeba zrobić dla rolnictwa europejskiego i reprezentowania Polski w UE. Nie we wszystkim się zgadzaliśmy, ale to była dobra, potrzebna rozmowa. Mam nadzieję, że wszyscy posłowie polscy, bez względu na przynależność polityczną, poprą moją kandydaturę – powiedział polski kandydat na stanowisko unijnego komisarza do spraw rolnych Janusz Wojciechowski. Polityk skomentował spotkanie z politykami PO i PSL.","W Strasburgu z politykami Platformy Obywatelskiej i Polskiego Stronnictwa Ludowego rozmawiał Janusz Wojciechowski, wskazany przez polski rząd kandydat na stanowisko unijnego komisarza do spraw rolnych. – Przedstawiam moją wizję rolnictwa europejskiego, rolnictwa zorientowanego na ochronę środowiska, ochronę klimatu, dobrostan zwierząt. I to jest dobrze przyjmowane przez większość moich rozmówców. Myślę, że to zwiększa szanse na poparcie mojej kandydatury – mówił Wojciechowski na konferencji prasowej, która odbyła się po spotkaniu. Jak dodał, na spotkaniu z klubem PO przedstawił dokładne informacje ws. postępowania prowadzonego przez Europejski Urząd ds. Zwalczania Nadużyć Finansowych (OLAF), dotyczącego domniemanych nieprawidłowości przy rozliczaniu wyjazdów służbowych z czasów, gdy polityk był jeszcze europosłem. Według Wojciechowskiego nie doszło do złamania prawa. Jak dodał, nie ma niczego do ukrycia w tej sprawie i nie obawia się postępowania. Zadeklarował, że postara się, by przewodniczący PE udostępnił europosłom ustalenia w tej sprawie. – Moje rozliczenia z PE w każdym przypadku były uczciwe – stwierdził Wojciechowski. – Chcę, żeby polska kandydatura uzyskała poparcie ponad politycznymi podziałami i wiele wskazuje, że takie poparcie otrzyma – zakończył swoją wypowiedź. Europosłowie PO i PSL również komentują spotkanie w pozytywnym tonie. Mówią o „dobrym spotkaniu” i liczą na „zamianę zapowiedzi w działania”. – Cieszymy się, że wyszedł z tą inicjatywą – mówi Andrzej Halicki z PO. Jak dodał, pierwszy krok jest „obiecujący”, a deklaracje Wojciechowskiego ocenił jako „daleko idące”. – Oczekujemy większych konkretów. Złożył deklaracje polityczne, natomiast mamy nadzieję, że w procesie wyboru, przesłuchań w PE będziemy mogli się dowiedzieć, na czym ma polegać wyrównanie dopłat bezpośrednich, jeśli chodzi o polskich rolników – powiedział z kolei Krzysztof Hetman z PSL. Przed Wojciechowskim przesłuchania przed komisjami prawną i do spraw rolnych. Tam europosłowie wydadzą opinię o jego nominacji i zdecydują, że nie ma przeszkód prawnych, by pełnił swoją funkcję.",,
Kryzys w raju. Sędziowie Sądu Najwyższego aresztowani,"Przewodniczący Sądu Najwyższego Malediwów Abdulla Saeed i inny sędzia tego sądu Ali Hameed zostali aresztowani przez policję. Jak napisano w komunikacie – „w związku z toczącym się śledztwem”, ale nie podano szczegółów. Media wskazują, że ma to związek z zaostrzającym się kryzysem politycznym w tym wyspiarskim kraju na Oceanie Indyjskim.","Policja wkroczyła do gmachu Sądu Najwyższego wieczorem. Saeed i Hammed zostali aresztowani. Pozostali sędziowie mają być przetrzymywani w budynku.Wcześniej rząd zawiesił parlament (Madżlis) i wprowadził 15-dniowy stan wyjątkowy. Kilka godzin po jego ogłoszeniu policja aresztowała byłego prezydenta Maumuna Abdula Gajuma. Stojący na czele rządu w latach 1968-2008 Gajum to przyrodni brat obecnego przywódcy Abdulla Yameena.Sąd swoje – rząd swojeNiepokoje rozpoczęły się po tym jak w piątek Sąd Najwyższy nakazał zwolnienie z aresztu przedstawicieli opozycji oraz uznał proces byłego prezydenta Mohameda Nasheeda za niekonstytucyjny. Wyrokowi nie podporządkował się rząd.Przez weekend na archipelagu trwały protesty opozycji, która wzywała społeczność międzynarodową do wsparcia wykonania orzeczenia Sądu Najwyższego. Rząd nakazał armii stawić opór wszelkim posunięciom Sądu Najwyższego, mającym na celu obalenie władzy Yameena.",,
Skandaliczne zachowanie posła Nitrasa w Sejmie [WIDEO],"Poseł Sławomir Nitras (PO-KO) schodząc z mównicy sejmowej podszedł do miejsca, w którym siedział prezes PiS Jarosław Kaczyński i zostawił przed nim dziecięcy bucik.","W tym momencie siedzący obok wicemarszałek Sejmu Ryszard Terlecki (PiS) chwycił bucik i rzucił w Nitrasa. Następnie Nitras go podniósł i próbował ponownie położyć go przy Kaczyńskim, jednak na jego drodze stanął szef gabinetu politycznego premiera Marek Suski oraz wiceminister sprawiedliwości Patryk Jaki.Do całej sytuacji odniósł się na antenie TVP Info minister sprawiedliwości Zbigniew Ziobro.– Wyzwiska, rzucanie przedmiotami to nie tylko jest zachowanie nieparlamentarne, ale też takie, które nie licuje z tą ogromną krzywdą – skomentował zachowanie Nitrasa minister sprawiedliwości.",,
„3:0 dla nas”. Polscy kibice opanowali Marsylię przed meczem z Ukrainą,"– Atmosfera jest super. Mamy wrażenie, że gramy na Stadionie Narodowym, tak tu jest biało-czerwono – stwierdził jeden z kibiców reprezentacji Polski czekający w Marsylii na mecz z Ukrainą. Fani są przekonani, że drużyna Adama Nawałki zwycięży wysoko. Najczęściej wskazują wynik 3:0…",,,
„Rolą szefa MON nie jest bycie stroną konfliktu”,"– Bywam używany jako narzędzie lub cel, ale na pewno nie jestem stroną tego konfliktu i nie mam zamiaru być; nie taka jest rola szefa MON – w ten sposób minister obrony narodowej Antoni Macierewicz odpowiedział na pytanie, „komu zależy na podsycaniu konfliktu z prezydentem”.","Macierewicz został spytany w Polskim Radiu 24 o to, „komu - jego zdaniem - zależy na podsycaniu konfliktu z prezydentem”. – Czy państwo słyszeliście jakąkolwiek moją wypowiedź podczas pełnienia funkcji ministra obrony narodowej w tej sprawie? Wydaje mi się, że nie. Nie było takich wypowiedzi i nie będzie takich wypowiedzi – odparł.– Bywam używany jako narzędzie w tej sprawie przez kogoś albo cel, ale na pewno nie jestem stroną tego konfliktu i nie mam zamiaru być – podkreślił szef MON. Dodał, że „nie taka jest rola” ministra obrony narodowej. Macierewicz został też spytany o doniesienia medialne o tym, że „ceną” za podpisanie przez prezydenta Andrzeja Dudę ustaw o Sądzie Najwyższym i KRS ma być jego dymisja.",,
Polska Grupa Zbrojeniowa przejmuje Stocznię Marynarki Wojennej w Gdyni,"Umowa przedwstępna na zakup będącej w upadłości likwidacyjnej Stoczni Marynarki Wojennej w Gdyni została podpisana. Jedynym oferentem w przetargu była spółka Polska Grupa Zbrojeniowa Stocznia Wojenna z siedzibą w Radomiu, która zaoferowała ponad 224 mln zł.","O podpisaniu umowy przedwstępnej na zakup Stoczni Marynarki Wojennej (SMW) przez syndyka stoczni Magdalenę Smółkę i prezesa Polskiej Grupy Zbrojeniowej Stoczni Wojennej, Konrada Konefała poinformowano w poniedziałek w Gdyni podczas konferencji prasowej na terenie zakładu.  Oferta Polskiej Grupy Zbrojeniowej (PGZ) została wybrana przez syndyka i zatwierdzona przez sędziego komisarza na początku lutego. Od tego czasu trwały negocjacje dotyczące transakcji. Umowa ostateczna kupna stoczni może być podpisana po wakacjach. Wiceminister obrony narodowej Bartosz Kownacki przypomniał, że jednym z założeń rządu Beaty Szydło było, aby przemysł stoczniowy i zamówienia z polskiej armii stały się jednym z kół zamachowych polskiej gospodarki. Przyznał, że „jednym z największych problemów była Stocznia Marynarki Wojennej (SMW), która (...) przez ostatnie kilkanaście lat swego potencjału nie wykorzystywała”.  Wyjaśnił, że polski przemysł stoczniowy jest skonsolidowany w oparciu o Polską Grupę Zbrojeniową (należą do niej stocznia Nauta w Gdyni i Gryfia ze Szczecina  – przyp. red.).  – Brakowało w tym portfolio SMW (...) a jej potencjał jest niezbędny dla polskich sił zbrojnych – tłumaczył. „Mają być naszym oczkiem w głowie”  Sekretarz stanu w KPRM Maciej Małecki podkreślił w Gdyni, że „SMW to jeden z filarów w systemie decydującym o poziomie bezpieczeństwa i suwerenności Polski”.  – Polskie firmy takie jak SMW mają być naszym oczkiem w głowie, a nie piątym kołem u wozu –  dodał. Przekonywał, że „rząd Beaty Szydło robi wszystko, żeby jak najwięcej środków wydawanych z budżetu państwa np. na modernizację polskiej armii było wydawane w polskich zakładach”. Stocznia Marynarki Wojennej w Gdyni pozostaje w upadłości likwidacyjnej od 2011 r. Postępowanie upadłościowe przeprowadza syndyk, którego poczynania nadzoruje sędzia komisarz z Sądu Rejonowego Gdańsk-Północ. Obwieszczenie sądowe o szczegółach przetargu ukazało się pod koniec listopada ubiegłego roku. Cena wywoławcza sprzedaży wynosiła 224 mln 909 tys. zł netto.  Przetarg obejmował prawo wieczystego użytkowania kilkudziesięciu działek o łącznej powierzchni ponad 30 ha, prawo własności budynków, budowli, obiektów inżynierii lądowej i wodnej, do dokumentacji, środków trwałych (maszyny i urządzenia, środki transportu), obiektów małej architektury, infrastruktury naziemnej i podziemnej wchodzącej w skład przedsiębiorstwa, udziałów w spółkach prawa handlowego oraz wartości niematerialnych i prawnych. W 2012 r. Stocznia miała 1,3 mln zł zysku, w 2013 r.  – 2,6 mln zł, w 2014 r.  – 7,1 mln zł a w 2015 r. Stocznia osiągnęła zysk w wysokości 22 mln zł.",,
Waszczykowski zdziwiony słowami Merkel. „Niezręczne sformułowanie”,"– Kategoryczne zdania kanclerz Niemiec, przesądzające sprawę wyboru szefa Rady Europejskiej, zadziwiają – powiedział w czwartek szef MSZ Witold Waszczykowski, odnosząc się do słów Angeli Merkel nt. reelekcji Donalda Tuska. Zapowiedział, że rząd będzie starał się odłożyć wybór szefa Rady.","Kanclerz Niemiec Angela Merkel powiedziała w czwartek w oświadczeniu w Bundestagu, na kilka godzin przed szczytem UE, że postrzega ponowny wybór Donalda Tuska na przewodniczącego Rady Europejskiej jako oznakę stabilności dla całej Unii Europejskiej.– Dzisiaj będziemy decydować o ponownym wyborze Donalda Tuska na przewodniczącego Rady Europejskiej na kolejne 2,5 roku – mówiła Merkel. Niemieccy parlamentarzyści zareagowali na jej słowa oklaskami. Pytany, czy słowa Angeli Merkel to próba wywierania presji na polski rząd, Waszczykowski wyraził nadzieję, że sprawa nie jest przesądzona.„Mamy szansę ją odłożyć. Dziś ta decyzja nie musi zapaść. Kadencja Tuska kończy się w końcu maja, więc jest ponad dwa miesiące czasu na rozmowy. Nie ma potrzeby podejmowania decyzji już dziś. Takie kategoryczne zdania przesądzające sprawę, płynące z ust pani Merkel, zadziwiają. Nie są potrzebne. My przekazaliśmy informację poprzez ministra spraw zagranicznych Niemiec, że jesteśmy gotowi rozmawiać. Ale by rozmawiać, potrzeba czasu” – powiedział. Na pytanie, czy Polska nie dopuści do uznania wyboru Donalda Tuska, nawet jeśli odbędzie się głosowanie, odparł: „Jest to opcja”. „Będziemy starali się doprowadzić do odłożenia tej sprawy. Mamy oficjalnego kandydata, który powinien mieć możliwość zaprezentowania się. Jeśli ktoś podtrzyma deklarację Tuska i oficjalnie go zgłosi, bo na razie nie jest oficjalnie zgłoszony, to można porównać tych kandydatów” – powiedział.Wyraził przekonanie, że kandydaci powinni przedstawić swoje opinie o sposobie funkcjonowania Rady Europejskiej. „Te opinie powinny być wzięte pod uwagę przez Radę i możemy za kilka, kilkanaście dni, albo za kilka tygodni, ponownie się spotkać i dokonać wyboru. Pośpiech jest niepotrzebny, jest nieuzasadniony” – podkreślił Waszczykowski.W Brukseli na rozpoczynającym się w czwartek po południu szczycie UE ma być omawiana kwestia przedłużenia kadencji obecnego szefa Rady Europejskiej Donalda Tuska. Polski rząd popiera kandydaturę Jacka Saryusz-Wolskiego.",,
„Wybór Tajaniego na szefa PE dla Donalda Tuska oznacza pogorszenie jego sytuacji”,"– Nie twierdzę, że szanse Donalda Tuska zostały sprowadzone do minimum, ale jego sytuacja się skomplikowała – powiedział w „Kwadransie politycznym” były przewodniczący SLD Leszek Miller.","Wybór nowego przewodniczącego PE, którym został we wtorek Antonio Tajani,  oznacza zdaniem Leszka Millera   pogorszenie sytuacji Donalda Tuska.  Teraz przedstawiciele Europejskiej Partii Ludowej zajmują trzy najważniejsze stanowiska –  stoją na czele Komisji Europejskiej,  Parlamentu Europejskiego i Rady Europejskiej.    Polityk SLD podkreślił, że socjaliści łatwo tego nie zaakceptują i będą dowodzić, że przynajmniej w jednym miejscu musi nastąpić zmiana. I będą mieć na myśli RE. – Nie chcę przez to powiedzieć, że szanse Donalda Tuska zostały sprowadzone do minimum, ale jego sytuacja się skomplikowała – ocenił Miller. „Sytuacja Kijowskiego jest beznadziejna”Miller skomentował także apel zarządu KOD do lidera o dymisję. – Sytuacja pana Kijowskiego jest beznadziejna. Dziwię się, że on tego nie rozumie – powiedział polityk SLD.    Podkreślił, że pieniądze na działalność KOD pochodzą z datków. – To są środki, które wkładano do puszek. Lekceważenie tej sytuacji, mówienie, że nic się nie stało, nie będzie akceptowane. Zarząd KOD ma oczywistą rację – mówił były premier i dodał, że postawa Kijowskiego w oczach opinii publicznej wygląda fatalnie.",,
Rosyjskie media przyznają wprost: na Ukrainie giną nasi żołnierze,"„Ważne, że giną nasi” – pisze rosyjska gazeta „Moskiewski Komsomolec”. Dziennik podkreśla, że nie ma znaczenia, czy są to żołnierze czy cywile-ochotnicy. Potwierdza też, że Rosja zaopatruje separatystów w sprzęt wojskowy, amunicję i ochotników. 
Gazeta przyznaje, że co prawda dowodów na to jest dużo, to oficjalnie Moskwa się do tego nie przyznaje.","Dotychczas o zaangażowaniu Moskwy w konflikt informowały głównie nieliczne w Rosji opozycyjne media. Teraz bardzo popularna gazeta ironicznie zauważyła, że rosyjskie władze wspierają nie tylko tak zwanych powstańców z Donbasu, ale również ukraińską armię, pomagając w budowie czołgów i wszelkiego rodzaju broni. Ukraina buduje czołgi z rosyjskiej stali „Sprzęt wojskowy to stal” - stwierdza gazeta, tłumacząc, że stal wytwarza się przy użyciu rudy żelaza i specjalnego rodzaju koksu. „I ten metalurgiczny koks pchamy na Ukrainę” - oskarża „Moskiewski Komsomolec”, dodając, że dzięki rosyjskiemu koksowi powstają ukraińskie wyposażenie wojskowe, które później zabijają Rosjan walczących w Donbasie. Wagonami wracają ciała żołnierzy Z danych, jakimi dysponuje gazeta, wynika, że tylko w marcu Rosja wysłała na Ukrainę 100 tysięcy ton specjalistycznego węgla. „Być może wagony kolejowe nie wracają puste, być może niektóre z nich wiozą cynk. Taki cynk naród nazywa gruz-200” - konkluduje gazeta. „Gruz-200” w rosyjskiej nomenklaturze wojskowej oznacza przesyłkę wojskową, zawierającą zwłoki. Tym kryptonimem oznacza w Rosji cynkowe trumny, w których przywożone są ciała poległych żołnierzy.",,
"Marek Lisiński kłamał, by wyłudzić pieniądze od Kościoła? Chodzi o molestowanie","Czy Marek Lisiński, prezes fundacji Nie Lękajcie się, był molestowany? A może chodziło o pieniądze – pisze „Gazeta Wyborcza” i przedstawia wyniki dziennikarskiego śledztwa, które przeprowadzono w tej sprawie.","„Pisałem ci, że kto mi pomoże, to odwdzięczę się, choć wiem, że nikt mi już nie wierzy, bo tyle nawywijałem w życiu i tylu skrzywdziłem, nawet i rodzina mi nie ufa. Ale teraz obiecuję, że będę słowny. Tego nie możesz mu ani nikomu powiedzieć, bo wtedy jestem załatwiony i mój plan nie powiedzie się. Tobie też wynagrodzę. Wiem, że kuria go wspiera [księdza] i chce pomóc, by dał te 150 000 złotych, których domagam się, a to rozwiąże moją sytuację. Ta kwota nie jest wygórowana tym bardziej dla tak zamożnego Kościoła w Polsce” – ten mail do znajomego napisał Marek Lisiński, do niedawna prezes fundacji Nie Lękajcie Się, pomagającej ofiarom molestowania przez duchownych.„GW” publikuje wyniki swojego śledztwa, z którego wynika, że Marek Lisiński mógł kłamać, aby wyłudzić od Kościoła pieniądze.Jak pisze dziennik, fundacja Nie Lękajcie Się powstała w 2013 r.  za namową Ekke Overbeeka, warszawskiego korespondenta holenderskich mediów, który w 2011 r. nakręcił film dokumentalny p.t. „Silence in the Shadow of John Paul II” („Milczenie w cieniu Jana Pawła II”; później powstała również książka pod tym samym tytułem). To właśnie na planie tego filmu mieli się poznać późniejsi założyciele fundacji Nie Lękajcie się – Wojciech Pietrewicz, Marek Mielewczyk oraz Marek Lisiński. Do celów fundacji należały: dokumentowanie przypadków molestowania dzieci przez księży, pomoc psychologiczna i prawna dla ofiar, wspieranie ich w pozyskiwaniu odszkodowań od Kościoła. Prezesem został Pietrewicz, ale wkrótce dowiedział się, że ma raka. W praktyce fundacji szefował Lisiński.W filmie Overbeeka Lisiński nie pokazał twarzy. Pojawił się w kilku scenach tyłem. – O cokolwiek go wtedy pytałem, uciekał – powiedział gazecie Wojciech Pietrewicz. – Nie chciał nawet powiedzieć, gdzie był ten jego ksiądz. Albo jak się nazywa. Jedynie: „Oni muszą nam zapłacić” – dodał. W sierpniu 2013 r. „GW” pisała o powstaniu fundacji. W tekście wypowiadał się także Lisiński, zarzucając przy okazji kurii opieszałość w prowadzeniu jego procesu. Dwa miesiące później proces się kończy, a w styczniu 2014 r. biskup Piotr Libera uznaje księdza Witkowskiego za winnego molestowania Lisińskiego i zawiesza w posłudze duszpasterskiej na trzy lata. Dożywotnio zakazuje mu też pracy z dziećmi. Wyrok zapada, mimo iż nie został przesłuchany ani jeden świadek z ośmiu zgłoszonych przez księdza. Libera napisze w uzasadnieniu wyroku, że to dlatego, że się nie stawili. Gazeta dotarła do informacji, że nie stawili się, bo nikt ich nie wezwał. Libera nie przeprowadza też konfrontacji powoda z pozwanym. Wyrok zatwierdza watykańska Kongregacja Nauki Wiary. Tydzień po jego wydaniu ks. Zdzisław Witkowski pozywa Marka Lisińskiego do sądu o ochronę dóbr osobistych. Chce wycofania oskarżeń i przeprosin.Marek Lisiński pisze wtedy do kurii. „Chciałbym z tego miejsca podziękować za działania, jakie podjął biskup Płocki Piotr Libera w stosunku do sprawcy, który zabrał mi nie tylko dzieciństwo, ale i czas teraźniejszy. Pomimo wyroku, jaki sprawca otrzymał, nadal niszczy mój spokój psychiczny, nie pozwala zapomnieć o tym, co było, oskarżając mnie w procesie cywilnym o naruszenie dóbr osobistych. Zwracam się, o ile to możliwe, o nieudostępnianie sądom cywilnym dokumentacji z mojego procesu, jaki miał miejsce w Sądzie Biskupim. Ta sprawa dotyczyła mnie i sprawcy, a prawo kanoniczne mówi jednoznacznie o ochronie i tajemnicy” – napisał. W kolejnym liście Lisiński poprosił kurię o wsparcie w wysokości 150 tys. zł. Na tyle wylicza koszty terapii, którym musiał się poddać, żeby podnieść się po traumatycznych doświadczeniach z dzieciństwa. Libera nakazuje Witkowskiemu wycofać pozew, a sprawa zostaje umorzona.20 października 2014 r. Lisiński wysyła do biskupa list z podziękowaniem. „Jeżeli Biskup byłby gotowy wypłacić mi rekompensatę w wysokości 200 tysięcy złotych na terapię, za straty moralne i psychiczne, gotów jestem zrzec się przyszłych roszczeń, a nawet wycofać z działalności publicznej w fundacji. Chciałbym już definitywnie zamknąć ten rozdział własnego życia” – napisał. Kuria płacić nie chce, więc teraz to Lisiński składa pozew cywilny. Żąda przeprosin i 10 tys. zł od Witkowskiego oraz od parafii, gdzie miało dojść do molestowania. „GW” rozmawiała również z księdzem Zdzisławem, który miał molestować Lisińskiego. Ten twierdzi, że opowieść o molestowaniu to kłamstwo wymyślone przez Marka. „Marka znałem słabo, bo do kościoła chodził rzadko. Ale uczyłem go religii. W 1986 r. odszedłem na probostwo do pobliskiego Chamska, na początku lat 90. zacząłem uczyć tam religii. Wtedy zakolegowałem się z Darkiem, naszym szkolnym wuefistą. Okazało się, że jego siostra wyszła za mąż za Marka Lisińskiego. Któregoś dnia przyjechali do mnie we dwóch maluchem. Marek chciał, żebym mu pożyczył pieniądze na wykupienie prawa jazdy. Stracił je za jazdę po pijanemu. Prosił tylko, żebym nic nie mówił jego żonie. To ukrywanie mi się nie spodobało, powiedziałem: O nie!” – opowiedział Witkowski gazecie.Kilkanaście lat później Lisiński pożyczył od księdza ponad 20 tys. zł – rzekomo na leczenie chorej na raka żony. Zapewnił, że będzie miał z czego oddać, bo wybiera się do pracy do Niemiec.– No i po kilku tygodniach doszła mnie wieść, że Marek wcale nie wyjechał do Niemiec. Pojechałem do jego żony. Okazało się, że wcale na raka nie chorowała. Zadzwoniłem do niego, żądając zwrotu pieniędzy – opowiedział ksiądz, który usłyszał wtedy „niech ksiądz nie podskakuje, bo są na was haki i mogę księdza załatwić. A wtedy nie tyle ksiądz straci” – opowiedział ks. Witkowski.Witkowski zagroził mu sądem, ale Lisiński w czerwcu 2008 r. przyjechał do niego po raz kolejny. Przeprosił za wszystko i obiecał, że wkrótce pieniądze zwróci. – Wrócił w sierpniu, ale zamiast gotówki chciał mi wcisnąć odkurzacz oraz jakąś myjkę do mycia okien w kościele, wartą podobno kilka tysięcy – opowiedział ks. Witkowski.Mimo kolejnych ponagleń, Lisiński pieniędzy Witkowskiemu nie oddał – pisze „GW”. Dwa lata później, we wrześniu 2010 r., oskarżył Witkowskiego o molestowanie. – Dostałem wezwanie do kurii. Biskup Libera powiedział mi, że ma wytyczne, by w takich wypadkach od razu zwalniać – powiedział ks. Witkowski.",,
Manifestacja poparcia dla imigrantów w Calais i czasowe zamknięcie portu,"Port w Calais został na pewien czas zamknięty po tym, jak grupie ok. 50 imigrantów udało się nielegalnie przedostać  na prom „Spirit of Britain”.  Prom odpłynął po 45 minutach dodatkowego postoju. Port działa już normalnie.  Do incydentu doszło podczas manifestacji poparcia dla imigrantów, którzy koczują w obozowisku w Calais.","W porcie zgromadziło się ok. 2 tys. osób z kilku krajów Europy.  W manifestacji wzięła udział francuska eurodeputowana Karima Delli, która zaapelowała do premiera Manuela Vallsa, by „podjął wszelkie możliwe kroki”, aby poprawić sytuację ludzi koczujących w Calais.  W październiku władze regionalne poinformowały, że liczba migrantów w Calais wzrosła z 3 tys. do 5,5-6 tys. Imigranci liczą, że przedostaną się stamtąd do Wielkiej Brytanii. Jednak w ostatnim czasie dużym nakładem sił i środków władze zabezpieczyły zarówno znajdujący się tam wlot tunelu pod kanałem La Manche, jak i obwodnicę prowadzącą do portu, skąd odpływają statki do Wielkiej Brytanii.    „Dżungla” pod Calais Z braku możliwości pokonania kanału La Manche coraz więcej migrantów zostaje w prowizorycznym obozowisku określanym jako „Dżungla”, ok. godzinę drogi na piechotę od centrum Calais. W pobliżu znajduje się prowadzony przez władze ośrodek, gdzie codziennie rozdaje się migrantom darmowe jedzenie. Władze regionalne informują, że zmienia się skład mieszkańców obozowiska – o ile wcześniej dominowali Afrykanie, teraz pojawiło się tam wieku Irakijczyków, Irańczyków i Syryjczyków, którzy przyjeżdżają całym rodzinami.",,
Premier: mord w obozach koncentracyjnych pozostawił piętno na losach świata,"– Opłakując dziś ofiary, pamiętamy o odwadze tych, którzy z oddaniem i narażeniem swojego życia i życia swoich rodzin nieśli im pomoc – powiedziała premier Beata Szydło podczas Narodowego Dnia Pamięci Ofiar Niemieckich Nazistowskich Obozów Koncentracyjnych i Obozów Zagłady.","– Obóz Auschwitz-Birkenau to miejsce uświęcone krwią ponad miliona niewinnych ofiar. Ludzi, po których pozostała pustka w sercach kochających ich rodzin i bliskich. Nie pozostała po nich pustka w historii. Nie pozostała po nich pustka w naszych sercach. Pamiętamy o nich i pamiętać będziemy na zawsze – powiedziała szefowa polskiego rządu Beata Szydło podczas odbywających się w Oświęcimiu uroczystości  77. rocznicy deportacji polskich więźniów do Auschwitz.Jak zaznaczyła premier Beata Szydło obchodzony dziś Narodowy Dzień Pamięci Ofiar Niemieckich Nazistowskich Obozów Koncentracyjnych i Obozów Zagłady w szczególny sposób przypomina  o  indywidualnych losach ludzi jak i tragicznej części historii naszej Ojczyzny. Premier Beata Szydło przypomniała, że 77 lat temu w zatłoczonych wagonach dotarł z Tarnowa do obozu w Auschwitz pierwszy masowy transport więźniów, w którym znaleźli się m.in. uczestnicy kampanii wrześniowej, członkowie ruchu oporu, działacze polityczni i społeczni, ludzie różnych wyznań – w tym Żydzi, z których niewielu przeżyło. Przekazujmy prawdę o tamtych tragicznych wydarzeniach – Wszyscy Ci ludzie nigdy nie powinni zmierzyć się z bezmiarem cierpienia, jakie zgotowano im w tej niemieckiej nazistowskiej fabryce śmierci. Stali się oni świadkami metodycznie zaplanowanego ludobójstwa oraz upadku człowieczeństwa. Wstrząsający i haniebny proceder przemysłowego mordu, prowadzony w obozach koncentracyjnych, na zawsze pozostawił piętno na losach świata – mówiła premier Beata Szydło.Jak podkreśliła, dla tych zbrodni nienawiści nie ma i nigdy nie będzie usprawiedliwienia. Dlatego tak ważne jest przekazywanie prawdy o tamtych tragicznych wydarzeniach. Historia świata nie znała wcześniej takich przypadków. Pamiętamy i zawsze będziemy pamiętać – Opłakując dziś ofiary, pamiętamy o odwadze tych, którzy z oddaniem i narażeniem swojego życia i swoich rodzin nieśli im pomoc. Warto przypomnieć, że podczas II wojny światowej tylko w Polsce karą za pomoc udzielaną Żydom była śmierć, a w związku ze stosowaną przez niemieckich okupantów zasadą odpowiedzialności zbiorowej ofiarą represji padały całe rodziny, a niekiedy także całe lokalne społeczności – przypomniała szefowa polskiego rządu.Jak zaznaczyła,  „z wdzięcznością pamiętamy o ofiarności, a także o częstym heroizmie Polaków, których poświęcenie przywracało wtedy wiarę w człowieczeństwo”. – Pamiętają o tym także na świecie. Świadczy o tym chociażby fakt, że Polacy stanowią największą liczbę uhonorowanych odznaczeniem „Sprawiedliwych Wśród Narodów Świata” – dodała.– Pamiętamy o tym, że podczas II wojny światowej Polacy byli ofiarami tej tragicznej zawieruchy. Pamiętamy o tym, że podczas II wojny światowej Polska straciła 6 mln swoich obywateli. Pamiętamy o tym, że Polska umiłowawszy wolność zawsze sprzeciwiała się systemom totalitarnym i nigdy z nimi nie współpracowała – podkreśliła premier Beata Szydło.                                                teraz odtwarzaneWażne słowa premier o prawdzie historycznej Pamięć o bezimiennych bohaterach Premier przypomniała także,  że Polacy przeciwstawiali się najeźdźcy m.in. organizując się zbrojnie w oddziałach partyzanckich i ratując więźniów obozu. – Ci, którym udawało się zbiec z obozu w Auschwitz, znajdowali schronienie w okolicznych gospodarstwach. Dlatego nie możemy zapomnieć  o dzielnych mieszkańcach okolicznych miasteczek i wiosek, którzy dzielili się z więźniami obozu chlebem i wiarą w lepsze jutro. To bezimienni bohaterowie, którzy stawiali heroiczny opór niemieckim okupantom, nie godząc się na ich barbarzyństwo. Te fakty trzeba pokazywać, bo w tamtych mrocznych czasach nie brakowało ludzi dobrej woli  i dzisiaj chcemy ich uhonorować – powiedziała szefowa rządu. „Sprawiedliwi spod Auschwitz” Podczas uroczystości przedstawiciele Ministerstwa Kultury i Dziedzictwa Narodowego i starostwa oświęcimskiego podpisali list intencyjny w sprawie powołania Muzeum „Sprawiedliwi spod Auschwitz”. Placówka ma upamiętnić mieszkańców Oświęcimia i okolicy, w tym żołnierzy AK z oddziału Sosienki, którzy nieśli pomoc więźniom obozu. Premier Beata Szydło podziękowała obecnemu na uroczystości ministrowi kultury i dziedzictwa narodowego Piotrowi Glińskiemu oraz lokalnym władzom za podjętą decyzję  o budowie muzeum.– Muzeum Sprawiedliwi spod Auschwitz, które tu powstanie  będzie świadectwem o bohaterach. O ludziach dobrych i przyzwoitych. Bardzo cieszę  się, że znajdują się w nim historie konkretnych osób, konkretnych rodzin, żyjących tutaj na tej ziemi. Do nas należy przypominanie o tym, kto był katem, kto ofiarą, kto bohaterem, a kto oprawcą. Musimy upominać się i bronić prawdy – podkreśliła premier Beata Szydło.– Jak mówił śp. prezydent Lech Kaczyński komentując losy II wojny światowej: to, co się stało w Auschwitz było zorganizowane przez ówczesne państwo niemieckie – III Rzeszę. I trzeba o tym pamiętać, bo nie zawsze ten, kto ma siłę, ma rację. Musimy wyciągać wnioski z tego, co się wówczas stało – dodała.Premier Beata Szydło podkreśliła, że wielkim i ważnym zadaniem dla klasy politycznej  jest to, by tak straszliwe wydarzenia, jak te, które miały miejsce w Auschwitz, a także innych miejscach kaźni nigdy więcej się nie powtórzyły.",,
Prezes TVP: Staramy się robić telewizję rzetelną i spluralizowaną,"– Staramy się robić telewizję spluralizowaną, rzetelną, taką, która dopuszcza głosy wszystkich stron sceny politycznej – powiedział na sejmowej komisji kultury prezes TVP Jacek Kurski. Opozycja oceniła, że obecnie w TVP nie ma pluralizmu, a ona sama jest narzędziem walki z demokracją.","We wtorek na sejmowej Komisji Kultury i Środków Przekazu rozpatrywano temat „Polityka informacyjna TVP Info”. – Co jakiś czas, rytualnie, powtarza się spektakl ataku opozycji na kształt mediów publicznych w Polsce, w szczególności na telewizję publiczną, co odbieram jako tęsknotę za utraconym monopolem jednej opcji, jaki był charakterystyczny dla lat poprzednich. Dzisiaj staramy się robić telewizję: spluralizowaną, rzetelną, taką, która dopuszcza głosy wszystkich stron sceny politycznej – powiedział podczas posiedzenia komisji prezes TVP.Prezes TVP odpiera atakiDodał, że gdyby TVP stosowała jakąkolwiek propagandę, to byłaby zupełnie bez szans, bo „propaganda odnosi skutek tylko w warunkach monopolu, dzisiaj w Polsce nie ma monopolu, dzisiaj jest dostęp do oferty alternatywnej”. – Fakt, że telewizja publiczna jest najbardziej oglądaną telewizją, a TVP Info jest najbardziej oglądaną telewizją informacyjną, potwierdza tylko tę oczywistą oczywistość, że w opinii zdecydowanie wysokiej, dużej części polskiego społeczeństwa prawidłowo wywiązujemy się z nałożonych na nas przez ustawę o Radiofonii i Telewizji obowiązków dostarczania informacji rzetelnej oraz prowadzenia debaty uczciwej – podkreślił Kurski. „Ta dyskusja jest jednostronna”   Grzegorz Furgo (PO) uważa, że kara nałożona przez Krajową Radę Radiofonii i Telewizji na TVN za sposób relacjonowania wydarzeń w Sejmie i przed Sejmem z grudnia 2016 r. „powinna dotykać TVP i TVP Info, wraz z kierownictwem, na czele którego stoi Jacek Kurski”. – Skandalicznym jest, że KRRiT, jako organ konstytucyjny i podległy Sejmowi, nie jest w stanie nawet udawać swojej apolityczności i nałożonego ustawą zasadniczą obiektywizmu wobec nadawców, jednak najbardziej skandaliczny jest poziom polityki informacyjnej kanałów TVP, a bez wątpienia jest to zasługa pana prezesa – podkreślił Furgo.– Ta dyskusja jest jednostronna i inna być nie mogła – ocenił wiceprzewodniczący komisji kultury Krzysztof Mieszkowski z Nowoczesnej. – Telewizja publiczna stała się miejscem, jak mówi o tym prof. Michał Bilewicz, gdzie mają miejsce lekcje pogardy, lekcje lekceważenia społeczeństwa obywatelskiego, lekceważenia reguł demokratycznych. Telewizja publiczna jest potężnym narzędziem w walce z demokracją. Robi to różnymi sposobami – powiedział Mieszkowski. Dodał, że według niego najbardziej drastyczny z tych sposobów to niezwykle skrajne przekazy, gdzie z jednej strony pokazuje się dokonania i sukcesy koalicji rządzącej, a z drugiej – nieudolność tzw. totalnej opozycji. Głos zabrała też wiceprzewodnicząca komisji Anna Sobecka z Prawa i Sprawiedliwości. – Totalna opozycja odskoczyła chyba od tego, jak widzą Polacy, czego chcą Polacy i co sobą reprezentują. Dlatego że chociażby w grudniu TVP Info była najlepiej, najwięcej oglądaną telewizją ze wszystkich telewizji w Polsce – powiedziała. Podziękowania– Tej stacji należą się podziękowania. I ja to czynię na ręce pana prezesa Kurskiego, na ręce przedstawicieli stacji TVP Info – dodała Sobecka.Kurski, odpierając zarzuty posłów opozycji, że TVP jest tubą propagandową jednej partii, podkreślił, że opozycja jest też obecna w TVP. – Wydaje mi się, że jestem prezesem sprawiedliwym i umiejącym przyznać się do błędu, jak również umiejącym ukarać ludzi z własnej telewizji – zaznaczył.Prezes TVP przyznał, że trudno jest mu zgodzić się z olbrzymią większością zastrzeżeń zgłoszonych przez posłów opozycji, którzy złożyli wniosek o debatę. W jego ocenie TVP nie ustrzega się błędów, ale, co do zasady, prawidłowo realizuje nałożone na nią obowiązki.    – Jesteśmy świadomi popełnianych błędów, natomiast jesteśmy pełni najlepszej woli, żeby je eliminować i dostarczać jeszcze lepszą telewizję niż do tej pory – podkreślił Kurski. Krzysztof Czabański z Rady Mediów Narodowych poinformował, że rada „zbiera materiały i szykuje się do solidnej oceny kierownictwa m.in. telewizji i kierownictwa poszczególnych mediów publicznych na półmetku kadencji, bo to tak mniej więcej w tej chwili wygląda”.– W związku z tym analizy i statystki robione przez Krajową Radę Radiofonii i Telewizji, takie spotkania jak dzisiejsza komisja, to są wszystko głosy, które będziemy brali pod uwagę, sporządzając naszą opinię – zaznaczył Czabański.",,
Marszałek Grodzki: Senat nie będzie przedłużać prac nad ustawami sądowymi,"Marszałek Senatu Tomasz Grodzki oświadczył, że Izba nie będzie przedłużać prac nad nowelizacją ustaw sądowych. Zapowiedział także, że nie wyklucza zasięgnięcia opinii Komisji Weneckiej oraz ekspertów zagranicznych, „jeżeli będzie to potrzebne”.","Marszałek Tomasz Grodzki oświadczył, że uchwalone przez Senat prawo powinno być zgodne z interesami Polski, a równocześnie uwzględniać prawodawstwo Unii Europejskiej. – Senat z najwyższą starannością będzie starał się w statutowym, regulaminowym czasie 30 dni przeprowadzić cały proces legislacyjny łącznie z zasięgnięciem opinii Komisji Weneckiej oraz ekspertów zagranicznych, jeżeli będzie to potrzebne – powiedział Grodzki.",,
Postkomuniści chcą usunąć największy krzyż na świecie,"Postkomunistyczna Zjednoczona Lewica (Izquierda Unida) domaga się usunięcia monumentalnego krzyża górującego nad mauzoleum poległych w hiszpańskiej wojnie domowej. Lewicowe ugrupowanie posiada 2 proc. głosów w hiszpańskim parlamencie. Wniosek może jednak być przegłosowany, bo postkomuniści liczą na wsparcie innych lewicowych frakcji.","Ugrupowanie Zjednoczona Lewica, powstałe z przekształcenia Komunistycznej Partii Hiszpanii, złożyło w Kongresie Deputowanych projekt ustawy przewidujący usunięcie stupięćdziesięciometrowego krzyża z Doliny Poległych – mauzoleum wojny domowej w Hiszpanii.Projekt przewiduje desakralizację mauzoleum i usunięcie z niego wszystkich symboli religijnych, a w szczególności górującego tam krzyża. Wnioskodawcy określili krzyż jako „element, który nie pasuje do państwa demokratycznego”. Alberto Garzón, szef IU, oświadczył, że projekt jest „propozycją prawną dotyczącą pamięci demokratycznej oraz służącą uznaniu i wynagrodzeniu cierpień ofiar frankizmu”.W latach trzydziestych XX w. inspirowane przez lewice akty wandalizmu wobec obiektów sakralnych poprzedziły falę represji określanej mianem Czerwonego Terroru (Terror Rojo)Narodowy Pomnik Świętego Krzyża w Dolinie Poległych został poświęcony w 1959 r. Upamiętnia wszystkie ofiary wojny domowej w Hiszpanii (1936-39). Spoczywają tam zwłoki osób walczących po obu stronach konfliktu, jak również szczątki gen. Francisco Franco, który został tam pochowany w 1975 r.",,
Africa Eco Race: Team Czachor-Dąbrowski i Miss Polonia ruszają na pomoc potrzebującym,Była Miss Polonia Marcelina Zawadzka oraz legendy sportu motorowego Jacek Czachor i Marek Dąbrowski wystartują w wyścigu nawiązującym do tradycji rajdu Paryż–Dakar. Przy okazji będą promować serwis crowdfundingowy prowadzony przez Caritas Polska.,"W styczniu na trasę Africa Eco Race 2020, wiodącą z Monte Carlo do Dakaru, wyruszy polska załoga. Znajdą się w niej m.in. sportowcy Jacek Czachor i Marek Dąbrowski, którzy świętują 20. rocznicę pierwszego startu w rajdzie Paryż–Dakar oraz debiutująca w roli kierowcy ciężarówki rajdowej Marcelina Zawadzka – Miss Polonia 2011 i prowadząca programu „Pytanie na śniadanie”. Łączy ich pasja do sportów motorowych i chęć czynienia dobra.Projekt, do którego przystąpili – „Misja Uratuje Cię”, związany jest z serwisem charytatywnym uratujecie.pl, który prowadzi Caritas Polska. Dzięki tej witrynie będzie można poznać historie potrzebujących, dla których prowadzone są zbiórki i bezpośrednio wpłacać pieniądze. Celem akcji jest dotarcie do jak największej grupy darczyńców indywidualnych i instytucjonalnych. Podczas rajdu będą prowadzone intensywne działania promujące zbiórki.Ale zawodnicy nie poprzestaną na namawianiu do wpłat na rzecz potrzebujących. Sami zawiozą do Senegalu mleko w proszku dla dzieci chorych i niedożywionych, pozostających pod opieką ośrodka misyjnego w Dakarze, którym kieruje urszulanka, siostra Ksawera Michalska. Przekażą je 20 stycznia, podczas uroczystego finału akcji.",,
Mjr Anna Pęzioł–Wójtowicz zamiast Bartłomieja Misiewicza w MON,"Nową rzeczniczką prasową MON została mjr Anna Pęzioł-Wójtowicz, dotychczasowa pełnomocniczka ministra ds. wojskowej służby kobiet – wynika z podpisanego przez nią czwartkowego komunikatu MON.","MON nie miało rzecznika prasowego od początku lutego, kiedy to ze stron internetowych resortu zniknęło nazwisko Bartłomieja Misiewicza. W czwartek rano pojawił się komunikat podpisany przez mjr Pęzioł-Wójtowicz jako rzecznik prasową resortu. Mjr Pęzioł-Wójtowicz pełnomocniczką MON ds. wojskowej służby kobiet została 8 marca 2016 r. Nominację odebrała w obecności premier Beaty Szydło podczas uroczystości z okazji Dnia Kobiet w bazie lotniczej w Mińsku Mazowieckim. Na tym stanowisku zachęcała do udziału w bezpłatnych kursach samoobrony kobiet, jakie MON prowadzi od listopada 2016 r. w 30 miejscowościach w całej Polsce.Nowa rzeczniczka MON rozpoczęła służbę wojskową w 2005 r. jako podchorąży w Wyższej Szkole Oficerskiej Wojsk Lądowych we Wrocławiu.",,
"Samuel Pereira: Rzucili się, wściekli, na abp. Jędraszewskiego, bo nie zrozumieli jego homilii","Homilia abp. Jędraszewskiego to było jedno z najlepszych kazań powstańczych, pokaz mądrości i odwagi Kościoła katolickiego, w którą tylu wiernych powoli przestaje wierzyć. W nawale agresywnej i krzykliwej ideologii, podważającej podstawowe wartości, wielu katolików mogło poczuć się opuszczonych przez swoich pasterzy. Cytowany przez abp. Jędraszewskiego wiersz „Dziesięć kroków” przywraca nadzieję.","Jako warszawiaka szczególnie poruszył mnie widok krakowskiego pasterza ze wzruszeniem czytającego wiersze i wspomnienia warszawskiego zrywu... Przykre, że tak wielu zafiksowanych w bieżących walkach politycznych dziennikarzy i polityków postanowiło tak brutalnie zaatakować, zbluzgać obrzydliwie. O niektórych kapłanach nie wspomnę. Myślę że jeśli nie ze złej woli, to zrobili to po prostu dlatego, że słów abp. Jędraszewskiego nie zrozumieli. Za nimi poszli ci, którzy się oparli na zmanipulowanych przekazach i lawina hejtu, ten cały medialny i internetowy samosąd, ruszył na tego starszego człowieka. Jako grzeszny członek Kościoła katolickiego chciałbym podziękować za tę homilię i życzyć arcybiskupowi dużo siły. Jeśli ktoś chce dołączyć i napisać kilka dobrych słów, zapraszam do zrobienia tego w komentarzach. Proszę, poświęćcie chwilę, posłuchajcie tej homilii w całości. Zapewniam, że nie pożałujecie. – Pod wodzą Mojżesza Bóg wyprowadził naród izraelski z pogańskiej, egipskiej ziemi – z domu niewoli, aby wprowadzić go do Ziemi Obiecanej – do domu wolności. W pewnym momencie ta droga została przerwana. Po wiarołomnym odstępstwie od Najwyższego i po bluźnierczym oddawaniu czci ulanemu ze złota cielcowi, przymierze z Nim zostało odnowione. Na rozkaz Boga Mojżesz wyciosał dwie tablice z kamienia, na których wypisał te same słowa, jakie znajdowały się na pierwszych – słowa Dekalogu. Następnie wzniesiono przybytek wraz z Namiotem Spotkania, zbudowano ołtarz i Arkę, w której umieszczono Świadectwo. Sporządzono także wszystkie niezbędne rzeczy związane z kultem, w tym również kapłańskie szaty. Gdy całe to dzieło zostało ukończone, „wtedy – jak słyszeliśmy w czytanym przed chwilą fragmencie Księgi Wyjścia – obłok okrył Namiot Spotkania, a chwała Pana napełniła przybytek” (Wj 40, 34). Był to szczególny znak obecności Boga pośród swego ludu. Znak, który nieustanne przypominał o przymierzu zawartym z Bogiem, a równocześnie o zobowiązaniach z niego płynących, wyrażonych w Dekalogu. Odtąd też sam Bóg określał rytm zmierzania do Ziemi Obiecanej. Tylko wtedy, gdy obłok wznosił się nad przybytkiem, Izraelici zwijali swoje namioty i podejmowali drogę do domu wolności. Jeśli natomiast „obłok nie wznosił się, nie ruszali w drogę aż do dnia uniesienia się obłoku” (Wj 40, 37). Zdążanie do Ziemi Obiecanej było zatem wyznaczane przez święty czas zatrzymania i przez przybywanie wokół świętej przestrzeni, jaką był przybytek i Namiot Spotkania. Drodzy Siostry i Bracia! Zanim weszliśmy do Bazyliki Mariackiej w Krakowie, w przejmującej ciszy, wypełnionej jękiem syren, zatrzymaliśmy się przed nią na pięć minut, o godzinie 17. To był nasz święty czas pełnego wzruszeń wspominania tego, co wydarzyło się w Warszawie 75 lat temu. Ten święty czas znajduje teraz swoje przedłużenie w Domu Bożym, kiedy słuchamy Bożego Słowa, a nasze modlitwy łączymy z przenajświętszą ofiarą Pana naszego, Jezusa Chrystusa, który powołał nas do wolności. To jest nasz święty czas i nasza święta pamięć o powstańcach, o ludności cywilnej, o ogromie ofiar, które pochłonęła wtedy święta sprawa zwana Polską. Jesteśmy strażnikami pamięci o tamtych czasach i o tamtych ludziach. Niewielu z nich jeszcze dziś żyje. Ci, którzy byli łącznikami, sanitariuszkami, wtedy zaledwie kilkunastoletni chłopcy i dziewczęta, mają dziś przeszło 90 lat. Inni, starsi od nich, odeszli już na wieczną służbę. To, co się wtedy wydarzyło, wyznaczyło dla nas święty czas pamięci, która trwa i zobowiązuje – tak jak pamięć Izraelitów była przeniknięta zobowiązaniami Dekalogu, wyrytymi na dwóch kamiennych tablicach. Naszą pamięć odnawiają święte księgi tamtego sierpniowego i wrześniowego czasu 1944 roku. Są nimi powstańcze piosenki: szczególny zapis tamtego czasu – zapis święty, na nowo odkrywany i pogłębiany, gdy chodzi o rozumienie jego sensu, niezmiennie zobowiązujący. Wracamy dzisiaj do tych świętych ksiąg warszawskiego powstania i próbujemy zrozumieć sens tamtego wydarzenia, które nie miało być samym tylko czysto militarnym zrywem, ale jednym wielkim upomnieniem się o Polskę, której symbolem była stolica naszego kraju – Warszawa. Polacy chcieli być jej gospodarzami po przepędzeniu Niemców i jako gospodarze witać tych, którzy przybywali ze Wschodu. Taki był zamiar organizatorów akcji „Burza” – chcieliśmy być gospodarzami Polski, a nie zniewolonym tłumem pozbawionym pamięci, zobowiązań, honoru. Przygotowywano się do tego czasu, czego świadectwem jest piosenka, którą już 1 sierpnia nagrała powstańcza radiostacja Błyskawica – „Warszawskie dzieci”. Jej tekst napisał Stanisław Ryszard Dobrowolski „Goliard”, a muzykę skomponował Andrzej Panufnik. Dawała ona wyraz temu, na co czekano i o co naprawdę chodziło w chwili, kiedy miała nadejść Godzina „W”: „Warszawskie dzieci, pójdziemy w bój,Za każdy kamień twój, stolico, damy krew Nie złamie wolnych żadna klęska,Nie strwoży śmiałych żaden trud Pójdziemy razem do zwycięstwa,Gdy ramię w ramię stanie lud.Warszawskie dzieci, pójdziemy w bój,Za każdy kamień twój, stolico, damy krew!Warszawskie dzieci, pójdziemy w bój,Gdy padnie rozkaz twój, poniesiem wrogom gniew!Powiśle, Wola i Mokotów,Ulica każda, każdy dom,Gdy padnie pierwszy strzał, bądź gotów,Jak w ręku Boga złoty grom. Warszawskie dzieci, pójdziemy w bój,Za każdy kamień twój, stolico, damy krew!Warszawskie dzieci, pójdziemy w bój…”. I poszli. Atmosferę tego pójścia oddawał wiersz czytany na początku tej mszy św. przez ks. archiprezbitera. Był to utwór Józefa „Ziutka” Szczepańskiego „Dziś idę walczyć – Mamo!”. W tej determinacji młodego człowieka, by iść, mając równocześnie świadomość, że w ten sposób łączy się z tysiącami innych, którzy dla Polski już oddali swoje życie i przelali swą krew, odczytujemy dalekie, ale jakże wyraźne echo niemego pożegnania Chrystusa ze swoją Matką. Zostawiał ją w niepewności i boleści, bo wiedział, że są chwile i sprawy, dla których trzeba powiedzieć: „Żegnaj, dziś idę, aby nieść swój krzyż”. Nieśli. Na początku pełni ufności – przecież powstanie miało trwać zaledwie od trzech do pięciu dni. Nawet rzeź Woli w pierwszych dniach powstania i zamordowanie z zimną krwią dziesiątków tysięcy cywilów nie powstrzymywało radości, że oto Warszawa jest wolna – że jest biało-czerwona. Że tym samym symbolizuje ona całą Polskę, która od pięciu już lat tęskniła do dnia wolności, do zrzucenia pęt, do suwerenności. Dlatego wśród powstańców panował ciągły optymizm, rozbrzmiewający nawet jeszcze na Woli, wyrażony w innym wspaniałym wierszu – śpiewanym wtedy i później – „Ziutka” Szczepańskiego, „Pałacyk Michla”: „Pałacyk Michla, Żytnia, Wola, Bronią się chłopcy od «Parasola». Choć na »tygrysy« mają visy, To warszawiaki fajne chłopaki są.Czuwaj, wiaro, i wytężaj słuch,Pręż swój młody duch, pracując za dwóch!Czuwaj, wiaro, i wytężaj słuch, Pręż swój młody duch jak stal!”. Trzeba było rzeczywiście mieć ducha ze stali, by czekać i bronić się, i by walczyć – mimo że aż nadto obficie płynęła krew, a pomoc nie nadchodziła. Ze Wschodu, co prawda, zbliżała się Czerwona Armia, ale w pewnym momencie się zatrzymała, czekając aż Niemcy w pełni wykonają rozkaz Hitlera o całkowitym zburzeniu miasta i doprowadzą do końca swe zbrodnicze zamysły. Bo Stalin nie chciał, aby Polacy poczuli się gospodarzami w Warszawie, by byli u siebie w swoim Kraju. Powoli więc gasła nadzieja, że nadejdzie pomoc z zewnątrz, a rodziło się pełne rozpaczy przekonanie, że muszą przyjść ze Wschodu ci, którzy wcale wolności nie przyniosą. Stąd powstał kolejny wiersz „Ziutka” Szczepańskiego, już z końca pierwszego miesiąca postania, kiedy upadało Stare Miasto. Niewiele po tym on sam miał zostać śmiertelnie trafiony, a potem przeniesiony kanałami przez kolegów do Śródmieścia, by tam umrzeć. Wiersz „Czerwona zaraza”: „Czekamy ciebie, czerwona zarazo, byś wybawiła nas od czarnej śmierci, byś nam Kraj przedtem rozdarłszy na ćwierci, była zbawieniem witanym z odrazą.  (…) Czekamy ciebie, nie dla nas, żołnierzy, dla naszych rannych – mamy ich tysiące, i dzieci są tu, i matki karmiące, i po piwnicach zaraza się szerzy. Czekamy ciebie – ty zwlekasz i zwlekasz, ty się nas boisz i my wiemy o tym. Chcesz, byśmy wszyscy tu legli pokotem, naszej zagłady pod Warszawą czekasz. (…) Nic nam nie zrobisz – masz prawo wybierać, możesz nam pomóc, możesz nas wybawić lub czekać dalej i śmierci zostawić… Śmierć nie jest straszna, umiemy umierać. Ale wiedz o tym, że z naszej mogiły Nowa się Polska – zwycięska – narodzi. I po tej ziemi ty nie będziesz chodzić, czerwony władco rozbestwionej siły”. Jak wiemy, wojska z drugiej strony Wisły wkroczyły do Warszawy dopiero w połowie stycznia 1945 roku – na same już tylko jej zgliszcza. Przedtem był jeszcze marsz, zwłaszcza ludności cywilnej, opuszczającej miasto po podpisaniu kapitulacji w dniu 2 października 1944 roku. Marsz do Pruszkowa, a potem do innych obozów. W ostatnią niedzielę rano w Trzecim Programie Polskiego Radia pani redaktor Agnieszka Trzeciakiewicz rozmawiała z panią Anną Żochowską z Fundacji Sztafeta. Wtedy był cytowany fragment jej wiersza, który w ramach większego projektu ma się ukazać w całości pod koniec września, dla upamiętnienia upadku powstania warszawskiego. Wiersz nosi tytuł „Dziesięć kroków”: „Syneczku, jeszcze trochę, spróbuj jeszcze dziesięć krokówza tatę którego zabili na Pawiaku, jeszcze dziesięć kroków za babcię, co zmarła w piwnicy, a teraz dziesięć za siostrzyczkę, żeby Szkop nie słyszał, jak płacze i za mnie synku też dziesięć, żebym nie padła pod ciężarem dziecka i życia … dziesięć, dziesięć albo chociaż jeden…”. Dzisiaj, kiedy mija już 75 lat od tamtych wydarzeń, wiemy: spełniło się to, co napisał Józef „Ziutek” Szczepański. Z powstańczych mogił narodziła się nowa Polska, choć na jej narodzenie trzeba było czekać bardzo długo – aż do 1989 roku, do pierwszych wówczas przebłysków odzyskiwania suwerenności przez nasze państwo. I dzisiaj już wiemy, że czerwona zaraza po naszej ziemi nie chodzi. Co wcale nie znaczy, że nie ma nowej, która chce opanować nasze dusze, serca i umysły. Nie marksistowska i bolszewicka, ale zrodzona z tego samego ducha – neomarksistowska. Nie czerwona, ale tęczowa. Doświadczamy paradoksu, który tak bardzo trafnie uchwyciło społeczeństwo rzymskie antycznych czasów, kiedy potęga Cesarstwa była wznoszona na jego prawie. Wtedy właśnie powstało powiedzenie: Summum ius, summa iniuria – „gdzie jest najwyższe prawo, tam bardzo często mamy do czynienia z najwyższą niesprawiedliwością”. Z tragicznych doświadczeń, między innymi drugiej wojny światowej, doskonale wiemy, że jeśli prawo nie ma odniesienia do Boga, to w imię tzw. „rządów prawa” niewinnych ludzi można bardzo krzywdzić. Nawiązując do tego powiedzenia, powtórzę to, co mówiłem wczoraj na Jasnej Górze: największa tolerancja to zarazem szczyt nietolerancji. Na ustach tych, którzy głoszą wszem i wobec tolerancję, pojawiają się przemoc, poniżanie, szyderstwo z najświętszych znaków: z Najświętszego Sakramentu, z Matki Bożej Częstochowskiej, z Przenajświętszej Dziewicy, a ostatnio także z symbolu Polski Walczącej. Pamięć o mogiłach, o których pisał Józef „Ziutek” Szczepański, każe nam zdobywać się na sprzeciw i w tym sprzeciwie nie ustawać, mówiąc jak bohaterka wiersza „Dziesięć kroków”: nie ustawaj, synku, „jeszcze dziesięć kroków, (…) dziesięć albo chociaż jeden”. Czcząc bohaterów, musimy mieć poczucie zobowiązania, które płynie z tamtych tragicznych 63 dni zawartych między 1 sierpnia a 2 października 1944 roku. Musimy bronić autentycznej wolności. I powtarzać za Zbigniewem Herbertem jego Przesłanie Pana Cogito: „Bądź wierny, idź”.",,
Czy PO nadal chce pisać z Rosją wspólny podręcznik do historii? [WIDEO],"W czasie słynnego spotkania na molo we wrześniu 2009 r. premierzy Donald Tusk i Władimir Putin podjęli wstępną decyzję o współpracy edukacyjno-historycznej. Jej efektem była oficjalna propozycja po wizycie Tuska z Putinem w Katyniu, 7 kwietnia 2010 r. O pisaniu z Rosją wspólnego podręcznika do historii mówił w Sejmie ówczesny przewodniczący Sejmowej Komisji Spraw Zagranicznych, Andrzej Halicki.","Słowa prezydenta Rosji, wypowiedziane 20 grudnia br. na spotkaniu z przywódcami Eurazjatyckiej Unii Gospodarczej w Petersburgu, wywołały burzę w naszym kraju. Władimir Putin zaatakował Polskę, zarzucając naszemu krajowi spiskowanie z Adolfem Hitlerem oraz poparcie dla niemieckich planów zagłady Żydów. Przy okazji chwalił Armię Czerwoną, twierdząc, że w 1939 r. wkroczyła do Polski… żeby ratować Żydów.   Problem fałszowania współczesnej historii przez włodarza Kremla znany jest Polsce od lat. Dziś internauci przypominają, że to właśnie z Rosją w 2010 r. rządząca wówczas w Polsce Platforma Obywatelska chciała pisać wspólny... podręcznik do historii. O zaawansowanych ustaleniach w tej kwestii opowiadał dziennikarzom w Sejmie Andrzej Halicki:",,
„Wystawianie kandydata rok przed wyborami jest typowym myśleniem partyjniackim”,"– Platforma myśli w kategoriach PR-u. Myślą, że ludziom można wszystko wcisnąć. My chcemy dokonywać prawdziwych zmian – powiedział gość programu „Kwadrans polityczny” w TVP1 wicemarszałek Stanisław Tyszka z ruchu Kukiz’15.","– Mamy rok do wyborów samorządowych, prowadzenie kampanii przez 1/4 kadencji jest jakimś absurdem i męczeniem wyborców, ja jestem w sejmie, żeby realizować swój mandat i to robię. Natomiast kto będzie kandydatem – czy ja, czy ktoś spoza ruchu Kukiz’15 – to dopiero zobaczymy  – powiedział w programie „Kwadrans Polityczny” Stanisław Tyszka.  Na sugestię, czy będzie on kandydatem na prezydenta, powiedział: – Pracuję intensywnie, spotykam się ze środowiskami i ruchami miejskimi. Choćby wczoraj do późna byłem na spotkaniu ze Stowarzyszeniem „Wiatrak” na Pradze Południe, które patrzy na ręce władzom dzielnicowym Platformy odnośnie zagospodarowania przestrzennego.  Tyszka powiedział również, że wystawianie kandydata rok przed wyborami jest „typowym myśleniem partyjniackim”.  – Schetyna tak szybko podjął decyzję z dwóch powodów: chciał uderzyć w Nowoczesną, ale także chciał przykryć przekręty reprywatyzacyjne za które przynajmniej politycznie Hanna Gronkiewicz-Waltz jest odpowiedzialna. Platforma myśli w kategoriach PR-u. Myślą, że ludziom można wszystko wcisnąć – dodał kończąc wątek wicemarszałek.",,
„Jesteście kanaliami”. Odmowa śledztwa w sprawie słów Kaczyńskiego,"Warszawska prokuratura okręgowa odmówiła wszczęcia śledztwa w sprawie wypowiedzi Jarosława Kaczyńskiego, wygłoszonej z sejmowej trybuny w lipcu, podczas drugiego czytania projektu ustawy o Sądzie Najwyższym. Lider PiS powiedział wtedy w reakcji na słowa Borysa Budki (PO): „(...)Nie wycierajcie swoich mord zdradzieckich nazwiskiem mojego śp. brata; zamordowaliście go, jesteście kanaliami”. – Przedmiotem zniewagi może być tylko i wyłącznie konkretna, indywidualnie określona osoba – argumentuje prokuratura.","Jak uzasadniła prokuratura, nie zostały wyczerpane znamiona czynu zabronionego wskazanego w zawiadomieniu. Postępowanie sprawdzające było prowadzone na podstawie zawiadomienia złożonego przez 11 prywatnych osób z całej Polski. Mowa o wypowiedzi Jarosława Kaczyńskiego, w nocy z 18 na 19 lipca podczas drugiego czytania projektu ustawy o SN. Prezes PiS powiedział wówczas z trybuny sejmowej w reakcji na słowa Borysa Budki(PO): „Wiem, że boicie się prawdy, ale nie wycierajcie swoich mord zdradzieckich nazwiskiem mojego śp. brata; zamordowaliście go, jesteście kanaliami”. „Macie mordy, tak jak prezes powiedział”Do tej wypowiedzi – co również było badane przez prokuraturę w postępowaniu sprawdzającym – nawiązała podczas posiedzenia Komisji Sprawiedliwości i Praw Człowieka Krystyna Pawłowicz (PiS). Do posłów opozycji domagających się rozpoczęcia posiedzenia posłanka zwróciła się: „Macie mordy, tak jak prezes powiedział. Zdradzieckie mordy. Nawet teraz nie potraficie się grzecznie zachować”. Również w tym przypadku prokuratura odmówiła wszczęcia śledztwa. Jak poinformował rzecznik warszawskiej prokuratury okręgowej Łukasz Łapczyński, prokuratura uznała, że przedmiotem występku określonego w art. 226 par. 1 Kodeksu karnego czyli zniewagi, „może być tylko i wyłącznie konkretna, indywidualnie określona osoba”. Rzecznik zauważył, że „w przypadku, gdy nie można określić zindywidualizowanego adresata, nie można mówić o naruszeniu godności i powagi konkretnej osoby, w tym przypadku funkcjonariusza publicznego”.",,
Lech Kaczyński nie zostanie Honorowym Obywatelem Gdańska. Opór KO,Przez lata związany z Trójmiastem tragicznie zmarły były prezydent Lech Kaczyński nie otrzyma Honorowego Obywatelstwa Miasta Gdańska. Radni Koalicji Obywatelskiej zagłosowali przeciwko wnioskowi.,"Petycję w sprawie nadania honorowego obywatelstwa dla zmarłego prezydenta Polski za wybitne zasługi dla kraju złożyło Stowarzyszenie Polski Instytut Praw Głuchych – informuje Radio Gdańsk.„Gdańsk był w życiu Prezydenta Profesora Lecha Kaczyńskiego szczególnie ważnym i pięknym miastem. To miasto ukształtowało jego karierę naukową i polityczną. Swoją piękną, bohaterską kartą wpisał się trwale w dzieje miasta Gdańska” – napisano w petycji.Wnioskiem zajęła się Komisja Petycji, Skarg i Wniosków Rady Miasta Gdańska. Poparli go dwaj radni PiS, zaś troje przedstawicieli Koalicji Obywatelskiej zagłosowało przeciwko. Sekretarz klubu KO Łukasz Bejm wskazał, że zdaniem radnych jego klubu są wątpliwości prawne, czy takim tytułem można uhonorować osoby zmarłe. Radni KO podnosili też, że we wniosku nie ma mowy o zasługach Lecha Kaczyńskiego dla Gdańska.",,
„Wielka satysfakcja”. Korea Płn. przeprowadziła test rakiet dalekiego zasięgu,"Armia Korei Północnej przeprowadziła w sobotę ćwiczenia, w trakcie których przetestowane zostały wyrzutnie rakiet dalekiego zasięgu – poinformowała północnokoreańska agencja KCNA. Ćwiczenia obserwował przywódca Korei Płn. Kim Dzong Un.","Wcześniej agencje informowały o wystrzeleniu przez wojska reżimu kilku pocisków krótkiego zasięgu, które pokonały odległość od 70 do 200 kilometrów, po czym spadły do Morza Japońskiego. Rakiety te przez KCNA określone zostały jako „sterowana broń taktyczna”.„Celem ćwiczeń było sprawdzenie możliwości operacyjnych i dokładności wielu wyrzutni rakiet dalekiego zasięgu, a także sterowanej broni taktycznej” – napisała KCNA, dodając, że ćwiczenia były nadzorowane osobiście przez przywódcę kraju Kim Dzong Una. Według agencji Kim wyraził „wielką satysfakcję” z sobotnich ćwiczeń i podkreślił, że jego oddziały na pierwszej linii powinny zachować „stan najwyższej gotowości bojowej” i być przygotowane do „obrony suwerenności politycznej i samowystarczalności gospodarczej kraju”. Zdaniem ekspertów ćwiczenia północnokoreańskiej armii to przejaw frustracji reżimu w Pjongjangu z powodu zastoju w negocjacjach nuklearnych z władzami USA. Komentatorzy podkreślają, że testy nastąpiły w okresie zastoju w rozmowach, który jest wynikiem fiaska lutowego szczytu w Hanoi z udziałem prezydenta USA Donalda Trumpa i przywódcy Korei Płn. Kim Dzong Una. Korea Płn. zabiega o zniesienie międzynarodowych sankcji gospodarczych nałożonych na ten kraj za jego zbrojenia jądrowe i rakietowe. USA wykluczają jednak ustępstwa, dopóki nie zostaną podjęte konkretne kroki w stronę „całkowitej, możliwej do zweryfikowania i nieodwracalnej denuklearyzacji” północnokoreańskiego reżimu. Pjongjang, który od lat pracuje nad rozwojem broni nuklearnej i balistycznej, w 2017 roku przeprowadził szóstą i zarazem największą dotąd próbę ładunku nuklearnego oraz kilka prób rakiet balistycznych. Po wystrzeleniu międzykontynentalnej rakiety balistycznej (ICBM) pod koniec listopada 2017 roku reżim północnokoreański ogłosił, że jest w stanie dokonać ataku atomowego na całe kontynentalne terytorium USA.",,
„Nie warto walczyć o zrównoważony budżet za pomocą projektu 30-krotności składki na ZUS”,"W naszej ocenie (członków partii Porozumienie – red.) sama idea doprowadzenia do pierwszego w historii III Rzeczpospolitej zrównoważonego budżetu nie jest warta regulacji dotyczącej 30-krotności ZUS, bo będzie ona dla polskiej gospodarki szkodliwa długo- i krótkookresowo – powiedział w środę Kamil Bortniczuk,  rzecznik ugrupowania wicepremiera Jarosława Gowina.","Bortniczuk, który był gościem porannej rozmowy portalu Gazeta.pl ocenił, że „nie warto jest walczyć o pierwszy w historii III RP zrównoważony budżet za pomocą projektu znoszącego limit 30-krotności składki na ZUS”.  – Dla nas (członków partii Porozumienie – red.) sama idea zrównoważonego budżetu pierwszego w historii III RP nie jest warta tego posunięcia. Jego zdaniem możliwe jest zbilansowanie budżetu niezależnie od projektu. – Doświadczenia naszych rządów pokazują, że osiągamy lepsze wyniki niż zakładają pierwotne projekty budżetu. Niemal w każdym budżecie autorskim ostateczne wyniki były lepsze niż przewidywano. Być może w tym przypadku również tak będzie – powiedział.  Według Bortniczuka wycofanie projektu zakładającego likwidację górnego limitu przychodu, do którego płaci się składki ZUS, to dobra decyzja dla gospodarki. – Będę zachęcał kolegów z ław sejmowych, aby do pomysłu zniesienia limitu 30-krotności w tej kadencji nie wracać. Poruszanie tego wątku od nowa jest Zjednoczonej Prawicy niepotrzebne – dodał.  Projekt PiS zakładający likwidację od 2020 r. górnego limitu przychodu, do którego płaci się składki na ubezpieczenia emerytalne i rentowe, który wynosi 30-krotność prognozowanego przeciętnego wynagrodzenia w gospodarce, został złożony w Sejmie 13 listopada. Według autorów projektu, miało to przynieść dodatkowe 7,1 mld zł.",,
Trzaskowski wycofuje się z Karty LGBT+? Nie będzie dodatkowych zajęć z edukacji seksualnej,"Ideologiczna ofensywa, jaką rozpoczął prezydent Warszawy Rafał Trzaskowski, podpisując w lutym 2019 r. Deklarację LGBT+, wyhamowuje po zderzeniu ze stanowczym sprzeciwem społecznym. Jak poinformował stołeczny ratusz, „miasto nie planuje wprowadzenia do szkół zajęć dodatkowych z zakresu edukacji seksualnej”. Jednocześnie wiceprezydent Renata Kaznowska przyznała na sesji Rady m.st. Warszawy, że w budżecie miasta na bieżący rok nie ma zaplanowanych środków na wdrażanie Deklaracji LGBT+.","Od czasu, gdy zapowiedziano wprowadzenie w stołecznych szkołach edukacji seksualnej według kontrowersyjnych wytycznych WHO (co było jednym z punktów Deklaracji LGBT+) warszawski ratusz konsekwentnie nie udzielał informacji dotyczących kosztu, programu i formy prawnej tych zajęć, posuwając się nawet do wprowadzenia opinii publicznej w błąd. Władze Warszawy twierdziły niezgodnie z prawdą, że za opracowanie programu zajęć i przeszkolenie nauczycieli odpowiedzialne jest Warszawskie Centrum Innowacji Edukacyjno-Społecznych i Szkoleń, czemu zaprzeczyło samo Centrum. Tego typu działania stołecznego ratusza uprawdopodobniły tezę, że przygotowanie materiałów do edukacji seksualnej dla warszawskich dzieci zostało zlecone aktywistom politycznego ruchu LGBT, którzy zredagowali samą Deklarację. Przypomnijmy, że Warszawska Karta LGBT+ wywołała protesty rodziców, nauczycieli, psychologów i prawników. Już 8 marca br. wypowiedzieli się na jej temat biskupi warszawscy: kard. Kazimierz Nycz i bp Romuald Kamiński. W swym oświadczeniu mówią o zawartej w niej „ideologii LGBT”. Wyjaśniają, że „chrześcijańska antropologia nie może zaakceptować wielu obecnych w ideologii LGBT aspektów, działań i postulatów, w tym związanych z promocją zawartej tam wizji ludzkiej płciowości, rodziny i jej roli w społeczeństwie, małżeństwa oraz tzw. praw reprodukcyjnych”. A odnośnie edukacji seksualnej w szkołach przypominają stanowisko papieża Franciszka, który opowiada się za jej istnieniem, ale pod warunkiem przyznania „pierwszoplanowej roli” rodzicom. Duży niepokój biskupów wzbudziły zawarte w Karcie standardy edukacji seksualnej wedle Światowej Organizacji Zdrowia (WHO). Biskupi konkludują, że Karta LGBT+ jest sprzeczna „z konstytucyjnym prawem rodziców do wychowania dzieci zgodnie z własnymi przekonaniami oraz z obowiązującym prawem oświatowym”. Obradująca 27 sierpnia na Jasnej Górze Rada Stała Konferencji Episkopatu Polski w dokumencie skierowanym do rodziców zwróciła uwagę, że zajęcia te w sposób niewłaściwy ingerują w sferę seksualności i rozwoju psychoseksualnego uczniów. „Dlatego trzeba przypomnieć o prawach, jakie przysługują rodzicom w zakresie procesu wychowania, w tym w szczególności jego aspektów realizowanych w szkole” – podkreślają. Biskupi przypomnieli, że prawa rodziców chroni nie tylko Konstytucja RP, ale również ustawa o edukacji narodowej, czyli tzw. prawo oświatowe. Przypomina ona, że w zakresie wychowania rolą szkoły jest jedynie „wspomaganie wychowawczej roli rodziny”. A potwierdzają to rozporządzenia określające podstawę programową, według których szkoła powinna „wspierać wychowawczą rolę rodziny, promować integralne ujęcie ludzkiej seksualności, kształtować postawy prorodzinne”, a nauczyciele powinni zmierzać do tego, by uczniowie „doceniali wartość rodziny”. Z kolei reakcją Instytutu Ordo Iuris – po wcześniejszym opublikowaniu analizy tego ideologicznego dokumentu – było przygotowanie wniosku o przeprowadzenie formalnych konsultacji społecznych, które zmusiłyby władze Warszawy do wsłuchania się w głos rodziców. Szeroki odzew społeczny pozwolił na dołączenie do wniosku 4 tysięcy podpisów mieszkańców Warszawy, choć do skutecznego jego złożenia wymagany jest jedynie tysiąc podpisów. To kolejny wyraz sprzeciwu warszawiaków wobec prób ideologizacji szkoły. Wcześniej mieszkańcy stolicy licznie protestowali na placu Bankowym w zgromadzeniach organizowanych przez fundację Centrum Życia i Rodziny. Osobnym działaniem było uruchomienie petycji do prezydenta Warszawy z apelem o „niezwłoczne wycofanie się z wadliwej deklaracji i respektowanie konstytucyjnych zasad obowiązujących w Rzeczypospolitej Polskiej”. Petycję podpisało  ponad 22 tysiące osób. Co istotne, niektórzy radni aktywnie podnosili powyższą problematykę na forum publicznym. To w odpowiedzi na pytanie jednego z nich, Dariusza Lasockiego, wiceprezydent Renata Kaznowska przyznała, że w tegorocznym budżecie miasta nie przewiduje się środków na wdrażania Deklaracji LGBT+. Ponadto w ostatnich dniach ratusz poinformował o tym, że „miasto nie planuje wprowadzenia do szkół zajęć dodatkowych z zakresu edukacji seksualnej”. – Tego kroku w tył władz Warszawy nie możemy jednak uznać za finalny sukces. Deklaracja LGBT wciąż nie została odwołana. Dopóki to nie nastąpi, można obawiać się, że mamy do czynienia z taktycznym zabiegiem, a nie wynikiem głębszej refleksji – zauważa mec. Rafał Dorosiński z Instytutu Ordo Iuris. – Teraz przystępujemy do najważniejszego we wrześniu zadania – zabezpieczenia szkół przez złożenie oświadczeń rodzicielskich – dodaje mec. Jerzy Kwaśniewski, prezes Instytutu.",,
Lampedusa od niedzieli bez imigrantów,"Do niedzieli wyspę Lampedusa opuszczą wszyscy imigranci, którzy przybyli tam z północnej Afryki – zapowiedział premier Włoch Silvio Berlusconi. – Wyspa będzie całkowicie wolna i oddana mieszkańcom – zapewnił.","Na Lampedusie jest teraz 3,9 tys. przybyszów z północnej Afryki, głównie z Tunezji. Niektórzy rozpoczęli na molo strajk głodowy domagając się natychmiastowego wywiezienia stamtąd.Ewakuację uchodźców drogą morską do innych punktów we Włoszech utrudnia na razie i opóźnia silny wiatr.W przesłaniu do swych zwolenników, obradujących w Katanii szef włoskiego rządu oświadczył: „Przypominam, że mamy 9 tysięcy gmin, a zatem gdyby pozostało u nas 9 tysięcy nowych obywateli, wystarczyłoby, aby do każdej wysłano po jednym nich”. – Moglibyśmy na pewno dla każdego znaleźć pracę – stwierdził Berlusconi.I dodał: „Mówię to, bo musimy pamiętać, że jesteśmy krajem imigrantów, więc musimy podjąć działania, będące wyrazem zrozumienia, szczodrobliwości i gościnności, które właściwe są państwu cywilizowanemu i powiedziałbym – katolickiemu”.Premier poinformował, że od początku roku do Włoch przybyło 21 tys. imigrantów, spośród których 2 tys. to uchodźcy z terenów działań wojennych.Imigranci z Tunezji, którzy już dostali się na stały ląd we Włoszech po wywiezieniu z Lampedusy, od kilku dni podejmują próby przedostania się do Francji w rejonie miasta Ventimiglia.Media informują, że przerzut ten ma tam już charakter zorganizowany, a procederem tym trudnią się Włosi. Ujawniono ceny: za przemycenie samochodem nielegalny imigrant musi zapłacić 400 euro, a na motorze – 100 euro. W związku z tym, że zjawisko to nasila się, zaostrzono kontrole na granicy francusko-włoskiej. Francuzi nie wpuszczają imigrantów.Premier Francji Francois Fillon w wywiadzie dla dziennika „Corriere della Sera” zapewnił, że władze w Paryżu solidaryzują się z Włochami i wyraził przekonanie, że Unia Europejska powinna udzielić temu krajowi finansowej pomocy w związku z kryzysem imigracyjnym, jaki przeżywa.Imigranci, przebywający w ośrodkach i miasteczkach namiotowych we Włoszech masowo je opuszczają. Z takiej struktury w Mandurii w Apulii uciekło 1,6 tys. przybyszów.",,
Terlecki: prace nad uchwałą ws. rosyjskiej propagandy trwają w komisji Sejmu,"Prace nad uchwałą trwają w Komisji Spraw Zagranicznych, a w środę planowany jest finał – tak wicemarszałek Sejmu Ryszard Terlecki (Prawo i Sprawiedliwość) odniósł się do zapowiedzi Małgorzaty Kidawy-Błońskiej, że przedstawi w Sejmie projekt uchwały w sprawie rosyjskich kłamstw historycznych.","„Pani wicemarszałek powinna wiedzieć, że prace nad uchwałą trwają”  – podkreślił Terlecki",,
„W UE dojdzie do próby totalnego ataku na Polskę we współdziałaniu z opozycją”,"– Gra idzie wszystkimi instytucjami Unii Europejskiej – najpierw była Komisja Wenecka, potem przeskoczyło na Komisję Europejską, teraz na Parlament Europejski, a wróci do Komisji. Myślę, że dojdzie do próby stworzenia totalnego ataku na Polskę we współdziałaniu opozycji wewnętrznej – tak prof. Kazimierz Kik skomentował w programie „Gość Wiadomości” środowe głosowanie w Parlamencie Europejskim.","Eurodeputowani przyjęli rezolucję, wzywającą polski rząd do przestrzegania postanowień dotyczących praworządności i praw podstawowych, zapisanych w traktatach. „Za” głosowało 438 osób; 152 było przeciw; 71 wstrzymało się od głosu, wśród nich większość deputowanych PO. Dokument poparło sześciu europosłów Platformy. – Musimy pamiętać o tym, że to są naczynia połączone – opozycja totalna w Polsce i tzw. mainstream neoliberalno-lewicowy UE. Sukces rządu w kraju oznacza klęskę albo niepowodzenie części tego mainstreamu europejskiego. Wydaje mi się, że liberałowie zdają sobie sprawę, że przegrana w jednym małym miejscu może działać jak zaraza na inne części UE. Stąd – w moim przekonaniu – taka determinacja. Gra idzie wszystkimi instytucjami UE – najpierw była Komisja Wenecka, potem przeskoczyło na Komisję Europejską, teraz na Parlament Europejski, a wróci do Komisji. Myślę, że dojdzie do próby stworzenia totalnego ataku na Polskę we współdziałaniu opozycji wewnętrznej – powiedział w TVP Info prof. Kik.",,
Rusza Liga Mistrzów. Gigantyczne pieniądze i zaledwie dziewięciu Polaków na 800 zgłoszonych zawodników,"Trzydzieści dwa zespoły podzielone na osiem grup, do zgarnięcia wielkie pieniądze, a przede wszystkim miano najlepszej klubowej drużyny Starego Kontynentu.  We wtorek rozpoczyna się Liga Mistrzów. Wielkie emocje potrwają do końca maja, bo wtedy w Stambule odbędzie się finał. Najważniejsze mecze Champions League pokaże TVP.","Liga Mistrzów to nie tylko sportowa rywalizacja, ale także ogromne pieniądze. Od gigantycznej kasy, którą UEFA przeznaczy klubom może zakręcić się w głowie. W rozpoczynającej się we wtorek edycji 32 zespoły podzielą między sobą ponad 2 mld euro.Już sam awans do fazy grupowej to zastrzyk gotówki na poziomie 15 mln euro. A potem im więcej wygrywasz, tym więcej zarabiasz. Grupowe zwycięstwo równa się przelewowi na 2,7 mln euro, a remis to 1/3 tej kwoty.  Dwa miliardy do podziałuStawki zaczynają rosnąć jeszcze bardziej w fazie pucharowej. Załapanie się do najlepszej szesnastki to okazja do wystawienia faktury Europejskiej Unii Piłkarskiej na 9,5 mln euro, ćwierćfinał równa się kwocie o milion większej. Miejsce w najlepszej czwórce UEFA wyceniła na 12 mln, a awans do finału na 15 mln euro. Dla zwycięzcy decydującego meczu czeka jeszcze „skromny” bonus w postaci 4 mln euro. Ile pieniędzy leży na boisku? Drużyna, która wzniesie puchar 30 maja 2020 r. na stadionie w Stambule wzbogaci się o przynajmniej  66,25 mln euro, a do tego jeśli udałoby się wygrać jej wszystkie mecze, to suma wzrośnie do ponad 80 mln euro. Mało? A to jeszcze nie wszystko, bo UEFA przygotowała jeszcze 585 mln euro, które podzieli biorąc pod uwagę 10-letni ranking występów w Lidze Mistrzów. Tutaj prawdopodobnie nic się nie zmieni w porównaniu z poprzednim sezonem i najwięcej kasy powędruje na konto Realu Madryt. Konto „Królewskich” wzbogaci się o kwotę sięgającą 35,5 mln euro. A na koniec UEFA podzieli tzw. tort marketingowy. W tym sezonie będzie to 292 mln euro. Pieniądze zostaną rozesłane do uczestników według wartości medialnej danego zespołu. Tutaj także najwięcej dostaną najbogatsi. Dodatkowo kluby zarobią także dobre pieniądze na tzw. dniu meczowym, czyli sprzedaży biletów, karnetów VIP czy klubowych pamiątek. Dziewięciu z ośmiusetLiga Mistrzów a polska piłka to pojęcia, w których ciężko znaleźć wspólny mianownik. Przed trzema laty w fazie grupowej grała Legia Warszawa, ale teraz mistrza Polski od Champions League dzielą lata świetle. Ostatnie sezony to regularne pasmo mniejszych lub większych kompromitacji najlepszych klubowych drużyn nad Wisłą. W tym sezonie Piast Gliwice pożegnał się z marzeniami o grze w elicie już w pierwszej rundzie, przegrywając z białoruskim BATE Borysów. A żeby awansować do Ligi Mistrzów najlepszy polski zespół musi pokonać w eliminacjach czterech rywali.Także trudno się spodziewać, aby w następnych latach któryś z naszych zespołów zameldował się w najlepszych klubowych rozgrywkach Starego Kontynentu. Dla czołowych drużyn ekstraklasy nie ma miejsca także w pucharze drugiej kategorii jakim jest Liga Europy. Polski piłkarz podczas meczu Ligi Mistrzów to także rzadkość. Na 800 zawodników zgłoszonych przez 32 zespoły, tylko dziewiątka ma polskie paszporty. Na siłę moglibyśmy do listy dopisać jeszcze mającego podwójne obywatelstwo Adriana Stanielewicza z Bayeru Leverkusen. To i tak nieco lepiej niż przed rokiem, gdy mieliśmy szansę oglądać zaledwie ośmiu Biało-Czerwonych. W porównaniu z sezonem 2018/9 Champions League przed telewizorem obejrzy Kamil Glik, a szansę, choć niewielką, na występy będą mieć Damian Kądzior i Jakub Piotrowski. Każda minuta spędzona boisku przez któregoś z wymienionego duetu, będzie nie lada wydarzeniem. Skrzydłowy Dinama Zagrzeb wprawdzie łapie się ostatnio do składu w spotkaniach ligi chorwackiej, ale w poważniejszych meczach trener Nenad Bjelica niechętnie korzysta z jego usług. Jeszcze bardziej marginalną rolę odgrywa w Genk Piotrowski. Były piłkarz Pogoni Szczecin przez ponad rok gry w Belgii uzbierał na boisku zaledwie niewiele ponad 300 minut. Na szczęście pozostali Biało-Czerwoni to jedni z najważniejszych piłkarzy swoich zespołów. Trudno będzie nam wyobrazić sobie bramkę Juventusu bez Wojciecha Szczęsnego, atak Bayernu Monachium bez Roberta Lewandowskiego. Jak co roku mistrzowie Włoch i Niemiec są typowani w gronie faworytów do końcowego triumfu. To będzie trudne zadanie, bo wygląda na to, że znów piekielnie silni będą Anglicy z kapitalnym Liverpoolem i marzącym o zwycięstwie w Lidze Mistrzów Manchesterze City.Jeśli tylko zdrowie pozwoli, to we wszystkich meczach powinniśmy zobaczyć w podstawowym składzie Borussii Dortmund Łukasza Piszczka. Byłego reprezentanta Polski już dziś wieczorem czeka rywalizacja z Barceloną. Stawkę grupy F uzupełniają Inter Mediolan i Slavia Praga. Mocną pozycję w barwach Lokomotiwu Moskwa mają Maciej Rybus i Grzegorz Krychowiak. Dla drużyny ze stolicy Rosji awans do fazy pucharowej będzie nie lada wyzwaniem. Lokomotiw trafił do grupy D razem z Atletico Madryt, Bayerem Leverkusen i Juventusem. Patrząc na mecze Napoli znów będziemy z nadzieją wypatrywać przebłysków wielkiej formy Piotra Zielińskiego i Arkadiusza Milika. Pomocnik wicemistrzów Włoch powinien pojawić się w składzie na wtorkowy mecz z Liverpoolem. Z kolei Milik od kilku tygodni narzeka na ból przywodziciela i w tym sezonie jeszcze nie zagrał.",,
„Módlmy się o współpracę w celu ochrony mórz i oceanów”,"– Módlmy się za polityków, naukowców, ekonomistów, aby współpracowali w celu ochrony mórz i oceanów – taką intencję modlitw na wrzesień przedstawił papież Franciszek. Watykan opublikował przesłanie wideo Papieskiej Światowej Sieci Modlitwy.","W krótkim nagraniu filmowym papież powiedział po hiszpańsku: „Oceany zawierają nie tylko większość wody na naszej planecie, ale także większość różnorodnych istot żywych, z których wiele z różnych powodów jest zagrożonych”. Ilustracją tych słów są obrazy przedstawiające zanieczyszczenie mórz. – Stworzenie jest projektem miłości Boga wobec całej ludzkości. Nasza solidarność ze «wspólnym domem» zrodziła się z naszej wiary. Bracia i siostry, w tym miesiącu módlmy się za polityków, naukowców, ekonomistów, aby współpracowali w celu ochrony mórz i oceanów – dodał Franciszek. Kolejne intencje modlitewne papież przedstawia co miesiąc. W 2015 roku Franciszek ustanowił 1 września Światowym Dniem Modlitw o Ochronę Stworzenia w odpowiedzi na kryzys ekologiczny.",,
Franciszek: położyć kres zabójczemu szaleństwu terroryzmu,"Papież Franciszek jest wstrząśnięty poniedziałkowym zamachem przeprowadzonym podczas jarmarku bożonarodzeniowego w Berlinie. Zapewnił, że przyłącza się do wszystkich ludzi dobrej woli zaangażowanych na rzecz tego, by położyć kres „zabójczemu szaleństwu terroryzmu”.","Słowa Ojca Świętego znalazły się w telegramie wysłanym we wtorek do arcybiskupa Berlina Heinera Kocha.W depeszy kondolencyjnej wystosowanej w imieniu papieża sekretarz stanu Watykanu kardynał Pietro Parolin napisał: „Z głębokim poruszeniem Ojciec Święty dowiedział się o straszliwym akcie przemocy w Berlinie, gdzie znaczna liczba osób odniosła obrażenia i wiele zginęło”.„Jego Świątobliwość zapewnia o swym udziale w żałobie rodzin, wyrażając współczucie i bliskość w ich bólu” – dodał kardynał Parolin i podkreślił, że papież modli się za zmarłych i rannych.",,
Premier Szydło rozmawiała z premierami Słowacji i Hiszpanii ws. pracowników delegowanych,Premier Beata Szydło rozmawiała telefonicznie ws. pracowników delegowanych z premierami Słowacji i Hiszpanii - poinformował rzecznik rządu Rafał Bochenek.,"Rzecznik rządu podkreślił, że tematem rozmowy Beaty Szydło z premierem Słowacji Robertem Fico było stanowisko Grupy Wyszehradzkiej w sprawie dyrektywy o pracownikach delegowanych.    – Premierzy ocenili postępy w pracach wspólnej grupy roboczej w ramach V4 dotyczące dyrektywy o pracownikach delegowanych. W rozmowie podkreślono aktualność wspólnego stanowiska V4. Premier Fico zwrócił uwagę na konstruktywną rolę Grupy Wyszehradzkiej – powiedział Bochenek. Rozmowa z premierem Hiszpanii    Jak poinformował, szefowa polskiego rządu rozmawiała również z premierem Hiszpanii Mariano Rajoyem.    – W odniesieniu do dyrektywy o pracownikach delegowanych premierzy nawiązali do ich rozmowy w czasie konsultacji międzyrządowych w Warszawie w czerwcu tego roku i przypomnieli wspólne elementy stanowiska obu krajów. Polska i Hiszpania nadal będą konsultowały swoje stanowiska zarówno na poziomie roboczym, jak i premierów – zaznaczył rzecznik rządu.     Poinformował również, że dyrektywa o pracownikach delegowanych będzie w najbliższym czasie przedmiotem rozmów na marginesie spotkania z premierami krajów bałtyckich.",,
Wyjeżdża coraz więcej Polaków. Emigracja bliska rekordu,"W 2013 r. za granicą przebywało 2,2 mln Polaków; rok wcześniej było ich 2,13 mln. Obecnie poza krajem mieszka 1,41 mln więcej naszych obywateli niż w 2002 r. – wynika z danych Głównego Urzędu Statystycznego, które przytacza „Rzeczpospolita”. Spodziewanych powrotów nie widać.","Emigracja zbliża się do rekordowego wyniku z 2007 r., kiedy to poza Polską mieszkało 2,27 mln osób.Najwięcej polskich emigrantów żyje w Wielkiej Brytanii – 650 tys. oraz wNiemczech – 560 tys., o 125 tys. więcej niż trzy lata temu. Popularne sąIrlandia i Holandia, w których żyje odpowiednio 115 tys. i 103 tys. osóbz Polski.",,
Samuel Pereira: Bierność Polski wobec ataku państwa Izrael oznaczałaby zgodę na kłamstwo,"– Słucham premiera Izraela Benjamina Netanjahu i pani ambasador Izraela w Polsce Annę Azari i łapię się za głowę. Państwo Izrael, którego filarem tożsamości jest Holokaust, odbiera polskiemu państwu prawo do walki z kłamstwem, że nasz naród był współsprawcą ludobójstwa. Wobec takiego działania Polska nie może pozostać bierna – pisze Samuel Pereira, redaktor naczelny portalu tvp.info.","Zacznijmy od nazwania pewnych rzeczy po imieniu. Kłamstwem jest zarówno hasło „polskie obozy śmierci”, jak i obarczanie państwa polskiego czy narodu polskiego odpowiedzialnością za zbrodnie dokonane w trakcie II wojny światowej przez Niemców. Te dwie sprawy się bezpośrednio łączą, a używanie sformułowania „polskie obozy” jest konsekwencją oskarżania Polski o współsprawstwo. Dlatego państwo Izrael - niezależnie od intencji -  odbierając nam prawo do walki o prawdę historyczną, zachowuje się wobec Polski w sposób nikczemny. Mówię to jako człowiek żywiący ogromną sympatię do Żydów, państwa Izrael i jego historii. „Każdy człowiek jest narażony na pokusę. (…) nie zawsze musi ona prowadzić do upadku i grzechu, ale może być początkiem zwycięstwa i objawienia chwały Bożej” – mówił papież Benedykt XVI, odnosząc się do czasu pokoju, ale każdy z nas zdaje sobie sprawę, że okres wojny to jeszcze trudniejszy test człowieczeństwa. Test, którego, myślę, nikt nie chciałby przechodzić. Ludzie mieszkający na tej samej ulicy, sąsiedzi dotąd nastawieni do siebie neutralnie, z dnia na dzień stają się wobec siebie braćmi (wspólnota nieszczęścia) albo wrogami, bohaterami albo najgorszymi szumowinami. Te pojawiające się w skrajnych sytuacjach skrajne postawy są motywem wielu filmów wojennych, takich jak chociażby „Ulica Graniczna” z 1948 roku. W trakcie II wojny światowej dotyczyło to wszystkich narodów i krajów okupowanych w Europie przez III Rzeszę, w tym obywateli zamieszkujących nasz kraj. Co innego jednak postawa poszczególnej osoby, a co innego postawa i działania państwa. Polska i Izrael to ofiary Holokaustu, sprawcami są Niemcy   Tak jak Polska nie odpowiada za Polaków szmalcowników, tak samo Izrael nie odpowiada za szmalcowników narodowości żydowskiej. To oczywista oczywistość, choć rzeczywiście nie do wszystkich ona dociera. Jako przykład podać mogę Jakuba Majmurka z lewicowej „Krytyki Politycznej”, któremu nie spodobały się ‏słowa prezydenta RP Andrzeja Dudy o tym, że „nie było udziału Polaków jako narodu w zagładzie Żydów”. – Czy ludzie mordujący, wydający Niemcom Żydów z automatu przestają być częścią narodu? – pyta Majmurek na Twitterze.  Otóż nie – przestępcy nie przestają być częścią narodu zarówno w czasie pokoju, jak i w czasie wojny. Skoro jednak nikomu do głowy nie przychodzi obrażać naród żydowski (i słusznie) za to, że dochodziło do sytuacji, gdy Żyd wydawał w niemieckie ręce Żyda, tak samo nikt nie ma prawa oskarżać polskiego państwa czy całego polskiego narodu w oparciu o historie szmalcowników polskiego obywatelstwa. Spośród trzech państw, które w jakimś stopniu stały się stronami obecnego sporu, Polska i Izrael są ofiarami, a Niemcy sprawcami Holokaustu. W przypadku naszego zachodniego sąsiada historia zna nieliczne chlubne wyjątki, jednak Niemcy jako naród i jako państwo, społecznie i instytucjonalnie odpowiadają za zbrodnie III Rzeszy.    Nie chodzi tutaj o wypominanie grzechów przodków, tylko o uczciwe postawienie sprawy, o wzięcie odpowiedzialności przez narod niemiecki, obywateli kraju okupanta, którzy mordowali albo tę okupację wspierali. Można by również przypomnieć o odpowiedzialności państw wspierających Holokaust, takich jak np. Francja, jednak nie to jest dziś przedmiotem toczącej się w Polsce dyskusji. Dla Polaków jest to oczywiste, jednak dopóki pojawia się w przestrzeni publicznej zafałszowany przekaz w tej sprawie, należy wciąż to powtarzać – Adolf Hitler został wybrany przez Niemców, a zbrodniczy system III Rzeszy cieszył się ich ogromnym poparciem. Te nazistowskie ciągoty pokutują zresztą w tym kraju do dziś. Polska zdała egzamin z człowieczeństwa   Gdy mówimy o II wojnie światowej, nie możemy zapominać, że za przestępstwo odpowiedzialność ponosi przede wszystkim  jednostka - człowiek, który się go dopuścił, nie cała wspólnota, nie naród czy państwo, którego jest obywatelem. Takie rozumienie sprawy jest podstawą każdego cywilizowanego kraju, a najmocniej wyraża się w nauce Kościoła katolickiego. Katechizm, odnosząc się do ludzkiej wolności, podkreśla, że za nią idzie odpowiedzialność.  Człowiek może czynić zło w wyniku swojej wolności, a odpowiedzialnym za nie jest nikt inny, tylko on sam. W ten sposób indywidualną odpowiedzialność za grzech opisywał w adhortacji apostolskiej „Reconciliatio et paenitentia” papież Polak, św. Jan Paweł II: „Grzech w znaczeniu prawdziwym i właściwym jest zawsze aktem konkretnej osoby, ponieważ jest aktem wolności poszczególnego człowieka, a nie zaś aktem grupy czy wspólnoty”. Judaizm jeszcze mocniej kładzie nacisk na indywidualny charakter grzechu, wierząc, że każdy jest odpowiedzialny za swoje własne czyny. „Ojcowie nie poniosą śmierci za winy synów ani synowie za winy swych ojców. Każdy umrze za swój własny grzech” – czytamy w piątej księdze Mojżeszowej (Księga Powtórzonego Prawa).    Stanowisko Polskiego Państwa Podziemnego wobec zdrajców i szmalcowników było jednoznaczne. Polskie prawo  było w trakcie II wojny światowej wobec nich niezwykle surowe. Szmalcownikom za swoje czyny – traktowane jako akt zdrady – groził najwyższy wymiar kary, śmierć. Tak samo było zresztą w drugą stronę. Za ratowanie Żydów tylko w Polsce Niemcy karali śmiercią, co jeszcze dobitniej pokazuje bohaterstwo Polaków.   Gdy ambasador Anna Azari mówi, że „ma nadzieję, że nie wyrzucimy do śmieci wszystkiego, nad czym pracowaliśmy wspólnie przez ostatnie 27 lat”, ma na myśli wspólne uznanie kłamstwa o „polskich obozach śmierci”, licznych świadectw Żydów uratowanych przez Polaków czy wielkiej roli Szewacha Weissa dla budowania wspólnej tożsamości Polski i Izraela, jako braci niedoli, jako państw, które tak bardzo ucierpiały w wyniku niemieckich zbrodni. To wszystko, dotąd oczywiste w relacjach polsko-żydowskich, zostało przez państwo Izrael z dnia na dzień podważone. I tu nasuwa się oczywiste pytanie: kto dzisiaj ten nasz wspólny dorobek „wyrzuca do śmieci”, jeśli nie właśnie Izrael? Nazwać rzeczy po imieniu    Już sam fakt, że to właśnie nasi bracia Żydzi protestują przeciwko wprowadzeniu surowych kar za obciążanie winą za zbrodnie III Rzeszy Niemieckiej Polski jako państwa czy Polaków jako narodu, jest totalnie niezrozumiały. Sami walczą z kłamstwem oświęcimskim, które również w Polsce jest surowo karane: ścigane z urzędu i zagrożone tak samo karą grzywny lub karą pozbawienia wolności do lat 3. Argumenty przedstawiane przez panią ambasador Azari, jakoby zagrożeni byli np. przewodnicy turystyczni, którzy opowiedzą o zbrodni jakiegoś polskiego obywatela albo grupy Polaków, nie znajdują uzasadnienia w faktach.  Krytykowany zapis nowelizacji ustawy o IPN zaczyna się od słów:",,
Niemcy: dotkliwe straty CDU i SPD w wyborach do parlamentu krajowego Hesji,"Wstępne oficjalne wyniki potwierdziły, że dwie partie wielkiej koalicji rządowej na szczeblu federalnym – chadecka CDU i socjaldemokratyczna SPD – poniosły dotkliwe straty w niedzielnych wyborach do parlamentu krajowego Hesji.","Według oficjalnych wyników głosowania CDU, która wygrała niedzielne wybory, uzyskała 27 proc. głosów, podczas gdy w 2013 r. miała poparcie na poziomie 38,3 proc. Dla chadecji, która rządzi Hesją – samodzielnie lub w koalicji – nieprzerwanie od 19 lat, jest to najgorszy wynik w tym landzie od 1966 roku.SPD zdobyła 19,8 proc. głosów, czyli około 10 punktów proc. mniej niż poprzednio, i tyle samo, co Zieloni, dotychczasowy koalicyjny partner CDU w rządzie Hesji. W Hesji, która w przeszłości była bastionem socjaldemokratów, SPD uzyskała najgorszy wynik od 1946 roku. Zieloni natomiast niemal podwoili swój wynik sprzed pięciu lat, gdy głosowało na nich 11,1 proc. wyborców. Na czwartym miejscu znalazła się prawicowo-populistyczna Alternatywa dla Niemiec, którą poparło 13,1 proc. głosujących, dzięki czemu po raz pierwszy weszła ona do landtagu w Hesji. Był to ostatni kraj związkowy, w którym założona w 2013 r. partia nie miała jeszcze swojego reprezentanta. Do tamtejszego landtagu dostały się też liberalna Partia Wolnych Demokratów (FDP), która zdobyła 7,5 proc. głosów, oraz Lewica (Die Linke) z wynikiem 6,3 proc.",,
Inauguracyjne posiedzenie Sejmu. W ławach zasiądzie 176 nowych posłów,"Pierwsze posiedzenie Sejmu nowej kadencji rozpocznie się dziś w południe. Zgodnie z planem posłowie złożą ślubowanie, a chwilę później wybiorą marszałka i wicemarszałków Izby. Następnie prezydent Andrzej Duda wygłosi orędzie, z kolei premier Mateusz Morawiecki złoży dymisję rządu.","Pierwsze posiedzenie Sejmu otwiera marszałek-senior powołany przez prezydenta spośród najstarszych wiekiem posłów. Decyzją prezydenta Andrzeja Dudy będzie to Antoni Macierewicz. Prezydencki rzecznik Błażej Spychalski wskazywał, że prezydentowi zależało, by w roku 30. rocznicy pierwszych częściowo wolnych wyborów do Sejmu marszałkiem seniorem w Sejmie była osoba o „pięknej karcie opozycyjnej”.Następnie odegrany zostanie hymn państwowy, po czym marszałek senior poprosi prezydenta. Regulamin Sejmu określa, że po odczytaniu roty każdy z wywoływanych posłów wypowiada słowo „ślubuję”; może dodać zdanie: „tak mi dopomóż Bóg”.W następnej kolejności odbędzie się wybór marszałka oraz wicemarszałków Sejmu. Kandydata na marszałka Sejmu może zgłosić co najmniej 15 posłów. Poseł może poprzeć tylko jedną kandydaturę. Kandydatką największego klubu, czyli Prawa i Sprawiedliwości, na marszałka jest dotychczasowa marszałek Izby Elżbieta Witek. Po wyborze marszałek Sejmu obejmuje przewodnictwo obrad.Sejm, w drodze uchwały, ustala liczbę wicemarszałków. Projekt uchwały w tej sprawie może wnieść co najmniej 15 posłów. Zwyczajowo w Prezydium Sejmu reprezentowane są wszystkie kluby poselskie. Marszałek Sejmu zarządza wybory wicemarszałków. Z ramienia klubu Lewicy, kandydatem na wicemarszałka Sejmu jest lider SLD Włodzimierz Czarzasty. Z kolei Koalicja Obywatelska zamierza zgłosić dotychczasową wicemarszałek Małgorzatę Kidawę-Błońską. Decyzja w sprawie kandydatów PiS na wicemarszałków Izby ma zapaść we wtorek rano na posiedzeniu klubu. Również PSL kandydata na wicemarszałka Sejmu wyłoni na wtorkowym posiedzeniu klubu.Sejm wybiera również 20 sekretarzy Sejmu, spośród najmłodszych posłów. Kandydatów zgłasza Prezydium Sejmu. Wybór sekretarzy Sejmu odbywa się łącznie.Co trzeci poseł nowej kadencji to debiutant, lub wraca na Wiejską po przerwieW Sejmie IX kadencji 176 spośród 460 posłów zadebiutuje w ławach sejmowych bądź wróci do nich po przerwie. Wyborcy zdecydowali, że w ławach poselskich zasiądą 132 kobiety i 328 mężczyzn. Panie stanowić będą blisko 29 proc. składu Izby. Ich liczba w ławach poselskich rośnie z wyborów na wybory.Wśród 235 posłów PiS, po raz pierwszy w ławach sejmowych zasiądzie 55 posłów, w tym m.in. premier Mateusz Morawiecki oraz kilku ministrów z jego dotychczasowego rządu, w tym szefowa resortu przedsiębiorczości i technologii Jadwiga Emilewicz, minister gospodarki morskiej i żeglugi śródlądowej, europoseł dwóch kadencji Marek Gróbarczyk, wiceszefowie MSZ: Piotr Wawrzyk i Szymon Szynkowski vel Sęk. Wśród posłów-debiutantów PiS są także szef komitetu wykonawczego PiS Krzysztof Sobolewski, zastępca rzecznika partii Radosław Fogiel i dotychczasowy gdański radny Kacper Płażyński, syn marszałka Sejmu Macieja Płażyńskiego, który zginął w katastrofie smoleńskiej 2010 roku. W nowym klubie PiS będą także: rzecznik MS Jan Kanthak, wiceszef MS, szef komisji weryfikacyjnej Sebastian Kaleta, dotychczasowy stołeczny radny Jacek Ozdoba oraz wojewodowie mazowiecki Zdzisław Sipiera i łódzki Zbigniew Rau. 134-osobowy klub Koalicji Obywatelskiej, który będą tworzyć m.in. politycy PO, Nowoczesnej, Inicjatywy Polskiej oraz Zielonych, jest zdominowany przez posłów minionej kadencji – jest ich 89. Nowych posłów jest 45, ale część ma już za sobą doświadczenie parlamentarne.Pierwsze posiedzenie Sejmu 12 listopada będzie całkowitym debiutem parlamentarnym dla takich posłów KO jak: współprzewodnicząca Zielonych Małgorzata Tracz, dawny działacz SLD i lekarz Riad Haidar, znany komentator sportowy Tomasz Zimoch, blogerka Klaudia Jachira, były szef Komisji Badania Wypadków Lotniczych Maciej Lasek, brat zamordowanego prezydenta Gdańska Pawła Adamowicza, dziennikarz Piotr Adamowicz, liderka Inicjatywy Polska Barbara Nowacka, były szef MSW Bartłomiej Sienkiewicz i jedna z liderek KOD Magdalena Filiks.W klubie PSL po raz pierwszy w gmachu przy ul. Wiejskiej zasiądzie syn Władysława Bartoszewskiego, Władysław Teofil Bartoszewski. Mandat posła zdobyła także m.in. szefowa Stronnictwa w Lubuskiem Jolanta Fedak, która za rządów PO-PSL była ministrem pracy i polityki społecznej, dotychczasowy wicemarszałek województwa zachodnio-pomorskiego Jarosław Rzepa oraz wiceszef PSL Dariusz Klimczak.Z list komitetu Sojusz Lewicy Demokratycznej (SLD, Wiosna, Lewica Razem) najwięcej posłów – 23 – wprowadził Sojusz; 19 osób jest z Wiosny, a z Lewicy Razem do parlamentu dostało się sześciu kandydatów. Sejmowym debiutantem jest szef Sojuszu Włodzimierz Czarzasty, a także lider Razem Adrian Zandberg. Są to także Agnieszka Dziemianowicz-Bąk, Krzysztof Śmiszek i Maciej Gdula z Wiosny oraz rzeczniczka SLD Anna-Maria Żukowska. W parlamencie zasiądą także po raz pierwszy działaczki Razem: Magdalena Biejat, Daria Gosek-Popiołek oraz Marcelina Zawisza. Na pierwszym posiedzeniu głos zabierze premier Mateusz Morawiecki, który – zgodnie z konstytucją – poda rząd do dymisji. Kolejnego premiera desygnuje prezydent i powołuje go wraz z pozostałymi członkami rządu w ciągu 14 dni od dnia pierwszego posiedzenia Sejmu. W ciągu 14 dni od powołania premier przedstawia Sejmowi program działania rządu wraz z wnioskiem o udzielenie wotum zaufania, które Izba uchwala bezwzględną większością głosów w obecności co najmniej połowy ustawowej liczby posłów.W wyborach do Sejmu PiS uzyskał 43,59 proc. i 235 mandatów, Koalicja Obywatelska (PO, Nowoczesna, Inicjatywa Polska, Zieloni) – 27,40 proc. i 134 mandaty, SLD (z list którego startowały także Lewica Razem i Wiosna) – 12,56 proc. i 49 mandatów, PSL (który wystartował razem z Kukiz'15) – 8,55 proc. i 30 mandatów, a Konfederacja – 6,81 proc. i 11 mandatów. 1 mandat przypadł Mniejszości Niemieckiej.Zgodnie z propozycją Kancelarii Sejmu, posłowie PiS mają zasiąść w prawej części sali obrad. Obok, bliżej mównicy, siedzieliby posłowie PSL, a w rzędach za ludowcami – posłowie Konfederacji. Dalej w lewej części mają zasiąść posłowie Koalicji Obywatelskiej i Lewicy.",,
"Trzaskowski: Chętnie udzielę ślubu parze homoseksualnej. „To próba zgarnięcia skrajnie lewicowego elektoratu ""","Politycy PO poprzez kwestie światopoglądowe szukają głosów wyborczych. (…) To próba zgarnięcia skrajnie lewicowego elektoratu – tak na antenie TVP info Tomasz Rzymkowski (Kukiz’15) komentował słowa Pawła Rabieja, który mówił, że chce, by ślubu z jego partnerem udzielił mu Rafał Trzaskowski. – W kwestiach obyczajowych Platforma Obywatelska miota się od ściany od ściany – dodał Andrzej Kryj z Prawa i Sprawiedliwości.","– Wierzymy, że nasz ślub odbędzie się w Polsce i że udzieli nam go Rafał Trzaskowski – mówił Paweł Rabiej na antenie Polsat News w sobotę. Tę wypowiedź komentowali politycy w programie „Minęła 20”. – Oczywiście polski system prawny nie przewiduje takiej możliwości. W tej chwili uczynienie z kwestii ślubów osób tej samej płci elementu kampanii wyborczej samorządowej to jest śmieszna rzecz – mówił Andrzej Kryj z PiS. Poseł PiS skomentował także wypowiedź Rafała Trzaskowskiego, który odpowiedział na ten apel mówiąc, że chciałby być pierwszym, który udzieli ślubu parze homoseksualnej w Polsce. – Musi w takim razie jego ugrupowanie wygrać jeszcze wybory parlamentarne z taką przewagą, żeby móc zmienić system prawny, zmienić konstytucję, system prawny. Może o tym marzyć –  zaznaczył Andrzej Kryj.",,
Andruszkiewicz: Paweł Kukiz porównywał PSL do zorganizowanej grupy przestępczej,"Będąc w Kukiz’15, byłem uczony, że PSL to ZSL – powiedział w programie „Jedziemy” sekretarz stanu w Ministerstwie Cyfryzacji Adam Adnruszkiewicz, odnosząc się do pytania o ewentualny sojusz PSL-u z Kukiz’15. Polityk podkreślił, że Paweł Kukiz porównywał „nawet PSL do zorganizowanej grupy przestępczej”.","Michał Rachoń zapytał na antenie TVP Info Adama Andruszkeiwicza, który wszedł do sejmu jako reprezentant ruchu Kukiz’15, o ewentualny sojusz tego ruchu z PSL-em.– To jest bardzo ciekawe. Ja, będąc w Kukiz’15, byłem uczony m.in. przez Pawła Kukiza, że PSL to ZSL, że to taka postkomunistyczna, bardzo zła formacja – powiedział  sekretarz stanu w Ministerstwie Cyfryzacji.– Paweł Kukiz porównywał nawet PSL do zorganizowanej grupy przestępczej. Mówił, że jest to taka emanacja partyjniactwa układów III RP – dodał.Jak zauważył Andruszkiewicz, Kukiz „mówi dzisiaj, że przeprasza PSL” i że może pójdą razem do wyborów. – Zwrot o 180 stopni. Kukiz’15 traci na wiarygodności – przyznał.– Jako ugrupowanie antysystemowe, tak się nazywa podobno, ma iść z PSL-em, z partią układów III RP, partią urzędniczą, gdzie wiemy, jakie są poglądy – powiedział polityk i podkreślił, że jeszcze niedawno ludowcy byli związani z Platformą Obywatelską.",,
"Tusk: w głosowaniu nie chodzi o grexit, nikt nie jest nim zainteresowany","Jeśli Grecy zagłosują na „nie”, nie będzie to automatycznie oznaczało wyjścia ich kraju ze strefy euro. Tak w wywiadzie dla portalu Politico dał do zrozumienia szef Rady Europejskiej Donald Tusk. W niedzielę  Grecy zdecydują,  czy odrzucić porozumienie z międzynarodowymi instytucjami.","Donald Tusk przedstawił w sprawie Grecji zgoła odmienną opinię niż te, jakie słyszeliśmy z ust szefa Komisji Europejskiej czy europarlamentu. Zarówno Jean Claude Juncker, jak i Martin Schulz podkreślali, że zwycięstwo głosów na „nie” w niedzielnym referendum będzie jasnym sygnałem, że Grecja chce zdystansować się od Europy i opuścić strefę euro.  Szef Rady Europejskiej uważa zaś, że w głosowaniu nie chodzi o grexit, gdyż – jego zdaniem – nikt nie jest nim zainteresowany.  Według Tuska, „największym błędem” w negocjacjach władz w Atenach z wierzycielami, które zakończyły się fiaskiem, było wzajemne obwinianie się i brak zaufania.  Grecka delegacja w zeszłym tygodniu odeszła od stołu rozmów, gdyż uznała, że propozycje porozumienia przedstawiona przez pożyczkodawców są nie do zaakceptowania. Donald Tusk uważa, że Unia Europejska powinna kontynuować rozmowy z Grecją bez względu na wynik referendum.  Przyznał, że jeśli zwyciężą głosy na „nie” szanse na porozumienie będą mniejsze, ale jego zdaniem nawet w takiej sytuacji nie należy dramatyzować. Optymistycznie o wyborach w Polsce  Rozmowa z Politico dotyczyła także między innymi problemu migracji, przyszłości Wielkiej Brytanii w Unii oraz obecnej sytuacji w Polsce.  Odnosząc się do wydarzeń w naszym kraju Tusk powiedział, że jest „optymistą”, jeśli chodzi o wynik wyborów. Jego zdaniem, nie wiadomo, która partia wygra i wcale nie musi dojść do zmiany koalicji. – Ale jeśli doszłoby do zmiany władzy, to w sprawach europejskich nie będzie to jakaś rewolucja – powiedział Donald Tusk.",,
Zmiana konstytucji i „rozmontowanie instytucji centralnych”. Ujawniono program polityczny PO,"Radykalne rozmontowanie instytucji centralnych, wprowadzenie „współczesnego rozbicia dzielnicowego”, zmiana konstytucji, likwidacja ministerstw, legalizacja związków partnerskich i adopcji dzieci przez takie związki – to program polityczny przygotowany dla liderów opozycji, do którego dotarło Radio WNET. Program ma zostać ogłoszony 4 czerwca w Gdańsku. Rzecznik PO Jan Grabiec oświadczył, że ujawniony program nie ma nic wspólnego z jego partią.","Radio WNET opublikowało zdjęcia programu politycznego dla Platformy Obywatelskiej, przygotowanego przez ekspertów – prawnika prof. Macieja Kisilowskiego i Pawła Lisiewicza, byłego szefa gabinetu Bronisława Komorowskiego – którego wprowadzenie w życie ma dać zjednoczonej opozycji wygraną w jesiennych wyborach do Sejmu i Senatu. Program „Wielka Polska Obywatelska” w swych założeniach ma także pokazać, jak funkcjonować ma państwo, kiedy Prawo i Sprawiedliwość zeszłoby do opozycji, a politycy opozycji obsadziliby najwyższe stanowiska państwowe. Ujawniony przez dziennikarzy program ma stanowić „podstawę dla wystąpień programowych liderów opozycji, przygotowywanych na uroczystości 4 czerwca w Gdańsku”. Jak zaznacza WNET „propozycje zapisane w dokumencie silnie współgrają z wcześniejszymi medialnymi wystąpieniami autorów, szczególnie prof. Kisilowskiego, oraz z propozycjami programowymi zgłaszanymi przez Platformę Obywatelską m.in. w kampanii samorządowej”.Plan opublikowany przez dziennikarzy – jak zaznaczono – „jest zdecydowanie dalej idący w kierunku zmiany podstawowych zasad ustroju naszego państwa, niż wszelkie wcześniejsze propozycje wysuwane przez polityków obozu zjednoczonej opozycji”.Autorzy programu wskazują, że opozycja 4 czerwca powinna „ogłosić program gruntownych zmian w Konstytucji RP, w ogólnym zarysie polegających na osłabieniu centralnych instytucji państwa, na rzecz tzw. niezależnych instytucji kontroli władzy, zwłaszcza sądów oraz organów samorządowych, szczególne tych szczebla wojewódzkiego. Program ma być adresowany do wszystkich polityków i samorządowców, którzy bezpośrednio nie brali udziału w naruszaniu porządku demokratycznego”. Program ma być skierowany do szerokiego grona wyborców, którzy swoje polityczne upodobania mają „zarówno na lewo, jak i na prawo od żelaznego elektoratu” PO.„Żeby tak się stało, opozycja musi zerwać z narracją mówiącą o przywróceniu stanu sprzed 2015 roku i przejść do nowego otwarcie właśnie w postaci programu reformy instytucjonalnej” – czytamy.Podstawą programu Kisilowskiego i Lisiewicza jest postulat ograniczenia władzy centralnej i przekazanie kompetencji samorządom, wskazując, że w myśli ich propozycji równocześnie »Podkarpacie może stać się polską Bawarią, a Pomorze Polską Kalifornią« i żadnej z tych regionów nie będzie wpływał na decyzję podejmowane w pozostałych województwach”.„Daleko idąca decentralizacja ma również obejmować kwestie światopoglądowe jak związki partnerskie czy małżeństwa homoseksualne oraz adopcja dzieci przez takie pary. Symbolem głębokiej decentralizacji państwa ma być nowa forma Senatu, w skład którego będą wchodzić przedstawiciele marszałków województw” – zaznaczono.Program zakłada również „likwidację co najmniej dziewięciu ministerstw, których kompetencje zostaną przekazane do samorządów wojewódzkich”. Chodzi o takie ministerstwa jak: edukacji, nauki, gospodarki, rodziny, rolnictwa czy sportu.",,
Bartłomiej Sienkiewicz: żadne poglądy nie usprawiedliwiają takich zachowań jak pod TVP,"Coraz więcej osób, również związanych z opozycją, potępia atak na Magdalenę Ogórek. „Na takie zachowania jak pod TVP nie ma miejsca” – napisał na Twitterze Bartłomiej Sienkiewicz. „Przemoc i fizyczne zagrożenie musi być wyeliminowane z życia publicznego” – podkreśla były minister spraw wewnętrznych w rządzie PO-PSL.",,,
Politolog: Senat jest izbą refleksji i opiniowania. Nie zatamuje zmian wprowadzanych przez PiS,"PiS prawdopodobnie nie będzie miał większości w Senacie. Nie musi to jednak wpłynąć na skuteczność obozu rządzącego we wprowadzaniu zmian. – W polskim systemie ustrojowym Senat jest izbą refleksji, izbą bardziej opiniodawczą niż kreującą rzeczywistość prawną i polityczną. Jest to miejsce mniej istotne niż Sejm. (…) Senat nie będzie więc stanowił tamy dla kontynuacji procesu zmian w Polsce – mówi politolog z Uczelni Łazarskiego Artur Wróblewski w rozmowie z portalem tvp.info.","– Nigdy nie rozumiałem ekscytacji związanej z walką o Senat. W polskim systemie ustrojowym Senat jest izbą refleksji, izbą bardziej opiniodawczą niż kreującą rzeczywistość prawną i polityczną – mówi. W opinii politologa „jest to miejsce mniej istotne niż Sejm”.  – Często trafiają tam starsi politycy, trochę w drodze emerytury. W praktyce ta izba, jeśli zostanie przejęta przez opozycję, nie może niczego zastopować, zaszkodzić partii rządzącej. Co najwyżej może opóźniać, coś zmieniać, sugerować, opiniować – wyjaśnił ekspert.Jak dodaje, „z punktu widzenia pragmatyki władzy, skuteczności, sprawczości obozu rządzącego fakt, że Senat trafi w ręce opozycji jest bardziej kwestią prestiżową, symboliczną niż kwestią egzystencjalną dla kontynuacji i pogłębiania reform, które rozpoczęły się w Polsce”. Jego zdaniem Senat nie będzie więc stanowił tamy dla kontynuacji procesu zmian w Polsce. Wróblewski opisał w rozmowie z nami, co się dzieje w przypadku odrzucenia przez Senat ustawy przyjętej przez Sejm. Zdaniem politologa prawdziwym zagrożeniem dla obozu rządzącego byłaby sytuacja, w której w ręce opozycji trafiłby urząd prezydenta. – Wydaje się to mało prawdopodobne, choć zawsze możliwe. Prezydent może wetować ustawy i wtedy, według polskiej konstytucji, potrzebna jest większość kwalifikowana 3/5 posłów, by weto prezydenckie zneutralizować. W praktyce oznaczałoby to, że potrzeba 276 posłów do odrzucenia weta. Takiej większości nie ma obóz rządzący – powiedział Wróblewski. PiS prawdopodobnie nie będzie miał większości w Senacie. Kandydaci wspierający PiS mogą łącznie liczyć na 49 mandatów w Senacie, natomiast kandydaci różnych komitetów opozycyjnych zdobyli mandaty senackie łącznie w 50 okręgach. Nieznany jest ostateczny wynik w okręgu słupskim, gdzie prowadzi kandydat KO Sławomir Rybicki. Kandydaci Koalicji Obywatelskiej zdobyli łącznie 42 mandaty w Senacie, kandydaci PSL Koalicja Polska trzy mandaty, a kandydaci Lewicy dwa.",,
Lichocka: w spór z UE wplątała Polskę odsunięta od władzy kamaryla,Spotkanie mieszkańców Skalmierzyc w powiecie ostrowskim z poseł PiS Joanną Lichocką zdominowały tematy dotyczące reformy sądownictwa i pozycji Polski w Parlamencie Europejskim. Według posłanki w spór z UE wplątała Polskę odsunięta od władzy kamaryla.,"Obecni na spotkaniu w Skalmierzycach pytali Joannę Lichocką, czy reforma sądownictwa nie przebiega zbyt wolno oraz czy Polsce potrzebny jest spór z UE w tej kwestii?– Coraz bardziej jasne jest, że Polskę oraz Komisję Europejską wplątano w spór, który ma tylko podłoże polityczne, jest to walka ze strony odsuniętej w Warszawie od władzy kamaryli – powiedziała poseł Joanna Lichocka.Zapewniła, że słowa „kamaryla” w odniesieniu do polityków PO używa z pełną odpowiedzialnością i „jest ono określeniem delikatnym i eleganckim, kiedy posłucha się wyników prac komisji weryfikacyjnej ds. reprywatyzacji w Warszawie albo ustaleń komisji ds. Amber Gold”.Parlamentarzystka PiS poinformowała, że nie ma wątpliwości, że konflikt z Komisją Europejską, dotyczącym spraw praworządności w Polsce, jest inspirowany przez polityków z PO i Donalda Tuska: „Te elity odsunięte od władzy w 2015 roku nie mogą pogodzić się z demokratycznym wynikiem wyborów. Robią wszystko, żeby zaszkodzić naszemu krajowi, bo wydaje im się, że im będzie gorzej dla Polski, tym łatwiejszy będzie powrót do rządzenia”.",,
Premier Ukrainy: Nord Stream 2 nową bronią hybrydową Rosji,Gazociąg Nord Stream 2 w rękach Rosji będzie nową bronią hybrydową. Musimy powstrzymać ten projekt – przekonywał na konferencji w Brukseli premier Ukrainy Wołodymyr Hrojsman. Jego zdaniem Rosja wykorzystuje gaz jako broń przeciwko niepodległości Ukrainy.,"– Ukraina ma silny system tranzytu gazu, który pozwala na dostarczanie europejskim konsumentom potrzebnych ilości surowca. Rosja jednocześnie realizuje nowy projekt  i to nie jest projekt komercyjny. To nowa broń hybrydowa, która jest wymierzona w UE i kraje UE. Musimy to po prostu zatrzymać – powiedział ukraiński premier.Hrojsman bierze udział w konferencji „Europa Środkowo-Wschodnia jako brama gazowa do Europy” Zorganizowały ją Stałe Przedstawicielstwo RP przy UE i przedstawicielstwo Ukrainy przy UE, we współpracy z Komisją Europejską i przedstawicielstwem USA przy UE.W konferencji biorą też udział m.in. wicemarszałek senatu Adam Bielan, wiceprzewodniczący Komisji Europejskiej Marosz Szefczovicz, wiceminister energii Michał Kurtyka i przedstawiciele firm energetycznych.",,
Rosyjski pułkownik skazany za łapówki. Zgromadził imponującą fortunę,"Pułkownik rosyjskiego MSW Dmitrij Zacharczenko, oskarżony o korupcję, został skazany na 15 lat więzienia i pozbawiony stopnia. Jego zatrzymaniu w 2016 r. towarzyszyły rewizje, w trakcie których znaleziono rekordowe sumy w gotówce.","Zacharczenko w chwili zatrzymania pełnił funkcję wicenaczelnika Zarządu T (do spraw walki z korupcją w sektorze paliwowym) w Głównym Zarządzie Bezpieczeństwa Ekonomicznego i Przeciwdziałania Korupcji Ministerstwa Spraw Wewnętrznych Rosji. Po zatrzymaniu w jego aucie znaleziono około 20 mln rubli gotówką (ok. 309 tys. dolarów).Później w mieszkaniu przybranej siostry Zacharczenki odkryto ponad 8 mld rubli (ponad 123 mln dolarów) w różnych walutach, a następnie okazało się, że bliscy krewni i znajomi pułkownika są posiadaczami licznych kont bankowych i 27 nieruchomości w Moskwie.Wydając wyrok sąd uznał, że Zacharczenko przyjął łapówkę o wartości 3 mln rubli (około 46,3 tys. dolarów) i przeciwdziałał wymiarowi sprawiedliwości. Dziennik „Kommiersant” zwraca uwagę, że wyrok niemal pokrywa się z wnioskiem prokuratury. Sąd nie uznał winy Zacharczenki w jednym z przypadków zarzucanej mu korupcji, a te, które uznał za udowodnione, powinny były według adwokatów pociągnąć za sobą karę dziewięciu lat więzienia.",,
„Maria Anna Potocka ustawiła się w roli cenzora”. Prezes Radia Kraków o decyzji instytucji miejskich,"Dwie instytucje kultury władz miasta Kraków zdecydowały o rezygnacji ze stałego patronatu medialnego Radia Kraków. Chodzi o Muzeum Sztuki Współczesnej MOCAK i Bunkier Sztuki, którymi kieruje Maria Anna Potocka, znana z zaskakującej teorii, że „dopóki kobiety nie będą miały prawa do kapłaństwa, dopóty nie będzie równouprawnienia”. Jak poinformował Mariusz Bartkowicz, prezes i redaktor naczelny Radia Kraków „u źródeł rozstrzygnięcia (…) Potockiej stoją jej osobiste zastrzeżenia dotyczące pojawiających się na antenie rozmówców”.","W specjalnie wydanym oświadczeniu szef Radia Kraków pisze, że „działanie Marii Anny Potockiej odbiera jako próbę ograniczenia wolności mediów”. Stanowisko to związane jest z argumentacją dyrektorki instytucji miejskich, której nie podobało się, że rozgłośnia udziela głosu metropoliście krakowskiemu, abp. Markowi Jędraszewskiemu.  Treść oświadczenia Mariusza Bartkowicza:      „Maria Anna Potocka, dyrektor MOCAK-u i Bunkra Sztuki, zdecydowała o rezygnacji ze stałego patronatu medialnego Radia Kraków nad kierowanymi przez siebie miejskimi instytucjami kultury w Krakowie. To jej suwerenne prawo, jednak niedowierzanie wywołuje uzasadnienie tej decyzji, jakim posłużyła się w rozmowach z pracownikami Radia Kraków. Otóż, jak tłumaczyła, uczyniła tak w proteście przeciwko... obecności na naszej antenie audycji z udziałem metropolity krakowskiego abp. Marka Jędraszewskiego.     Działanie Marii Anny Potockiej odbieram jako próbę ograniczenia wolności mediów. Oczywiście, żadna instytucja nie ma obowiązku przyznawać stałego patronatu nad swoją działalnością któremukolwiek z mediów. Życzyłbym jednak sobie, aby decyzja o rezygnacji ze współpracy podejmowana była przede wszystkim na podstawie oceny jej dotychczasowego przebiegu. Tymczasem u źródeł rozstrzygnięcia dyrektor Marii Anny Potockiej stoją jej osobiste zastrzeżenia dotyczące pojawiających się na antenie rozmówców. Strategia selektywnego wykluczania z debaty publicznej tych głosów i opinii, których się nie podziela, prowadzi do procesu, który od lat można obserwować w mediach społecznościowych. Polega on na zamykaniu się poszczególnych osób w komfortowych bańkach informacyjnych, w których prezentowane są tylko odpowiadające im i akceptowane przez nich poglądy. Ci natomiast, którzy prezentują odmienne opinie, stają się niewidoczni, odbiera im się więc prawo ekspresji i obecności w debacie publicznej.     Na takie procesy nie ma miejsca w Radiu Kraków. Od lat informowaliśmy, informujemy i zamierzamy informować o bogactwie i różnorodności oferty kulturalnej stolicy Małopolski. Podobnie jak było i będzie także na tej antenie miejsce na prezentację szerokiego spektrum poglądów na różne tematy gospodarcze, polityczne czy społeczne. Jest więc w Radiu Kraków przestrzeń zarówno dla arcybiskupa Marka Jędraszewskiego jak i dla dyrektor Marii Anny Potockiej, nawet jeśli ta ostatnia swoich oponentów chciałaby takiego prawa pozbawić.     Zarówno Radio Kraków jak i MOCAK czy Bunkier Sztuki są instytucjami publicznymi, a ich działalność ze środków publicznych jest finansowana. Mam nadzieję, że świadoma tego dyrektor Anna Maria Potocka nie będzie utrudniać bądź uniemożliwiać pracy Radia Kraków tylko dlatego, że nasi dziennikarze rozmawiają z osobami prezentującymi poglądy nie zawsze stojące w zgodzie z jej przekonaniami.” Potocka: Nie ma równouprawnienia bez kobiet-księży      Maria Anna Potocka zasłynęła kilka miesięcy temu swoją teorią na temat problemu, jaki według niej stoi na drodze pełnego równouprawnienia kobiet. - Nie uznam nigdy, że kobiety są w tej chwili równouprawnione do momentu, kiedy nie będą miały prawa do kapłaństwa. Sytuacja, że Kościół nie dopuszcza kobiet jest absolutną przegraną feminizmu – stwierdziła Potocka w trakcie debaty pod hasłem „Kobiety dają nam wolność”, organizowanej w kierowanym przez nią  Muzeum Sztuki Współczesnej MOCAK. Moderatorem spotkania był Andrzej Morozowski z TVN24 i Witold Bereś z miesięcznika „Kraków”.",,
"Nie żyje o. Łucjan Królikowski, były kapelan Korpusu gen. Władysława Andersa","Nie żyje ojciec Łucjan Królikowski, wybitny polski zakonnik, najstarszy brat konwentualny na świecie. Odszedł w piątek w wieku 100 lat we franciszkańskim klasztorze w Chicopee w USA, o czym poinformował serwis franciszkanie.pl krakowskiej prowincji Zakonu Braci Mniejszych Konwentualnych.","Śluby zakonne o. Królikowski składał w obecności świętego dziś o. Maksymiliana Marii Kolbego. Jak zaznaczył portal, w 1940 roku został aresztowany przez NKWD i zesłany na Syberię, gdzie pracował przy wyrębie drzew w tajdze. Po tzw. „amnestii” dla zesłanych Polaków w 1941 roku przedostał się do Buzułuku, gdzie trafił na sztab Polskiej Armii gen. Władysława Andersa. Wraz z Armią – w zatłoczonych wagonach towarowych – przejechał przez Kazachstan, Uzbekistan i Kirgizję. Po czym dotarł do Persji i Iraku.W Libanie ukończył studia teologiczne. Święcenia kapłańskie otrzymał w Bejrucie w 1946 r. Po czym został kapelanem wojskowym Korpusu gen. Władysława Andersa w Egipcie. Zakonnik był też wychowawcą i opiekunem „Tułaczych Dzieci” w Tanzanii i Kanadzie.",,
Rzecznik prezydenta: Tylko TK może badać zgodność przepisów z konstytucją,"– Tylko Trybunał Konstytucyjny może badać zgodność przepisów z ustawą zasadniczą – przypomniał rzecznik prezydenta Błażej Spychalski. W ten sposób skomentował wezwanie pierwszej prezes Sądu Najwyższego Małgorzaty Gersdorf, by sędziowie Izby Dyscyplinarnej powstrzymali się od orzekania.","Błażej Spychalski krytykował w Polskim Radiu 24 orzeczenie Izby Pracy i Ubezpieczeń Społecznych Sądu Najwyższego na podstawie którego prezes Gersdorf apelowała dziś do sędziów o niewydawanie orzeczeń. Rzecznik prezydenta powiedział, że w Polsce prawo obowiązuje każdego, a w Polsce jedyną instytucją, która ma prawo weryfikować, czy ustawy i przepisy są zgodne z konstytucją jest Trybunał Konstytucyjny. Spychalski dodał, że trzech sędziów Sądu Najwyższego nie posiada takiego prawa. 5 grudnia Izba Pracy i Ubezpieczeń Społecznych Sądu Najwyższego orzekła, że izba dyscyplinarna SN nie jest sądem w rozumieniu prawa krajowego i unijnego. Była to reakcja na orzeczenie Trybunału Sprawiedliwości Unii Europejskiej z 19 listopada. Na tej podstawie I prezes Sądu Najwyższego wezwała sędziów izby dyscyplinarnej, by nie orzekali, a ustawodawców prosiła o „natychmiastowe działania służące rozwiązaniu problemów leżących u podstaw zapadłych orzeczeń”.",,
Dokument z Putinem będzie dowodem w Hadze? „Filmem powinni zainteresować się śledczy”,"Zwiastun filmu „Krym. Droga do ojczyzny”, w którym Putin przyznaje, że nakazał aneksję Krymu po upadku prezydenta Ukrainy Wiktora Janukowycza, może być dowodem przed Międzynarodowym Trybunałem Karnym w Hadze. Premier Ukrainy Arsenij Jaceniuk polecił w środę, by resort sprawiedliwości przekazał go do MTK.","W tej sprawie wypowiedziało się także ukraińskie MSZ, które uznało, żezarówno zwiastun, jak i sam - niewyemitowany dotąd - film świadczą, iż Rosjadopuściła się agresji wobec Ukrainy.–  Tym filmem powinni zainteresować się międzynarodowi prokuratorzy i śledczy.Jest on odpowiedzią na pytanie, kto wydawał rozkazy zajęcia ukraińskiegoterytorium na Krymie, czym złamano prawo międzynarodowe, i kto ponosi za toodpowiedzialność – oświadczył Jaceniuk.Film za filmPremier zapowiedział, że w odpowiedzi na rosyjski dokument pod tytułem „Krym.Droga do ojczyzny” Ukraina zrealizuje własny obraz. – Będzie on nosił tytuł„Krym. Zbrodnia i kara” – uprzedził.Zwiastun filmu dokumentalnego, w którym Putin przyznaje, że nakazał aneksjęKrymu jeszcze przed referendum w sprawie niepodległości półwyspu, zaledwiekilka godzin po odsunięciu od władzy prezydenta Ukrainy Wiktora Janukowycza,rosyjska telewizja państwowa Rossija 1 wyemitowała w niedzielę wieczorem.Putin ujawnia w nim szczegóły przygotowania decyzji o aneksji PółwyspuKrymskiego, a także specjalnej operacji mającej na celu wywiezienieJanukowycza z Doniecka na wschodzie Ukrainy, gdzie ukrył się po ucieczce zKijowa 22 lutego ub.r. „Byliśmy gotowi na wyciąganie Janukowycza”– Tam były postawione wielkokalibrowe karabiny maszynowe, żeby długo niepertraktować. Byliśmy przygotowani na wyciąganie go (Janukowycza) prosto zDoniecka – drogą lądową, morską i powietrzną. To była noc z 22 na 23 lutego,skończyliśmy około siódmej rano. Kiedy się rozstawaliśmy, powiedziałemwszystkim moim kolegom: musimy rozpocząć pracę nad powrotem Krymu w składRosji – powiedział Putin w zwiastunie.Putin spotkał się wtedy w lutym z wysokimi rangą urzędnikami odpowiedzialnymiza bezpieczeństwo kraju i omawiał z nimi plany ocalenia Janukowycza.–  Zaprosiłem na Kreml szefów naszych służb specjalnych, ministerstwa obrony,postawiłem przed nimi zadanie uratowania życia prezydenta Ukrainy, bo poprostu by go zniszczyli – ujawnił.Aneksja KrymuPutin twierdził dotąd, że włączenia Krymu do Rosji dokonano w celu zagwarantowaniaprocesu reunifikacji, przeprowadzonego w drodze referendum przez prorosyjskiewładze na Półwyspie Krymskim.– Użyliśmy naszych sił zbrojnych, ale tylko po to, żeby dać ludziom tumieszkającym możliwość wypowiedzenia się w sprawie swej przyszłości – mówiłrosyjski prezydent w sierpniu ub.r. w Jałcie na Krymie.W wyniku referendum uznanego za nielegalne przez Kijów i wspólnotęmiędzynarodową Rosja anektowała Krym w marcu ub.r. Film ma zostać w całości wyświetlony w nadchodzących dniach, jednak konkretnadata emisji nie jest znana.",,
Rosyjskie agencje: na Krymie są bombowce strategiczne i Iskandery,"Rosja ukrywa dane dotyczące rozmieszczenia uzbrojenia na zaanektowanym Krymie. Rosyjskie agencje państwowe podały, że Moskwa rozlokowała na półwyspie bombowce Tu-22M3 oraz systemy rakietowe „Iskander-M”, które są zdolne do przenoszenia ładunków jądrowych. Krótko po opublikowaniu tych informacji szef komisji obrony Dumy Państwowej Władimir Szamanow oświadczył, że tego rodzaju uzbrojenia nie ma na Krymie.","Radio Svoboda prześledziło okoliczności pojawienia się tego typu informacji. Okazało się, że najpierw o rozmieszczeniu bombowców strategicznych i systemów rakietowych poinformowała agencja Interfax powołując się właśnie na szefa parlamentarnej komisji obrony Władimira Szamanowa. Podobną informację podał serwis internetowy Lenta.ru, powołując się na agencję Ria Novosti.Natomiast dzień wcześniej mówił o tym szef senackiej komisji obrony i bezpieczeństwa Wiktor Bondariew. Wypowiedź senatora zdementowały służby prasowe Rady Federacji, izby wyższej rosyjskiego parlamentu, nazywając ją „pomyłką”. Radio Svoboda przypomniało, że 14 marca rosyjskie Ministerstwo Obrony poinformowało, że dwa samoloty Tu-22M3 wykonały loty ćwiczebne nad neutralnymi wodami Morza Czarnego. Maszyna tego typu jest klasyfikowana jako samolot bombowy średniego zasięgu, przeznaczony do wykonywania uderzeń bombowo-rakietowych, w tym z użyciem broni jądrowej.",,
„W poniedziałek cała Polska będzie #TeamDawid”. Premier gratuluje Kubackiemu,"W poniedziałek wszyscy będziemy Ci kibicowali Dawid – zapewnił premier Mateusz Morawiecki, gratulując w mediach społecznościowych Dawidowi Kubackiemu objęcia pozycji lidera w klasyfikacji generalnej Turnieju Czterech Skoczni. Nasz skoczek w sobotnich zawodach w Innsbrucku zajął drugie miejsce i ma szanse na przejście do historii jako trzeci Polak, triumfujący w tym cyklu.","„Co zima to ogromne emocje, co zima to wielkie sukcesy. Wszystko to zasługa naszych wspaniałych skoczków narciarskich! Adam Małysz i Kamil Stoch już wygrali prestiżowy Turniej Czterech Skoczni. Dzisiaj przed swoją szansą staje Dawid Kubacki, który jest liderem klasyfikacji przed ostatnim konkursem w Bischofshofen. W poniedziałek wszyscy będziemy Ci kibicowali Dawid. Cała Polska będzie #TeamDawid🇵🇱” – napisał szef rządu. Przed ostatnim konkursem Turnieju Czterech Skoczni, który odbędzie się w poniedziałek w austriackim Bischofshofen, Kubacki wyprzedza Norwega Mariusa Lindvika o 9,1 pkt oraz o ponad 13 pkt Niemca Karla Geigera i Japończyka Ryoyu Kobayashiego.  Nowotarżanin ma szansę zostać trzecim – po Adamie Małyszu i Kamilu Stochu – reprezentantem Polski na liście zwycięzców tej prestiżowej imprezy, mimo że do tej pory nie wygrał żadnego konkursu. W dwóch pierwszych – w Oberstdorfie i w Garmisch-Partenkirchen – plasował się na trzecim miejscu.",,
Rozella aresztowana na granicy z Ukrainą. Papuga bez „papierów” jechała do Polski,Zagrożoną wyginięciem papugę w klatce przykrytej materiałem i ukrytą w bagażniku próbował przemycić do Polski Ukrainiec. Rozella białolica warta jest około 150 złotych. Przemytnikowi grozi teraz grzywna lub kara pozbawienia wolności od 3 miesięcy do 5 lat.,"Na polsko-ukraińskim przejściu granicznym w Korczowej celnicy postanowili skontrolować ukraiński samochód, który podjechał na zielony pas, oświadczając tym samym, że nie zgłasza niczego do kontroli. W bagażniku Skody Octavii funkcjonariusze celni i pogranicznicy odkryli klatkę z papugą. – Okazało się, że ptak ten należy do gatunków chronionych, zagrożonych wyginięciem, dlatego na jego legalny przewóz przez granicę konieczne jest zezwolenie – mówi portalowi tvp.info Edyta Chabowska z Izby Celnej w Przemyślu. Tymczasem przewożący ją mężczyzna – 39-letni obywatel Ukrainy, nie przedstawił żadnych dokumentów. Mężczyzna tłumaczył, że nie wiedział o tych formalnościach. Chabowska podkreśla, że jeśli ktoś chce legalnie podróżować z tego typu chronionym zwierzęciem musi się odpowiednio przygotować.Dołączyła do koleżanek z przemytuTeraz będzie musiał ponieść odpowiedzialność. – Za nielegalny przewóz przez granicę zwierząt objętych ochroną grozi kara grzywny lub  pozbawienia wolności od 3 miesięcy do 5 lat – dodaje celniczka. Na szczęście papuga dobrze zniosła podróż i w dość dobrym stanie trafiła do zamojskiego Ogrodu Zoologicznego. Tam dołączyła do rzeszy 10 tys. zwierząt zatrzymanych na podkarpackiej granicy w ciągu sześciu lat. To m.in. żółwie, papugi czy pijawki. Rozella nie będzie więc sama, tym bardziej, że do tego zoo tylko w tym roku trafiło już 17 papug z przemytu.                                                    fot. Służba Celna",,
Korwin-Mikke: Wolimy rozmawiać z SLD niż z PiS [WIDEO],"Mamy kilka spraw, w których jesteśmy zgodni, natomiast w sprawach gospodarczych uważamy, że PiS jest partią komunistyczną i szczerze mówiąc, wolimy rozmawiać z SLD – powiedział na antenie Radia Plus Janusz Korwin-Mikke, prezes partii KORWiN i jeden z liderów Konfederacji. Dodał, że jego ugrupowanie nie ma „żadnego cichego sojuszu” z PiS.","Korwin-Mikke odniósł się również do projektu PiS, dotyczącego  dyscyplinowania sędziów. Jak tłumaczył, nie poparł ustawy w tej sprawie, ponieważ jest przeciwny odwoływaniu sędziów przez rząd.  – Jak się sędziego mianuje, to on potem jest niezależny i może nawet uczciwie wyrokować. Natomiast jeżeli można go odwołać, to ma on cały czas bat nad sobą i robi to, co każe minister – argumentował. W ocenie parlamentarzysty politycy PiS popełnili błąd polegający na tym, że „w  walce z sądownictwem zaczęli atakować poszczególnych sędziów, podważając ich autorytet”. – Nie wolno tego robić. Jeżeli mamy złych sędziów, to trzeba robić jakieś sądy kapturowe, po cichu ich usuwać, ale nie wolno podważać autorytetu sędziów. Ludzie przestali wierzyć sędziom – powiedział dodając, że sędziów nie powinno pokazywać się w ogóle w telewizji. Poseł Konfederacji ocenił także, że Polska nie jest niezależnym państwem. – W tej chwili prawo unijne ma pierwszeństwo nad prawem polskim i nic z tym nie możemy zrobić. Podpisaliśmy Traktat Lizboński i Polska nie jest niepodległym państwem. Jesteśmy tylko jednym z landów UE. To PiS podpisało, a nie PO. Podpisało, bo takie było ustalenie Okrągłego Stołu – stwierdził. Dodał, że marzy o tym, aby UE przestała dawać Polsce pieniądze, gdyż to zmusiłoby polityków do przeprowadzenia reform.",,
Komisja niczego nie wycisnęła z Bondaryka,"Posłowie hazardowej komisji śledczej nie są zadowoleni ze spotkania z szefem ABW Krzysztofem Bondarykiem. – Próbowaliśmy coś wycisnąć z Agencji. To są służby, więc jest trudno – relacjonował Sławomir Neumann (PO). Dodał, że Bondaryk został poproszony o przyspieszenie kwerendy materiałów mogących się przydać w sejmowym śledztwie.","Zadowolony ze spotkania był tylko szef komisji. Zdaniem Mirosława Sekuły (PO) posłowie, zadając szefowi ABW pytania przekraczali zakres informacji, które były możliwe do uzyskania. – Wkraczali na obszar danych dotyczących działalności operacyjnej ABW  – mówił Sekuła.  Pan minister Bondaryk zachował się bardzo profesjonalnie i udzielił nam bardzo szczerych i dobrych odpowiedzi w zakresie, w jakim mógł  – podsumował.Wiceszef komisji, Bartosz Arłukowicz (Lewica) powiedział, że w rozmowie z Bondarykiem komisja nie otrzymała wielu nowych informacji. Padła jedynie deklaracja dobrej współpracy.W podobnym tonie wypowiadał się Zbigniew Wassermann. –  Spotkania ze służbami są trudne; służby (...) potrafią doskonale chronić informacje. Inaczej mówiąc, od służb można się coś dowiedzieć, jak się coś wie –   ocenił poseł PiS. Wassermann  opuścił  spotkanie przed zakończeniem . –  To nie jest żadna forma protestu. Natomiast byłem bardzo zaskoczony uwagą pana przewodniczącego, kiedy powiedziałem, że chcę zadać jeszcze jedno pytanie, a pan przewodniczący powiedział: »pańskie pytania i tak nic w tej sprawie nie wyjaśnią« –  relacjonował Wassermann. Według Sekuły, polityk PiS „po prostu skończył zadawać pytania i poszedł sobie”.",,
Skazany za korupcję Lula ponownie może zostać prezydentem Brazylii,"Brazylijska lewicowa Partia Pracujących (PT) zgłosiła kandydaturę swojego historycznego przywódcy Luiza Inacio Luli da Silvy do wyborów prezydenckich. Lula był głową państwa w latach 2003-11. Obecnie przebywa w więzieniu, skazany za korupcję, w związku z czym brazylijska państwowa komisja wyborcza może nie zgodzić się na jego rejestrację.","– To bardzo ważny dzień. Przybyliśmy, aby zarejestrować kandydaturę Luli mimo głosów sprzeciwu wszystkich tych, którzy nie chcą, aby tak się stało – powiedział przed siedzibą państwowej komisji wyborczej w stolicy kraju Brasilii przewodniczący PT Gleisi Hoffmann.Lula był prezydentem Brazylii w latach 2003-2011. W 2014 roku po wybuchu afery Petrobras został objęty śledztwem w sprawie korupcji wśród najwyższych urzędników państwowych, polityków i największych biznesmenów. W lipcu 2017 roku został nieprawomocnie skazany za korupcję na 9,5 roku więzienia, a po apelacji sąd drugiej instancji zwiększył mu karę do 12 lat pozbawienia wolności.",,
"Abp Jędraszewski: Kornel Morawiecki podjął trud, aby nieść Polskę jak żagiew, jak płomień","Kornel Morawiecki podjął osobisty trud, aby nieść Polskę jak żagiew, jak płomienie. Był nieustannie zatroskany, aby ta żagiew nigdy nie obróciła się w popiół – powiedział metropolita krakowski abp Marek Jędraszewski w homilii podczas mszy pogrzebowej przywódcy „Solidarności Walczącej”.","W homilii wygłoszonej w sobotę w warszawskiej Katedrze Polowej WP abp Jędraszewski zwrócił uwagę, że Kornela Morawieckiego „od pierwszych dni życia niosła Polska patriotyczna, walcząca”.Nawiązał do słów, którymi w listopadzie 2015 r. jako marszałek senior Kornel Morawiecki rozpoczął swe wystąpienie na inauguracyjnym posiedzeniu Sejmu VIII kadencji: „niesiemy Ciebie Polsko jak żagiew, jak płomienie, gdzie cię doniesiemy?”. – To on podjął osobisty, w pełni świadomy trud, aby ją nieść jak żagiew, jak płomienie. Był przy tym nieustannie zatroskany o to, aby ta żagiew nigdy nie obróciła się w popiół, a jej płomienie nie utraciły swego blasku – powiedział abp Jędraszewski.Dodał, że „z tego zatroskania” zrodził się udział Kornela Morawieckiego jako młodego pracownika naukowego Uniwersytetu Wrocławskiego w strajkach studenckich w marcu 1968 r., a następnie w protestach przeciwko interwencji wojsk Układu Warszawskiego w Czechosłowacji w sierpniu tego roku oraz przeciwko brutalnej interwencji milicji i wojska podczas strajków na Wybrzeżu w grudniu 1970 r.",,
Dramat Kościoła w Nikaragui. Duchowni cierpią z powodu prześladowań,"Do wspólnej modlitwy w intencji pogrążonej w chaosie Nikaragui wezwała 
Rada Biskupów Ameryki Łacińskiej (CELAM). Prezydent Nikaragui Daniel Ortega oskarża Kościół katolicki w tym kraju o udział w próbie zamachu stanu, a duchowni cierpią z powodu prześladowań.","Wspólnota wiernych z krajów latynoamerykańskich modli się 22 lipca za Nikaraguańczyków na mszach i nabożeństwach.              W opublikowanym komunikacie biskupi Ameryki Łacińskiej zapewnili o swojej „bliskości i solidarności z narodem nikaraguańskim i z jego pasterzami, prorokami sprawiedliwości,wobec dramatycznego i bolesnego kryzysu społecznegoi politycznego, przeżywanego obecnie w kraju”.              Z kolei na 23 lipca dzień modlitwy za Nikaraguę zapowiada diecezja Majorki w Hiszpanii.",,
"Australijczycy odstrzelą 10 tys. wielbłądów, bo zużywają za dużo wody","Ponad 10 tys. australijskich wielbłądów zostanie odstrzelonych, ponieważ piją za dużo wody, a ich problemy ze wzdęciami wpływają na globalne ocieplenie – podał „Daily Mail”. Od środy zawodowi strzelcy mają zabijać zwierzęta z pokładów helikopterów.","Decyzja o masowym odstrzale pojawiła się, po tym jak aborygeńscy przywódcy w Australii Południowej wydali rozporządzenie w tej sprawie. Ludy tubylcze skarżą się, że dzikie zwierzęta atakują ich posiadłości w poszukiwaniu wody.  – Wielbłądy przewracają ogrodzenia domów i próbują dostać się do wody – powiedziała liderka lokalnej wspólnoty w obszarze Anangu Pitjantjatjara Yankunytjatjara położonego w północno-zachodniej części Australii Południowej.  Ubój dzikich wielbłądów może potrwać pięć dni.Populacja tych zwierząt mogłaby się podwajać co dziewięć lat, gdyby nie została podjęta inicjatywa ich zwalczania – stwierdzono w ramach autoryzowanego przez rząd Krajowego Planu Zarządzania Dzikimi Wielbłądami.  Jak zaznacza „Daily Mail”, sprawa dotyczy też obaw, że wielbłądy przyczyniają się do globalnego ocieplenia. Mają one emitować metan równoważny jednej tonie dwutlenku węgla rocznie.",,
„Jan Paweł II punktem odniesienia dla rodzin”,"„Nauczanie tego wielkiego Papieża w sprawach dotyczących rodziny stanowi niezawodny punkt odniesienia w poszukiwaniu konkretnych rozwiązań dla wielu trudności i niezliczonych wyzwań, którym rodziny muszą stawiać czoło w naszych czasach” – tak o św. Janie
Pawle II i jego nauczaniu napisał Franciszek w przesłaniu do  kongresu, który odbył się z okazji stulecia urodzin Karola Wojtyły. Jego uczestnicy spotkali się w środę w Rzymie, pod hasłem: „Jan Paweł II, Papież rodziny”.","Franciszek zauważył, że kwestią rodziny papież Polak interesował się już jako kapłan i biskup. Przez całe swoje życie „nieustannie wskazywał Kościołowi i społeczeństwu na potrzebę ochrony i promocji rodziny, która składa się z kobiety i mężczyzny oraz stanowi żywą komórkę ludzkości”. Biskup Rzymu przypomniał też kluczowy fragment adhortacji „Familiaris consortio”, w którym Jan Paweł II podkreślał, że „przyszłość ludzkości idzie poprzez rodzinę! Jest zatem rzeczą nieodzowną i naglącą, aby każdy człowiek dobrej woli zaangażował się w sprawę ratowania i popierania wartości i potrzeb rodziny” – pisał.Franciszek nazywa Jana Pawła II świadkiem piękna rodziny i jej niezbywalnej roli w społeczeństwie. Przypomina też jego zaangażowanie „w wyjaśnienie natury i sensu rodziny jako Kościoła domowego, w którym małżonkowie tworzą wspólnotę osób i stale sięrozwijają poprzez codzienną wierność przyrzeczeniom małżeńskim oraz całkowity i wzajemny dar z siebie”.",,
„Wróg numer jeden” III Rzeszy. 123 lata temu urodził się Stefan Rowecki „Grot”,"123 lata temu – 25 grudnia 1895 roku – urodził się Stefan Rowecki „Grot”, organizator i pierwszy dowódca Armii Krajowej. Był głównym architektem polskiego podziemia niepodległościowego, „wrogiem numer jeden” Trzeciej Rzeszy.","Został zdekonspirowany i wydany Niemcom przez agentów gestapo działających w wywiadzie AK: Blankę Kaczorowską, Ludwika Kalksteina i Eugeniusza Świerczewskiego. Niemcy zatrzymali go w Warszawie 30 czerwca 1943 roku i – kiedy odmówił współpracy – osadzili w obozie koncentracyjnym w Sachsenhausen. Rozkaz pozbawienia go życia wydał osobiście Heinrich Himmler na wieść o wybuchu Powstania Warszawskiego. Według powojennych ustaleń historyków, Stefan Rowecki „Grot” został zamordowany w nocy z 1 na 2 sierpnia 1944 roku. Natomiast IPN, w toku śledztwa zakończonego w 2007, ustalił datę śmierci na dni pomiędzy 2 a 7 sierpnia 1944 roku. Rowecki był obiektem szczególnego zainteresowania nazistów z uwagi na stanowiska, jakie zajmował w polskim ruchu oporu. To on scalił niemalże wszystkie środowiska niepodległościowe i zorganizował struktury armii podziemnej. Zwieńczeniem starań generała było utworzenie jednolitej w skali kraju Armii Krajowej. Po latach podkomendni wspominali Stefana Roweckiego jako wybitną osobowość, wielki autorytet i wyjątkowego dowódcę. Według pułkownika Janusza Bokszczanina (zm. 1973), nie było lepszego kandydata na dowódcę AK. – W moim przekonaniu żaden ze znanych mi generałów ani wyższych dowódców przebywających w kraju nie nadawałby się lepiej od niego na to wyjątkowo odpowiedzialne m, trudne i całkowicie samodzielne stanowisko obejmujące wszystkie zagadnienia życiowe, nie tylko wojskowe, ale też polityczne i społeczne – mówił. Inny podkomendny „Grota” Roweckiego, generał Kazimierz Sawicki (zm. 1971), także wspominał na antenie Polskiego Radia, że siła Armii Krajowej była zasługą Stefana Roweckiego. Jego zdaniem Stefan Rowecki „Grot” miał przymioty znakomitego dowódcy i organizatora. – Niezmordowaną energię, dar trzeźwej oceny rzeczywistości, umiał podejmować decyzje i z uporem konsekwentnie je realizować – twierdził Sawicki. Tadeusz Żenczykowski (zm. 1997), pracownik Biura Informacji i Propagandy Komendy Głównej ZWZ/AK, mówił o wielkim szacunku, jakim Stefan Rowecki cieszył się u Naczelnego Wodza, generała Władysława Sikorskiego. Jak wspominał Żenczykowski, na kilka tygodni przed aresztowaniem Rowecki otrzymał od generała Sikorskiego następującą depeszę: „Nadaję panu generałowi Krzyż Walecznych po raz pierwszy, drugi, trzeci i czwarty. Te skromne odznaczenia żołnierskie niech będą dowodem najwyższego uznania, jakie mam dla Armii Krajowej i dla pana generała osobiście za pełną poświęcenia, a tak owocną i ciężką pracę dla Polski”. Generał Rowecki został aresztowany 30 czerwca 1943 roku około godziny 9.30 w mieszkaniu przy ul. Spiskiej, na krótko przed zaplanowaną tego dnia całodniową odprawą Komendy Głównej AK. Przewieziono go do siedziby gestapo przy alei Szucha, a później przetransportowano specjalnym samolotem do Berlina. Tam wielokrotnie odrzucił niemiecką propozycję współpracy.",,
W Atenach zbudowano pierwszy meczet,"W Atenach dobiegła końca budowa meczetu – pierwszego w tym mieście od czasu ogłoszenia w 1832 r. niepodległości Grecji. Radość z tego powodu wyraził grecki minister edukacji narodowej i spraw religijnych Kostas Gawroglu. – Jest to niezwykle ważny dzień dla naszego kraju, gdy po wielu przeciwnościach i trudnościach udało się nam zbudować meczet i przylegającą przestrzeń dla naszych obywateli - muzułmanów, dla tych, którzy znaleźli się w kraju jako imigranci, uchodźcy czy turyści – oświadczył polityk.","Pytany o to, kiedy odbędą się pierwsze modły w nowej świątyni odparł, że prawdopodobnie nastąpi to we wrześniu. Przypomniał, że organizację, która będzie zarządzać meczetem, zarejestrowano zaledwie kilka dni temu. Zaznaczył też, że ukazał się już dekret prezydencki o urzędzie imama.Według ministra w Grecji mieszka 150-200 tys. wyznawców islamu, wliczając w to „naszych obywateli, migrantów, uchodźców oraz tych, którzy odwiedzają ten kraj w celach turystycznych lub służbowych”.Członek rady zarządzającej meczetem Aser Hayder powiedział rosyjskiej agencji RIA Nowosti, że jednocześnie w budynku zmieści się 369 wiernych. – Dzisiaj spełniło się nasze marzenie. Grecka społeczność muzułmańska czeka na meczet od wielu lat. Cieszymy się, że wreszcie pojawi się u nas godne miejsce dla modlitwy i jest tyko sprawą czasu, kiedy to się rozpocznie – dodał. Nowa świątynia muzułmańska w stolicy Grecji w niczym nie przypomina meczetów z czasów osmańskiego panowania w Grecji, nie ma bowiem minaretu, gdyż nie pasował on do otaczającego środowiska. Nad wejściem do obiektu umieszczono duży napis po grecku i angielsku: „Państwo Greckie. Ministerstwo Oświaty i ds. Religii. Islamski meczet Aten”.Ateny były dotychczas prawdopodobnie ostatnią stolicą europejską, pozbawioną świątyni muzułmańskiej. Gdy w 1832 r. Grecja wyzwoliła się z niewoli tureckiej, żaden tamtejszy rząd nie zezwalał na budowę takiego obiektu w stolicy. Dopiero w 2013 r. władze zgodziły się przeznaczyć 946 tys. euro na wzniesienie meczetu w dzielnicy Wotanikos i wkrótce rozpoczęła się jego budowa, mimo protestów miejscowych mieszkańców.Warto przypomnieć, że zezwolenie władz greckich na budowę meczetu właśnie w Atenach było jednym z głównych warunków, jakie wielokrotnie wysuwał prezydent Turcji Recep Erdogan, uzależniając od tego zgodę na ponowne otwarcie zamkniętej w 1961 r. greckiej prawosławnej akademii teologicznej na wyspie Chalki koło Stambułu.",,
Leszek Miller pozywa „Fakt”. „Rażące naruszenie dóbr osobistych moich i najbliższej rodziny”,"Były premier Leszek Miller poinformował na Twitterze, że złoży pozew sądowy przeciwko wydawcy dziennika „Fakt” i jego redaktorowi naczelnemu. Sprawa dotyczy artykułu o samobójstwie syna Millera, który ukazał się w weekendowym w wydaniu „Faktu”. Okładkowy tytuł brzmiał: „Ojciec wybrał politykę, a syn sznur”.","„W związku z rażącym naruszeniem przez dziennik »Fakt« dóbr osobistych moich i mojej najbliższej rodziny kieruję pozew sądowy przeciwko wydawcy i red. naczelnemu” – napisał Miller w serwisie społecznościowym. W weekendowym wydaniu dziennika, którego redaktorem naczelnym jest Robert Feluś napisano artykuł o samobójstwie syna Leszka Millera i jego życiu prywatnym. „Ojciec wybrał politykę, a syn sznur” brzmiał tytuł na pierwszej stronie tego wydania dziennika.",,
"„Związkowe su***yny”, „Zapłacisz za to chamie!”. Ostra wymiana zdań między posłem a szefem „S”","„Tak związkowe su***yny, które poza byciem wiecznymi działaczami często niemal nigdzie nie pracowały, »pomagają« naszemu handlowi (…) cóż związkowych sukinsynów obchodzi los tysięcy polskich MiŚów (małych i średnich przedsiębiorstw - red.)” – napisał na Twitterze poseł Jacek Wilk. Na te słowa ostro zareagował przewodniczący NSZZ „Solidarność” Piotr Duda: „Zapłacisz za te słowa chamie!”.","Jacek Wilk skomentował na Twitterze artykuł dot. niedziel niehandlowych. Tytuł artykułu, który widniał na udostępnionej przez posła grafice, brzmiał:  „Małe sklepy padają jeden po drugim. Sytuacja jest dramatyczna. Nieprzewidziane skutki zakazu handlu”.Wilk w nieprzychylnych słowach odniósł się do związkowców, którzy walczą o niedziele wolne od handlu.„Tak związkowe su***yny, które poza byciem wiecznymi działaczami często niemal nigdzie nie pracowały, »pomagają« naszemu handlowi, czyli małym i średnim przedsiębiorcom. A niech idą burżuje na bezrobocie – cóż związkowych sukinsynów obchodzi los tysięcy polskich MIŚów i ich rodzin” – napisał.Wpis został usunięty, jednak wcześniej, w ostrych słowach, odniósł się do niego przewodniczący NSZZ „Solidarność” Piotr Duda. „Zapłacisz za te słowa chamie” – napisał.",,
"„Dziś Gruzja, jutro Ukraina, a później może i czas na mój kraj, na Polskę!”","– Wiemy świetnie, że dziś Gruzja, jutro Ukraina, a później może i czas na mój kraj, na Polskę! – tak mówił w atakowanej przez rosyjskie wojsko Gruzji prezydent Lech Kaczyński w 2008 roku. O tamtych dniach opowiada dokument autorstwa Marii Stepan „Zapomniana wojna. My mówimy Nie!” – emisja w niedzielę w TVP INFO zaraz po „Wiadomościach” o godz. 19.50.",,,
Ukraińskie media: Rosjanie przeprowadzają masowe rewizje u Tatarów na Krymie,Rosyjskie służby specjalne przeprowadzają w środę masowe rewizje w domach i mieszkaniach proukraińskich działaczy społeczności tatarskiej na zaanektowanym Krymie – poinformowała nadająca na Ukrainie tatarska stacja telewizyjna ATR.,"„Dziś na Krymie obława!!! Pod co najmniej 25 adresami jednocześnie przeprowadzane są rewizje. Aktywiści podają adresy i nazwiska (przeszukiwanych). Jeśli ktoś posiada jakieś informacje - od razu zawiadamiajcie” – napisał na Facebooku Ilmi Umerow, zastępca przewodniczącego samorządu Tatarów krymskich, Medżlisu.Wiceprzewodnicząca Rady Najwyższej (parlamentu) Ukrainy Iryna Heraszczenko przekazała, że prócz rewizji na Krymie trwają areszty przeciwników przynależności półwyspu do Rosji.„To pobrzękiwanie szabelką przed domami Tatarów krymskich przed ukraińskimi wyborami jest zastraszaniem tych, którzy oczekują na powrót Krymu do Ukrainy. W Donbasie okupanci strzelają i zabijają, a na Krymie aresztują wszystkich, kto reprezentuje stanowisko proukraińskie. Terror, znęcanie się, tortury i naciski to taktyka FSB (Federalnej Służby Bezpieczeństwa Rosji)” – oświadczyła Heraszczenko. Agencja Interfax-Ukraina pisze z powołaniem się na media rosyjskie, że rewizje trwają w domach ludzi podejrzewanych o związki z zakazaną w Rosji Partią Odrodzenia Islamskiego (Hizb-ut-Tahrir al-Islami).Wchodzący w skład Ukrainy Półwysep Krymski został zaanektowany przez Rosję w marcu 2014 roku, po interwencji zbrojnej i referendum uznanym przez władze Ukrainy i Zachód za nielegalne.Tatarzy krymscy, którzy stanowią 12 proc. mieszkańców półwyspu, byli przeciwni nielegalnemu plebiscytowi. Ich społeczność w większości zbojkotowała głosowanie, narażając się na represje ze strony rosyjskich władz. Aneksję Krymu Rosja przedstawia jako akt sprawiedliwości historycznej.W niedzielę na Ukrainie odbędą się wybory prezydenckie. Mieszkańcy Krymu mogą w nich głosować w lokalach wyborczych znajdujących się na tzw. Ukrainie kontynentalnej.",,
„Wszyscy esbecy powinni być wyczyszczeni jak brudny kurz z administracji”,"Odkrywanie kolejnych byłych esbeków w warszawskim ratuszu zdominowało dyskusję w programie „Woronicza 17”. – Po ’89 roku nie nastąpiło oczyszczenie państwa z ludzi skompromitowanych, a dzisiaj ci ludzie skompromitowani nadają ton w różnych miejscach tam gdzie Platforma rządzi – powiedział Marek Suski, szef gabinetu politycznego premiera. Senator niezależny Jan Filip Libicki wyraził zdziwienie, że rządzący od trzech lat PiS nie zajął się problemem.","Minister Suski argumentował, że problem byłych esbeków w administracji sięga znacznie głębiej i przejawem ich działalności mają być stosowane m.in. przez ratusz oraz rząd PO-PSL metody rodem z PRL, jak „walka z Kościołem, patriotyzmem, suwerennością Polski oraz wyrzucanie ludzi z kamienic i miejsc gdzie zajmowali się handlem”.Zabrakło woli– Kiedy po ‘89 podejmowano próby budowy od podstaw służb specjalnych, wtedy takiej woli nie było. Dziś mamy tak, że Platforma od wielu lat w jakiejś symbiozie żyje z tymi środowiskami, w sposób dla nich naturalny korzysta z takiego doświadczenia, z tych metod z tych ludzi – przekonywał.Senator Libicki, były senator PO, przekonywał, że jest przeciwnikiem zatrudniania byłych esbeków w administracji, ale w jego byłym ugrupowaniu były różne opinie na ten temat. Wskazuje jednak, że z prawnego punktu widzenia nie jest to zabronione. – Takie mamy przepisy – prawo nie zostało złamane, moim zdaniem zostały złamane standardy etyczne, że ci państwo tam pracują – zwrócił uwagę.W opinii europosła PiS Ryszarda Czarneckiego Platforma nie zamierzała interweniować w sprawie byłych funkcjonariuszy komunistycznych służb bezpieczeństwa. Zarzucił jej wręcz, że trzymała nad nimi „polityczny parasol”. – Należy poszerzyć (przepisy), aby takie osoby ze sfery życia publicznego zniknęły – podkreślił. – Mam nadzieję, że taka inicjatywa po tym incydencie (z warszawskim ratuszem – przyp. red.) się pojawi – dodał. Europoseł Dobromir Sośnierz (Wolność) przekonywał, że na takie działania jest już za późno. – Problem w tym, że mleko się rozlało. Jeżeli się pyta, czy nie powinno się uchwalić ustawy, która byłym esbekom zakazuje zajmować stanowisko w administracji to jest już pozamiatane. Należało to zrobić od razu po upadku reżimu komunistycznego – dowodził.Układ przetrwał– Obecnie system kasty postkomunistycznej zreprodukował się na kolejne pokolenie i już nie da się zweryfikować tych ludzi w taki prosty sposób. Tych, którzy mają tą esbecką przeszłość jest już stosunkowo niewielu i nie ma sensu już takiej batalii rozpoczynać. Problemem nie są niedobitki tych funkcjonariuszy SB w strukturach, tylko w tym, że cały układ przetrwał i werbował nowe osoby – nie do służb, ale do tego układu wzajemnej adoracji, które nie mają niczego w kartotekach i nie da się ich w magiczny sposób przefiltrować z tych struktur – zwrócił uwagę.Z Sośnierzem częściowo zgodził się Grzegorz Długi (Kukiz'15). – Sam fakt, że ktoś pracował kiedyś w służbach, tak jak sam fakt, że był kiedyś w PZPR nie może być podstawą do żadnego dyskryminowania. Natomiast fakt kontynuowania, to jest zupełnie inna sprawa – wskazał. Przekonywał przy tym, że problemem jest, iż byli esbecy zatrudnieni w administracji „przenieśli swój sposób myślenia na nowe pokolenie”.",,
Adam Lipiński: naturalnym kandydatem na premiera jest prezes PiS Jarosław Kaczyński,"Rekonstrukcja rządu powinna być przeprowadzona jeszcze przed świętami – ocenił dziś wiceprezes PiS Adam Lipiński. Jego zdaniem naturalnym kandydatem na premiera jest szef PiS, jeśli jednak Jarosław Kaczyński się nie zdecyduje, „to najlepszym kandydatem jest Mateusz Morawiecki”.","W poniedziałek lider PiS Jarosław Kaczyński spotkał się m.in z szefami okręgów partii i szefami wojewódzkich zespołów samorządowych. Według informacji PAP, rozmawiano o przygotowaniach do wyborów samorządowych oraz „spodziewanej w grudniu” rekonstrukcji rządu. Według doniesień medialnych, Beatę Szydło na stanowisku premiera ma zastąpić wicepremier Mateusz Morawiecki.Lipiński w środę powiedział dziennikarzom w Sejmie, że ma nadzieję, że rekonstrukcja zostanie przeprowadzona jeszcze przed świętami, bo – jak wskazywał – nie ma „sensu przedłużać stanu pewnego zawieszenia”.–  Naturalnym kandydatem (na premiera) jest prezes Jarosław Kaczyński, natomiast jakby prezes się nie zdecydował, to najlepszym kandydatem jest Mateusz Morawiecki – oświadczył wiceszef PiS. „Pani premier ma twardy charakter”Chwilę później, wicemarszałek Senatu Adam Bielan pytany o te słowa ocenił, że Lipiński jest „bardzo dobrze poinformowanym politykiem PiS”. Bielan, pytany, jak ocenia „grillowanie” premier Szydło w związku z tym, że pojawiła się informacja o tym, iż może ją zastąpić Morawiecki, ocenił, że „pani premier udowodniła, że ma bardzo dobrą konstrukcję psychiczną i twardy charakter”. Dodał, że szefowa rządu jest „bardzo dobrze poinformowana” w sprawie rekonstrukcji.Dokonanie zmian w rządzie premier Beata Szydło zapowiedziała pod koniec października; nie podała kto ma z niego odejść, ani kim będą nowi ministrowie. Jak wówczas mówiła, decyzje w tej sprawie omawia z prezesem PiS. Rzecznik rządu Rafał Bochenek zapowiedział później, że rekonstrukcja Rady Ministrów będzie miała charakter strukturalny.Szef PiS Jarosław Kaczyński mówił w połowie listopada, że rekonstrukcja rządu pewnie będzie troszkę odłożona w czasie, bo premier zaproponowała interesujące zmiany strukturalne. Według Kaczyńskiego, „ostateczne decyzje, co do personaliów” będą „podjęte w ciągu stosunkowo niedługiego czasu, ale pewnie dowiemy się o nich w grudniu”.",,
Drukował w domu banknoty. Wpadł razem z kolegami,"Prokuratura Rejonowa Szczecin - Zachód skierowała do Sądu Okręgowego w Szczecinie akt oskarżenia przeciwko mężczyźnie podejrzanemu o podrobienie 20 banknotów o nominale 100 złotych. Na ławie oskarżonych zasiądzie również trzech mężczyzn, którzy mieli współdziałać w puszczaniu fałszywek w obieg.","Filipowi K. zarzucono, że za pomocą drukarki podrobił co najmniej 20 banknotów 100-złotowych. Później przekazał je Tomaszowi N., który był świadomy, że otrzymuje falsyfikaty banknotów. Obaj mężczyźni usiłowali użyć podrobionych banknotów na stacji benzynowej. Zostali za to zatrzymani przez policję. Wcześniej oszustwo udało się w czterech sklepach oraz w jednej aptece. Zarzucane Filipowi K. przestępstwo zagrożone jest karą pozbawienia wolności od 5 lat albo karą 25 lat pozbawienia wolności. Natomiast za pozostałe czyny zarzucone oskarżonym grozi od roku do 10 lat pozbawienia wolności.",,
Szef MSZ dostał zapewnienie: Polityka USA wobec Moskwy nie ulega zmianie,Nie następuje zmiana amerykańskiej polityki zagranicznej wobec Moskwy. Takie zapewnienie uzyskał minister Jacek Czaputowicz od doradcy amerykańskiego prezydenta Donalda Trumpa do spraw bezpieczeństwa narodowego Johna Boltona. Szef MSZ spotkał się z Boltonem podczas swojej wizyty w Waszyngtonie.,"Politycy rozmawiali między innymi o niedawnym szczycie prezydentów Donalda Trumpa i Władimira Putina w Helsinkach. – Pan John Bolton powiedział, że narracja, jaka pojawiła się po szczycie, nie oddawała charakteru rozmów, jakie się toczyły, i że bezpieczeństwo Polsce i innym państwom regionu będzie zapewnione – powiedział Jacek Czaputowicz po spotkaniu. Minister dodał, że strona amerykańska traktuje gazociąg Nord Stream 2 jako projekt mający negatywne skutki geopolityczne i nadal przeciwstawia się jego budowie. – Stany Zjednoczone nie wykluczają wprowadzenia sankcji, ale na razie oddziałują w sposób dyplomatyczny, tu się nic nie zmienia – powiedział szef polskiej dyplomacji dodając, że wypowiedzi prezydenta Trumpa na temat Nord Stream 2 z Helsinek zostały źle zinterpretowane.",,
"PKW rozlosowała numery list komitetów wyborczych. „1” dla PiS, „2” dla PO","Pierwsze dwa numery list komitetów w wyborach parlamentarnych to powielenie kolejności sondażu Ipsos dla „Wiadomości” TVP1 – jedynka przypadła Prawu i Sprawiedliwości, a dwójka Platformie Obywatelskiej. Losowanie odbyło się w piątek w siedzibie PKW.","Poza dwoma pierwszymi numerami, które przypadły PiS i PO – z „3” wystartuje Partia Razem, z „4” partia KORWiN, „5” jest dla PSL, „6” dla Zjednoczonej Lewicy, „7” dla ruchu Kukiz'15, a „8” dla Nowoczesnej Ryszarda Petru.Losowanie numerów list komitetów wyborczych zarejestrowanych w więcej niż w jednym okręgu wyborczym w wyborach do Sejmu przeprowadzono w piątek w siedzibie PKW. 117 komitetów wyborczych Prawo do zgłaszania kandydatów na posłów i senatorów miało 117 komitetów wyborczych, wśród nich 26 komitetów partii politycznych i 89 komitetów wyborców, a także dwa komitety koalicyjne.Wybory parlamentarne odbędą się 25 października.",,
Alexander Ben-Zvi nowym ambasadorem Izraela w Polsce,Nowym ambasadorem Izraela w Polsce będzie Alexander Ben-Zvi - poinformowały izraelskie media. Na czele misji dyplomatycznej w Warszawie ma stanąć w lecie przyszłego roku.,"„Alexander Ben-Zvi, zastępca dyrektora generalnego w izraelskim MSZ, został mianowany nowym ambasadorem Izraela w Polsce (...)” – napisał na Twitterze ambasador Polski w Izraelu Marek Magierowski. „Gratulację i powodzenia” – dodał. Obecnie szefem dyplomacji izraelskiej w Warszawie jest pani Anna Azari.  Nominacja Ben-Zviego jest jedną z dziewięciu, które ogłosiły władze Izraela. Nowi ambasadorowie obejmą placówki m.in w Brukseli, Kairze, Dublinie, Sofii oraz Bratysławie.",,
Sondaż TNS dla „Wiadomości”: PO utrzymuje przewagę nad PiS. Ludowcy poza Sejmem,Platforma Obywatelska z poparciem 34 proc. przewodzi w najnowszym sondażu poparcia dla partii politycznych przeprowadzonym przez TNS Polska dla „Wiadomości” TVP1. Na Prawo i Sprawiedliwość wspólnie z Polską Razem i Solidarną Polską wskazało 27 proc. badanych. W przyszłym Sejmie zasiedliby jeszcze posłowie SLD i partii KORWiN. Pod progiem wyborczym znalazł się PSL.,"Na trzeci w sondażu Sojusz Lewicy Demokratycznej chciałoby oddać swój głos 6 proc. ankietowanych. 5 proc. poparcia uzyskałaby z kolei partia Janusza Korwin-Mikkego – KORWiN. Poza przyszłym parlamentem znalazłoby się Polskie Stronnictwo Ludowe z 4 procentami, a także Twój Ruch, na który chciałoby głosować 2 proc. badanych. Ruch Narodowy uzyskałby 1 proc. poparcia, a Kongres Nowej Prawicy 0 proc. Inną partię wskazało 2 proc, ale aż 19 proc. badanych nie wie jeszcze, na kogo chce oddać swój głos. Spadek poparcia dla PO i PiS Z badania TNS Polska wynika, że w porównaniu z sondażem, który był przeprowadzony na początku kwietnia, PO straciła 4 punkty procentowe, a koalicja na czele z PiS 3 proc. Poparcie dla SLD i Ruchu Narodowego pozostało na niezmienionym poziomie. Po 1 proc. straciły zgodnie PSL i Kongres Nowej Prawicy.Niewielki wzrost poparcia o 1 proc. zanotowały jedynie partia KORWiN oraz Twój Ruch. Z kolei aż o 6 proc. wzrosła grupa ankietowanych, którzy nie byli w stanie wskazać żadnego ugrupowania, na które chcieliby głosować.   Badanie dla „Wiadomości” TVP1 ośrodek TNS Polska przeprowadził w dniach 28-29 kwietnia 2015 roku na próbie 1000 dorosłych Polaków metodą wywiadu telefonicznego.                                                    Najnowszy sondaż TNS Polska dla „Wiadomości”",,
Anglicy nie mają motywacji do pracy,"Bezrobocie w Wielkiej Brytanii wynosi 8,1 proc i jest najwyższe od 17 lat. Firmy na Wyspach nie mogą jednak znaleźć odpowiednich osób na wolne stanowiska pracy. Ankietowani przedsiębiorcy twierdzą, że składający CV bezrobotni, nie mają należytej motywacji. Wśród aplikujących pojawiają się osoby mające kłopoty nawet z czytaniem i pisaniem – donosi portal polonijny mojawyspa.co.uk.","Raport oddziału Brytyjskiej Izby Handlowej  surowo ocenia bezrobotnych mieszkańców Zjednoczonego Królestwa. Z zestawienia wynika, że nawet osobom z wyższym wykształceniem brakuje cennych dla pracodawców cech. Są nimi m.in. komunikatywność i co oczywiste punktualność.  Raport przedstawił m.in. wnioski z badania ponad 440 firm z hrabstw Derbyshire i Nottinghamshire. Przedsiębiorców zapytano, czy łatwo znaleźć im odpowiednich pracowników. Pytanie było o tyle istotne, że bez pracy w tym regionie jest 183 tys. osób. Bezrobocie jest więc znaczące. Mimo to, zaledwie 30 proc. ankietowanych przedsiębiorców przyznało, że nie ma problemów z rekrutacją. 43 proc. firm potwierdziło, iż ma często kłopoty lub ma bardzo duże problemy ze znalezieniem odpowiednich pracowników. Kiedy pytano ich o główny powód odrzucania kandydata podczas rozmowy – w statystykach najczęściej zaznaczano „brak właściwej postawy do pracy”. Bezrobotni niechętnie przychodzą też na rozmowy kwalifikacyjne, często też się na nie spóźniają. George Cowcher z Derbyshire and Nottinghamshire Chamber of Commerce jest przekonany:  Znalezienie wykwalifikowanych pracowników to dla każdej firmy sprawa fundamentalna. Jednak analizując wyniki naszej ankiety widać, że sporo firm ma z tym duże problemy. To potwierdza dotychczasowe sygnały docierające do nas od przedsiębiorców. Biznes w naszym rejonie chce się rozwijać, kreować nowe miejsca pracy i inwestować, ale to wszystko hamowane jest przez brak wykwalifikowanych osób na lokalnym rynku.   Właściciele firm twierdzą, że trzeba doszkalać osoby długotrwale bezrobotne. Szczególnej uwagi wymagają też absolwenci placówek oświatowych. Przedsiębiorcy twierdzą, że rząd powinien zająć się właśnie tymi grupami. Bezrobotni powinni kształcić się w zawodach poszukiwanych na rynku. W dwóch wspomnianych hrabstwach jest obecnie ok. 27 tysięcy wakatów. Jeszcze nie tak dawno znana bizneswoman Deborah Meaden narzekała, że nie może namówić do pracy nastolatków w jej fabryce tkanin. Większość młodych uznała, że ręczna praca „nie jest cool”. Niezadowoleni są też szefowie dużych koncernów z sektora finansów typu HBSC, Santander czy KPMG. Menedżerowie żalą się na słabe kwalifikacje kandydatów (zwłaszcza absolwentów) na miejsca pracy w dużych przedsiębiorstwach. Z raportu Chartered Institute of Personnel and Development wynika, że na postawie Brytyjczyków zyskują imigranci, coraz chętniej zatrudniani przez duże firmy.",,
75 lat temu wybuchło powstanie w białostockim getcie,"75 lat temu, 16 sierpnia 1943 roku, wybuchło powstanie w białostockim getcie. Był to drugi co do wielkości, po powstaniu w getcie warszawskim, akt zbrojny ludności żydowskiej przeciwko Niemcom. W getcie utworzonym w lipcu 1941 roku przebywało ponad 40 tysięcy osób.","Bezpośrednią przyczyną wybuchu buntu były przygotowania do ostatecznej likwidacji getta. Kilkuset bojowników podjęło nierówną walkę z hitlerowcami, których było niemal dziesięć razy więcej.Po stłumieniu powstania doszło do wywózek. Około 12 tysięcy osób trafiło do obozów zagłady w Treblince oraz Auschwitz. 20 sierpnia 1943 roku Niemcy zakończyli likwidację getta. Niektórym powstańcom udało się przedostać do lasu, gdzie doczekali wyzwolenia. W 2003 roku na uroczystości rocznicowe do Białegostoku przyjechało kilkudziesięciu byłych mieszkańców miasta. Ewa Kracowska, jedna z walczących w powstaniu w getcie, opowiadała o tym, jak została ocalona.– Pozostałych po boju oraz wojowników z innych palcówek Niemcy ustawili w szeregu na rozstrzał. Z tego szeregu wyciągnął mnie cudem jeden z wojowników. Uciekliśmy poprzez podwórza bez płotów i schowaliśmy się na strychu na ulicy Fabrycznej 9. W następnym etapie, cudem, jak w fantastycznej powieści, dotarliśmy do partyzantki – mówi ocalała z getta. W uroczystościach rocznicowych w 2015 roku wziął udział walczący w powstaniu w getcie Sam Solarz. Mówił o konieczności podtrzymywania pamięci o tamtych wydarzeniach. – Miałem 11 lat, kiedy walczyłem w powstaniu. Dlatego tutaj jesteśmy, żeby to nigdy się nie powtórzyło – powiedział.W 2013 roku powstanie i likwidację białostockiego getta wspominała Danuta Huzarska, której dom stał na granicy zamkniętej dzielnicy żydowskiej.– Żydzi bronili się bardzo, ale cóż, ich siły były za skąpe wobec Niemców. Oni mieli podobno jakiś podkop. Dzień i noc stała warta przed moim domem i nikogo tam nie wpuszczano – powiedziała.Wojnę przeżyło kilkuset Żydów Po stłumieniu walk około 12 tysięcy osób trafiło do obozów zagłady. Żydzi zdolni do pracy byli wysyłani do innych obozów, między innymi w Poniatowej. W białostockim getcie pozostało 1-2 tysiące osób. Zostały umieszczone w tzw. małym getcie i zatrudnione do prac porządkowych. „Małe getto” Niemcy zlikwidowali we wrześniu 1943 roku, a jego mieszkańców wysłali do obozu pracy w Poniatowej, obozów zagłady w Bełżcu i Auschwitz, a także do obozu koncentracyjnego na Majdanku. Z ponad 60 tysięcy Żydów mieszkających przed wojną w Białymstoku i okolicach, wojnę przeżyło kilkaset osób.",,
Premier spotka się z Radą Rodziny ws. problemu dostępu dzieci do pornografii,"Dostęp dzieci do pornografii to coraz bardziej poważny problem, dlatego spotkam się z Radą ds. Rodziny w poniedziałek i poproszę ją o opinię – zapowiedział na Twitterze premier Mateusz Morawiecki.","„Rodzina jest podstawą polskiego społeczeństwa, a liczne badania pokazują, że dostęp dzieci do pornografii to coraz poważniejszy problem. W związku z pojawiającymi się inicjatywami społecznymi mającymi chronić dzieci poproszę radę ds. rodziny o opinię i spotkanie w poniedziałek” – napisał premier.   Badania Instytutu Profilaktyki Zintegrowanej na grupie ponad 10 tys. uczniów w wieku od 14 do 16 lat, wskazuje, że 10,2 proc. chłopców w tej grupie wiekowej ogląda pornografię od 3 do 5 razy w miesiącu, prawie 10 proc. robi to od sześciu do 10 razy w miesiącu, niemal 11 proc. od 11 do 30 razy w miesiącu, a co najmniej raz dziennie ogląda ją aż 11,3 proc. chłopców. Pornografię oglądają także dziewczynki, ale rzadziej.  Na ten narastający problem zwraca w swoich działaniach Stowarzyszenie Twoja Sprawa. Zaprezentowało ono projekt przepisów mających skuteczniej chronić dzieci przed pornografią. Prace zespołu roboczego trwały od listopada 2018 r. Autorzy projektu poinformowali, że część rozwiązań opiera się na postulatach wyrażonych m.in. w nowej dyrektywie o audiowizualnych usługach medialnych, którą Polska będzie musiała implementować do września 2020 r. Chodzi przede wszystkim o nałożenie na dostawców pornografii obowiązku wdrożenia skutecznych narzędzi weryfikacji wieku.",,
Pieniądze z 500 Plus przeznaczamy przede wszystkim na edukację,"Ponad 42 proc. rodziców chce przeznaczyć pieniądze z programu 500 plus na zajęcia pozalekcyjne dziecka i naukę języków obcych – wynika z badania Santander Consumer Banku. Co piąty pytany wskazał, że pieniądze z programu przeznaczy na bieżące potrzeby całej rodziny.","Jak czytamy w komunikacie, „z badania opinii przeprowadzonego przez Santander Consumer Bank (SCB) wynika, że ponad 40 proc. z badanych złożyło już wniosek o 500 Plus, a ponad połowa (53 proc.) ma to w planach”. Dodano, że niespełna 3 proc. rodziców nie ma zamiaru korzystać z tego programu. „Wśród osób, które mają zamiar skorzystać ze wsparcia w ramach programu, największa część (ponad 42 proc.) – chce przeznaczyć pieniądze na zajęcia pozalekcyjne dziecka i naukę języków obcych” – wynika z badania. Niewiele mniej – 40 proc. – chce odłożyć te pieniądze na przyszłość dziecka. Jak podkreślono, to dwie odpowiedzi, które wskazywane były najczęściej niemal w każdej grupie wiekowej czy społecznej i wśród osób o bardzo różnym statusie majątkowym. Według autorów badania, warte odnotowania jest, że „co piąty pytany wskazał, że pieniądze z programu będzie przeznaczał na bieżące potrzeby całej rodziny, niekoniecznie tylko dziecka”. Jak zaznaczono, taka odpowiedź szczególnie popularna była w rodzinach wielodzietnych – wskazała na nią co czwarta osoba posiadająca co najmniej trójkę dzieci. Badanie pokazuje, że rodzice niechętnie przeznaczają dofinansowanie z programu na rzeczy związane z rozrywką. Zaledwie 4 proc. z nich powiedziało, że ma zamiar kupić komputer lub laptop, a zaledwie 0,5 proc. zabawki. SCB podaje w oparciu wyniki badania, że najwięcej osób, które już złożyły wniosek, znajdziemy wśród mieszkańców średnich i dużych miast (odpowiednio 55 i 50 proc.). Z kolei największa liczba rodziców (66 proc.), którzy jeszcze nie złożyli wniosku, ale mają taki zamiar, to mieszkańcy wsi. Jak wskazała, zastępca dyrektora pionu kredytów konsumenckich SCB Agnieszka Kociemska, „badanie pokazuje wyraźnie, że Polacy, bez względu na liczbę dzieci, status majątkowy czy miejsce zamieszkania, chętnie sięgają po wsparcie z rządowego programu, tym bardziej teraz, kiedy jego zakres został znacząco rozszerzony”. Badanie zostało zrealizowane na zlecenie Santander Consumer Banku metodą telefonicznych, standaryzowanych rozmów, w pierwszych dniach lipca. W badaniu udział wzięła reprezentatywna grupa (próba n=1000) rodziców dzieci w wieku szkolnym (7-18 lat).",,
„Dobry czas dla Polski”. PiS publikuje nowy spot,"– Choć to dopiero połowa drogi, to dużo udało się już zmienić. Każdy z nas ma wiele powodów do głosowania, ale to będzie nasza wspólne decyzja. Wybierz dobry czas dla Polski, głosuj na Prawo i Sprawiedliwość – słyszymy w spocie wyborczym, opublikowanym we wtorek przez Prawo i Sprawiedliwość. W materiale skoncentrowano się na tematyce społecznej, podsumowując dokonania rządu w ciągu ostatnich czterech lat.","Spot nosi tytuł „Dobry czas dla Polski”. – Od czterech lat wspólnie zmieniamy Polskę na lepsze. Mamy jeden z najwyższych wzrostów gospodarczych w Europie, przy najniższym bezrobociu od 26 lat – mówi lektor. Wymienia dokonania rządu, m.in. walkę z mafiami VAT-owskimi, obniżenie wieku emerytalnego i podatków, programy społeczne takie jak „Rodzina 500 plus” oraz walkę z suszą. Nacisk położono również na bezpieczeństwo – w materiale wspomniano o przywracaniu posterunków policji, dofinansowywaniu służb i OSP. – Choć to dopiero połowa drogi, to dużo udało się już zmienić. Każdy z nas ma wiele powodów do głosowania, ale to będzie nasza wspólne decyzja. Wybierz dobry czas dla Polski, głosuj na Prawo i Sprawiedliwość – słyszymy na końcu spotu. W tle spotu pojawiają się prezes PiS Jarosław Kaczyński, premier Mateusz Morawiecki oraz wicepremier Beata Szydło.",,
Papież zaaprobował dekret o męczeństwie ks. Jana Machy,"Papież Franciszek zaaprobował dekret o męczeństwie ks. Jana Machy (1914-42), działacza ruchu oporu zamordowanego przez Niemców w więzieniu w Katowicach. O decyzji papieża poinformował  Watykan. To ważny krok na drodze do jego beatyfikacji.","Watykańskie biuro prasowe podało, że papież przyjął na audiencji prefekta Kongregacji Spraw Kanonizacyjnych kardynała Angelo Becciu, który przedstawił mu do aprobaty dekrety dotyczące beatyfikacji i kanonizacji.  Franciszek zaaprobował m. in. dekret o męczeństwie księdza Jana Franciszka Machy. W 1942 r. został on ścięty na gilotynie w katowickim więzieniu.  Jego proces beatyfikacyjny trwał w Watykanie od 2013 r.",,
Niemcy i Francja chwalą Trumpa za wyłączenie UE z ceł na stal i aluminium,Minister gospodarki Niemiec Peter Altmaier i rzecznik rządu Francji Benjamin Griveaux pochwalili prezydenta USA Donalda Trumpa za tymczasowe zwolnienie UE z ceł na stal i aluminium. Program taryf jest zawieszony do maja ze względu na prowadzone rozmowy.,"– Europa jasno zamanifestowała swą chęć riposty i rozpoczęcia wojny handlowej (...) Dobrze się stało, że prezydent Trump zmienił zdanie w sprawie podniesienia ceł – powiedział Griveaux.W wywiadzie dla radia Deutschlandfunk Altmaier podkreślił tego samego dnia, że jest zadowolony, iż „udało się uniknąć rozwiązania, po którym niemiecki przemysł metalurgiczny i jego pracownicy mogliby się znaleźć w bardzo niepewnej sytuacji”.Komisarz UE ds. gospodarki i finansów Pierre Moscovici nazwał zawieszenie taryf wobec Europy „oznaką postępu” w rozmowach i zaapelował o ich kontynuowanie.O tym, że UE ma zostać zwolniona z amerykańskich ceł na stal i aluminium, poinformował przedstawiciel USA ds. Handlu Robert Lighthizer; wyjaśnił też, że z programu taryf tymczasowo wyłączone będą również: Argentyna, Australia, Brazylia i Korea Południowa. Wiadomo było już wcześniej, że z ceł zwolnione zostały Kanada i Meksyk. 8 marca Donald Trump podpisał rozporządzenie nakładające cła na import stali w wysokości 25 proc., a na import aluminium – 10 proc. Powiedział, że w ten sposób władze USA radzą sobie z „atakiem na nasz kraj”.",,
Kolejna Polka objęła stanowisko ministerialne na Litwie,"Jolanta Urbanowicz, litewska Polka, rozpoczęła pracę jako wiceminister oświaty, nauki i sportu Litwy. W jej gestii będzie kształcenie ogólne. To kolejna osoba narodowości polskiej, która w tym kraju zajęła wysokie stanowisko resortowe.","W litewskim Sejmie na ministrów zostało zaprzysiężonych dwoje Polaków, posłów Akcji Wyborczej Polaków na Litwie – Związku Chrześcijańskich Rodzin. Rita Tamaszuniene objęła resort spraw wewnętrznych, a Jarosław Narkiewicz – resort transportu. Jak poinformowało w komunikacie Ministerstwo Oświaty, Nauki i Sportu Litwy, prof. dr Jolanta Urbanowicz na Uniwersytecie Wileńskim ukończyła studia z zakresu języka litewskiego i literatury, a także administrację na Uniwersytecie Michała Romera w Wilnie, gdzie też obroniła doktorat. Urbanowicz pracowała przy przygotowywaniu zadań egzaminacyjnych i ich ocenie. Pracowała też w Polskim Narodowym Centrum Egzaminacyjnym na Litwie, w różnych placówkach oświatowych. Przed objęciem pracy w ministerstwie pełniła funkcję prodziekana Wydziału Administracji Publicznej Uniwersytetu Michała Romera i była społeczną doradczynią litewskiego ministra oświaty Algirdasa Monkevicziusa. Nowa wiceminister jest międzynarodowym ekspertem w dziedzinie oświaty; odbyła staże w Holandii, Wielkiej Brytanii, Czechach, Estonii, Polsce, w Parlamencie Europejskim.",,
"Policjanci chcieli przeszukać dom podejrzanego. Jeden nie żyje, siedmiu rannych","Jeden policjant zginął, a siedmiu innych zostało rannych w strzelaninie, która miała miejsce w mieście Florence w Południowej Karolinie. Wymiana ognia z mężczyzną, do którego funkcjonariusze przyszli z nakazem przeszukania, trwała ponad dwie godziny.","Do zdarzenia doszło ok. godz. 4 po południu czasu lokalnego. Lokalne media informują, że funkcjonariusze przyjechali do domu podejrzanego, żeby dokonać przeszukania. W pewnym momencie mężczyzna zaczął strzelać.Policjanci otoczyli dom, w którym zabarykadował się podejrzany. Doszło do dwugodzinnej wymiany ognia, w trakcie której strzelec trafił jednego z mundurowych i kolejnych, którzy chcieli pomóc koledze. Funkcjonariusze wezwali posiłki i ewakuowali okolicznych mieszkańców.Według miejscowych służb medycznych stan czterech rannych policjantów jest poważny. Lokalne władze poinformowały, że w akcji brali udział negocjatorzy, dzięki którym mężczyzna podejrzany o wywołanie strzelaniny znalazł się już w rękach policji. Podobnie jak ranni funkcjonariusze trafił do szpitala, ale nie wiadomo, w jakim jest stanie. „Moje myśli i modlitwy kierują się dziś w stronę biura szeryfa hrabstwa Florence i tamtejszej policji” – napisał na Twitterze prezydent USA Donald Trump „Jesteśmy zawsze wdzięczni za to, co robią nasze organy ścigania” – podkreślił.",,
Burze i wichury pustoszą Europę. W Polsce i Czechach są ofiary śmiertelne,"Wichury, przechodzące nad środkową Europą, spowodowały śmierć co najmniej czterech osób. W wielu miejscach wiatr zerwał linie energetyczne. Burze połączone z silnym wiatrem, spowodowane układem niskiego ciśnienia, doprowadziły w Niemczech w nocy z soboty na niedzielę do poważnych zakłóceń w komunikacji kolejowej. Wywołana przez wichurę fala powodziowa na Łabie spowodowała podtopienia w Hamburgu.","Niemiecka kolej zawiesiła do odwołania kursowanie pociągów w północnej i centralnej części Niemiec. Decyzja dotyczy m.in. graniczących z Polską Saksonii i Meklemburgii-Pomorza Przedniego.W kilku miastach, w tym w Dortmundzie, podstawiono specjalne pociągi, w których pasażerowie mogą przeczekać burze do czasu ponownego uruchomienia połączeń.Jak podał „Der Spiegel”, do miast, które najbardziej ucierpiały wskutek wichury, należy Hamburg. Silny wiatr wyrywał drzewa, przewracał rusztowania, zrywał dachy i uszkadzał samochody. Do godzin porannych w niedzielę straż pożarna interweniowała 550 razy. Wywołana przez wichurę fala powodziowa podtopiła część portowego city. Woda zalała trasę Elbschaussee. Ze względu na zagrożenie zamknięto popularny rynek Fischmarkt.",,
Biegły: Przyczyną pożaru kościoła w Lutolu Suchym zwarcie elektryczne,Zwarcie elektryczne to najbardziej prawdopodobna przyczyna czwartkowego pożaru neogotyckiego kościoła w Lutolu Suchym w woj. lubuskim. Takie są wstępne ustalenia biegłego z dziedziny pożarnictwa. W wyniku pożaru kościół został poważnie uszkodzony.,"Jak poinformowała zastępca Prokuratora Rejonowego w Międzyrzeczu Renata Szynczewska, w protokole z oględzin biegły wskazał, że najbardziej prawdopodobną przyczyną pożaru było zwarcie instalacji elektrycznej. Teraz prokuratura czeka na kompleksową opinię biegłego w tej sprawie.– Śledztwo jest prowadzone z art. 163 Kodeksu karnego. W tym przypadku w ujęciu sprowadzenia zdarzenia, które zagrażało mieniu wielkich rozmiarów. Za ten czyn grozi od roku do 10 lat pozbawienia wolności. Na razie w sprawie nie ma podejrzanych. Kwestia ewentualnych zarzutów będzie związana z dalszymi ustaleniami śledztwa – powiedziała Szynczewska.Kościół w Lutolu Suchym jest kościołem filialnym parafii w Chociszewie. Prokuratura czeka na informację od jej proboszcza nt. wysokości strat wyrządzonych przez pożar. Z jej informacji wynika, że kościół był ubezpieczony.Zgłoszenie o pożarze neogotyckiego kościoła pw. św. Apostołów Piotra i Pawła z końca XIX w. w Lutolu Suchym Straż Pożarna otrzymała w czwartek około godz. 12.30. Do akcji ruszyły zastępy zawodowej i ochotniczej straży z powiatów międzyrzeckiego i świebodzińskiego. Ogień szybko rozprzestrzeniał się po drewnianych elementach konstrukcji obejmując kolejne połacie dachu i wieży kościoła. Strażakom udało się opanować pożar w ciągu około dwóch godzin. Kolejnych kilka zajęło im dogaszanie pogorzeliska i zabezpieczanie uszkodzonego budynku.Łącznie w działania zaangażowane były 22 zastępy zawodowej i ochotniczej straży pożarnej – 82 strażaków. 19 zastępów brało bezpośredni udział w działaniach gaśniczych.Natomiast trzy specjalistyczne zastępy ściągnięto w celu zabezpieczenia przed zawaleniem krzyża na iglicy kościoła. Tutaj strażacy wykorzystywali ponad 40-metrowe drabiny i swoich funkcjonariuszy od działań wysokościowych.",,
"Badanie: 96 proc. biologów zadeklarowało, że życie zaczyna się od poczęcia","Aż 96 proc. biologów potwierdza fakt, że życie zaczyna się w momencie poczęcia. 4 proc. nie zgadza się z tym poglądem – wynika z badań naukowych przeprowadzonych w toku pisania pracy doktorskiej przez Steve’a A. Jacobsa z Uniwersytetu Chicago. Potwierdzają to także naukowcy o liberalnym światopoglądzie, wśród nich są popierający dostęp do aborcji na żądanie. Nie wszystkim spodobał się fakt przeprowadzenia takiej ankiety. „Czy te badania były finansowane przez Trumpa i Ku Klux Klan?” – przeczytał Jacobs w jednym z maili zwrotnych.","Temat ponownie stał się głośny przed kilkoma dniami, kiedy dr Steve Jacobs opisał na poczytnym portalu quilette.com reakcje części naukowców na ankietę, którą im przesłał. Posłużyła ona mu do napisania pracy doktorskiej na temat społecznego postrzegania aborcji, którą złożył w czerwcu tego roku na Uniwersytecie w Chicago.Dysertację oparł na miesiącach badań. Najbardziej interesujące i jednocześnie budzące najwięcej emocji są te, które przeprowadził wśród społeczności naukowej. Jacobs zadał pytania o aborcję 5557 biologom, reprezentującym 1058 instytucji akademickich na świecie. Jak podaje, 95 proc. ankietowanych miało co najmniej doktorat. Większość (63 proc.) określiła się jako ludzie niereligijni, o poglądach liberalnych (89 proc.) i reprezentujący poglądy pro-choice (85 proc.). W przypadku naukowców amerykańskich aż 92 proc. badanych zadeklarowało, że popiera Demokratów. Jedno z pytań dotyczyło momentu, w którym zaczyna się życie. Ankietowani mogli opowiedzieć się za jedną z czterech możliwości. Aż 96 proc. (5377 biologów) z nich zgodziło się z odpowiedzią, że życia zaczyna się w momencie poczęcia. Zaledwie 4 proc. (240 biologów) nie poparło takiego poglądu.",,
Nowy sondaż poparcia dla rządu premiera Morawieckiego,"42 proc. badanych przez CBOS zadeklarowało się jako zwolennicy nowego rządu premiera Mateusza Morawieckiego, 29 proc. określiło się jako jego przeciwnicy, a 25 proc. wyraziło obojętność. 52 proc. jest zadowolonych, że Morawiecki ponownie został premierem; niezadowolenie deklaruje 35 proc. badanych.","Nadzieje na poprawę sytuacji w kraju w związku z powołaniem rządu Mateusza Morawieckiego wyraża 39 proc. badanych; 28 proc. obawia się, że będzie gorzej. 14 proc. uważa, że nic się nie zmieni i również 14 proc. deklaruje obojętność wobec rządu.Nadzieje związane z tym rządem częściej niż przeciętnie wyrażają respondenci mający co najmniej 55 lat (54 proc.), mieszkańcy wsi (48 proc.), w tym szczególnie rolnicy (54 proc.), badani z wykształceniem podstawowym (63 proc.) oraz osoby słabo sytuowane - o miesięcznych dochodach per capita poniżej 1500 zł (45 proc.). Wiarę w poprawę sytuacji częściej wyrażają mężczyźni (43 proc.) niż kobiety (35 proc.). Wyniki sondażu w zależności od orientacji politycznej, światopoglądowej i wiekuSpołeczny odbiór nowego rządu Morawieckiego zależy przede wszystkim od orientacji politycznej i, szerzej, światopoglądowej. Z nadzieją jego powstanie przyjęli głównie badani deklarujący prawicowe poglądy polityczne (72 proc.) oraz osoby religijne, szczególnie najbardziej zaangażowane w praktyki religijne - praktykujące kilka razy w tygodniu (72 proc.).W ocenie 51 proc. nowy rząd Mateusza Morawieckiego będzie taki sam jak poprzedni. Pozostali spodziewają się raczej lepszych (26 proc.) niż gorszych (14 proc.) rządów.Lepszego rządu częściej niż inni spodziewają ankietowani w wieku 65+ (38 proc.), mieszkańcy wsi (35 proc.), szczególnie rolnicy (47 proc.), badani z wykształceniem podstawowym (46 proc.) oraz osoby o miesięcznych dochodach per capita poniżej 1500 zł (31 proc.).Na opinie w tej kwestii wyraźnie wpływa orientacja polityczna respondentów, a w dalszej kolejności także ich religijność. Lepszego rządzenia spodziewa się 47 proc. badanych identyfikujących się z prawicą i 41 proc. osób uczestniczących w praktykach religijnych kilka razy w tygodniu.52 proc. respondentów wyraża zadowolenie z tego, że premier Morawiecki ponownie stanął na czele rządu; swoje niezadowolenie deklaruje 35 proc. badanych.Z ponownego objęcia stanowiska premiera przez Morawieckiego częściej, niż przeciętnie zadowoleni są badani w wieku 55-64 lata (61 proc.) i przede wszystkim 65+ (66 proc.), mieszkańcy wsi (63 proc.), w tym szczególnie rolnicy (71 proc.), respondenci z wykształceniem podstawowym (71 proc.) i zasadniczym zawodowym (62 proc.) oraz osoby o miesięcznych dochodach per capita poniżej 1500 zł (59 proc.). Niezadowoleni mieszkańcy miast i wykształceniDo najbardziej niezadowolonych należą mieszkańcy dużych, ponad półmilionowych miast (61 proc.) oraz osoby najlepiej wykształcone i sytuowane (48 proc. badanych z wykształceniem wyższym, 51 proc. respondentów o miesięcznych dochodach per capita co najmniej 3000 zł).Swoją dezaprobatę częściej niż przeciętnie wyrażają właściciele firm (55 proc.) oraz kadra kierownicza i specjaliści (54 proc.). Krytycznemu nastawieniu do premiera sprzyja też młody wiek. Więcej niż przeciętnie niezadowolonych z tego, że zachował on stanowisko, jest wśród badanych do 24 roku życia (45 proc.), szczególnie wśród uczniów i studentów (51 proc.).Badanie „Aktualne problemy i wydarzenia” przeprowadzono metodą wywiadów bezpośrednich wspomaganych komputerowo w dniach 28 listopada - 5 grudnia 2019 roku na liczącej 971 osób reprezentatywnej próbie losowej dorosłych mieszkańców Polski.",,
PO i Nowoczesna ogłosiły wspólny manifest programowy na wybory samorządowe,"Platforma Obywatelska i Nowoczesna ogłosiły w piątek w Sejmie wspólny manifest programowy na wybory samorządowe. Jak podkreślali politycy obu partii, ma to być krok milowy do wspólnej koalicji.","Sekretarz generalny Nowoczesnej Adam Szłapka podczas wspólnej konferencji prasowej powiedział, że manifest programowy obu partii zatytułowany „Bliżej ludzi” zawiera postulaty, z którymi powstawała Nowoczesna, a które realizuje również PO. – Mamy podobną filozofię myślenia o samorządzie – mówił. Dodał, że „to porozumienie otwiera nam drogę do porozumienia politycznego, które najprawdopodobniej zawrzemy na wybory samorządowe, sejmikowe”.            Poseł PO Mariusz Witczak powiedział, że „porozumienie programowe, nasza koalicja ma być oparta na wartościach, (...) na twardym fundamencie i dlatego ten manifest programowy jest dla nas kluczowy. Odpowiada na zasadnicze pytanie, o co chcemy się bić w tych wyborach samorządowych, o jaką Polskę chcemy walczyć dla Polek i Polaków”. „Krok milowy”                 Poseł Nowoczesnej Witold Zembaczyński zaznaczył, że „manifest »Bliżej ludzi« stanowić będzie krok milowy do zawarcia prawdziwej umowy koalicyjnej, która zapewni poszanowanie naszej odrębności, a jednocześnie sprawi, że porozumienie Platformy i Nowoczesnej będzie pierwszym wyborem dla mieszkańców głosujących w wyborach samorządowych”.            Podczas konferencji padło pytanie dotyczące słów posła PO Rafała Trzaskowskiego, kandydata PO i Nowoczesnej na urząd prezydenta Warszawy, który w piątek na antenie TOK FM powiedział, że porozumienie programowe PO z Nowoczesną dotyczące samorządów powinno być poszerzone o lewicę. Witczak odpowiedział: „jednoczymy opozycję, jesteśmy otwarci na szeroką współpracę”.             Szłapka podkreślił, że „wszystkie organizacje – i partyjne, i obywatelskie, i pozarządowe, i samorządowe, które rozumieją samorząd jako coś obywatelskiego, coś, co łączy obywateli, że mogą sami zarządzać i sami decydować, sami wydawać środki, które są – są tutaj bardzo mile widziane”.             Zembaczyński poinformował, że manifest dostępny jest już na stronach internetowych obu partii.",,
Radny Nowoczesnej: Pierwszą ofiarą mowy nienawiści był pracownik biura PiS,"– Nie zapominajmy o tym, że pierwszym przypadkiem ofiary z nienawiści był pracownik biura poselskiego Prawa i Sprawiedliwości w Łodzi. (…) Przez wiele lat my, mówię my, bo czuję się częścią tej aktualnej opozycji, co najmniej przyzwalaliśmy na słowa, które należy nazwać mową nienawiści w stosunku do Prawa i Sprawiedliwości i tego obozu politycznego – mówił radny Nowoczesnej Jarosław Kaczyński.","Słowa padły w trakcie spotkania „Polityka nienawiści i prześladowania w sferze publicznej” zorganizowanego w Warszawie przez Fundację Otwarty Dialog 8 maja br. – Nie zapominajmy o tym, że pierwszym przypadkiem ofiary z nienawiści był pracownik biura poselskiego Prawa i Sprawiedliwości w Łodzi. Tam ta osoba (napastnik - dop. red.) mówiła po całym zdarzeniu bardzo podobne hasła do tych, które mówił zabójca prezydenta Adamowicza. On mówił: „Chciałem zabić Kaczyńskiego, ale miałem za krótki pistolet”. Tutaj było powiedziane: „Politycy PO zamknęli mnie do więzienia i dlatego musiał zginąć Paweł Adamowicz”.  Czym to się różni? No różni się tylko barwami politycznymi – mówił Kaczyński. – Przez wiele lat my, mówię my, bo czuję się częścią tej aktualnej opozycji, co najmniej przyzwalaliśmy na słowa, które należy nazwać mową nienawiści w stosunku do Prawa i Sprawiedliwości i tego obozu politycznego. Oni teraz odpowiadają na to tym samym, tylko oczywiście nie jednym bejsbolem, a dwoma, trzema, pięcioma – stwierdził.",,
"Struzik, Halicki i Misiło po wyjściu z TVP. Atakują prowadzącego, ale nie zaprzeczają","– Mieliśmy rozmawiać o Marszu Wolności, o proteście osób niepełnosprawnych, a program znów kipiał agresją w stosunku do opozycji – ubolewa Andrzej Halicki. Poseł PO razem z Piotrem Misiło z Nowoczesnej i Adamem Struzikiem z PSL opuścił studio „Woronicza 17” w czasie trwania programu. Przyczyną było podanie informacji i pytania ws. prowadzenia usług seksualnych w mieszkaniu Stanisława Gawłowskiego. Po wyjściu politycy zorganizowali konferencję, w trakcie której atakowali TVP, choć samej informacji nie zaprzeczyli.","– Mieliśmy rozmawiać o marszu wolności, o proteście osób niepełnosprawnych, o tym ile zarabia Jarosław Kaczyński oraz dlaczego tak dużo obniżyli pensje parlamentarzystom, a pojawiła się informacja z polskiego Radia Szczecin. Ja jestem ze Szczecina i wielokrotnie redaktor naczelny tej stacji i dziennikarze podawali nieprawdziwe informacje, kłamali, zarówno na mój temat, na temat mojego kolegi, kandydata na prezydenta pana Sławomira Nitrasa – mówił z kolei Piotr Misiło z Nowoczesnej. Na koniec głos zabrał marszałek Adam Struzik. – Pan redaktor Rachoń zamienił się w funkcjonariusza partyjnego, chyba nie wyszedł jeszcze z roli rzecznika PiS-u i zamienia ten program w taki jednostronny schemat okładania przedstawicieli opozycji – mówił polityk PSL.Poseł Halicki dodał też, że „sytuacja jako żywo przypomina lata 70., lata 80., kiedy w ten sposób walczono z opozycją, ale daliśmy sobie radę z komuną, damy sobie radę także z tym rządem, z tą władzą”. – Widzom może się wydawać, że nie podjęcie tematu może oznaczać, że dla opozycji jest to trudne albo niewygodne – stwierdziła obecna na konferencji dziennikarka. – Powiedzieliśmy wszystko na ten temat. Wstęp dotyczył Marszu Wolności, ale przez 20 min nie padło na ten temat ani jedno zdanie – odpowiedział Andrzej Halicki.",,
„Masturbacja we wczesnym dzieciństwie”. „Światowe” standardy edukacji seksualnej w Warszawie,"Podpisana przez prezydenta Warszawy „Deklaracja LGBT+” przewiduje również edukację seksualną dzieci – według wielu stowarzyszeń kontrowersyjną. Będzie ona zgodna z wytycznymi Światowej Organizacji Zdrowia, które przewidują np., że w wieku od 0 do 4 lat dzieci powinny posiadać umiejętności w kontekście „wyrażania własnych potrzeb, np. podczas zabawy w lekarza”. W wieku od 6 do 9 lat – zgodnie z programem – dzieci powinny mieć wiedzę nt. „masturbacji we wczesnym dzieciństwie”. – To deprawacja – uważają politycy.","Biuro Regionalne Światowej Organizacji Zdrowia dla Europy i Federalne Biuro ds. Edukacji Zdrowotnej wytyczyło standardy edukacji seksualnej dla dzieci w Europie. Przedstawione tam wytyczne, dotyczące odpowiednio grup wiekowych – 0-4 lata, 4-6 lat, 6-9 lat, 9-12 lat – zawierają szereg zaleceń, które należy przekazać najmłodszym. Wytyczne te obowiązywać będą również w warszawskich szkołach i przedszkolach. Wynika to z podpisanej w ostatnich dniach przez prezydenta Rafała Trzaskowskiego „Deklaracji LGBT+”. Jeden z jej zapisów wskazuje, że wskazania WHO zostaną przyjęte w stolicy.Kontrowersyjne według polityków i prawników oraz działaczy na rzecz dzieci zapisy dot. edukacji seksualnej dotyczą nawet kilkulatków. I tak – zgodnie z programem – dzieci w wieku od 0 do 4 lat będą uczyły się poprzez „zabawę w lekarza”, jak wyrażać własne potrzeby.Starsze dzieci – od 4 do 6 lat – dowiedzą się, czym jest „radość i przyjemność z dotykania własnego ciała” oraz o „masturbacji we wczesnym dzieciństwie”. 6-9-latkom zostanie natomiast przekazana wiedza m.in. o antykoncepcji, seksie w przestrzeni wirtualnej, autostymulacji, stosowania „języka seksualnego”.W kolejnej grupie dzieci – od 9 do 12 lat – edukacja seksualna polegać będzie na poznaniu „różnorodności zachowań seksualnych” oraz np. poznawaniu różnych sposobów wyrażania swojej seksualności.",,
„Nowoczesna to historia”. „Partia Ryszarda Petru może odnieść sukces”,"– Nowoczesna już przeminęła i jest passé. Nowoczesna to już historia. Ci ludzie dali się wchłonąć. Ludzie Nowoczesnej skanibalizowali się. Tam przedłożono ambicje polityczne i animozje nad dobro wspólne – ocenia w rozmowie z portalem tvp.info dr Artur Wróblewski, politolog z Uniwersytetu Łazarskiego. – Teraz! Ryszarda Petru może odnieść sukces, dlatego że wyborcy Nowoczesnej czują się nią zawiedzeni – ocenia.","Klub PO zmienił w środę nazwę na Klub Parlamentarny Platforma Obywatelska – Koalicja Obywatelska. Następnie do tego klubu dołączyło osiem osób: siedmioro dotychczasowych posłów Nowoczesnej: Kamila Gasiuk-Pihowicz, Kornelia Wróblewska, Elżbieta Stępień, Krzysztof Truskolaski, Paweł Kobyliński, Michał Jaros, Marek Sowa, a także Piotr Misiło, który został w ostatni piątek wyrzucony z Nowoczesnej. Oznacza to, że klub Nowoczesnej w Sejmie przestał istnieć i stał się kołem.Roszady w Sejmie skomentował w rozmowie z portalem tvp.info dr Artur Wróblewski z Uczelni Łazarskiego. Jak zaznaczał politolog, przejście części posłów do klubu PO-KO może oznaczać, że partia Teraz! Ryszarda Petru może wrócić na polityczną scenę, a nawet w przyszłych wyborach przekroczyć próg wyborczy.– Możemy być wszyscy zaskoczeni, ponieważ Ryszard Petru i jego nowa partia może odnieść sukces, dlatego że ludzie, którzy głosowali na Nowoczesną i w tej chwili czują się zawiedzeni, a nawet zdradzeni, powrócą do Petru, bo on pozbył się tego ciężaru po rozstaniu z Nowoczesną, która zaczęła tracić swoją tożsamość ideową – mówi Wróblewski. Pytany o to, czy rozłamy w .N zmienią dotychczasowe preferencje wyborcze części Polaków, Wróblewski stwierdził, że „to może spowodować, że ci, którzy są teraz sfrustrowali, a wcześniej głosowali na Koalicję Obywatelską i Platformę, powrócą do Petru, i być może na tym wszystkim, co działo się wczoraj w Sejmie, zyskał lider Teraz!”. – Petru pozbył się tych separatystów i powraca do tych pierwotnych założeń konceptualnej Nowoczesnej z przeszłości – mówi. – To może być pewnego rodzaju alternatywa na scenie politycznej dla PiS, PSL i PO – stwierdza ekspert i spekuluje, że w wyborach parlamentarnych partia Petru może przekroczyć 5-procentowy próg wyborczy. – Te głosy mogą odpłynąć do nowej partii Ryszarda Petru, który powie, że powraca do korzeni – powiedział politolog. Wróblewski zapytany o polityczne skutki przejścia części posłów partii Katarzyny Lubnauer do koalicji z Platformą odparł, że „Nowoczesna dała się wchłonąć”. – Nowoczesna już przeminęła i jest  passé. Nowoczesna to już historia. Ci ludzie dali się wchłonąć. Ludzie Nowoczesnej skanibalizowali się. Tam przedłożono ambicje polityczne i animozje nad dobro wspólne. Zamiast realizować program, ci ludzie zajmują się swoimi karierami. I w tym momencie powstaje partia Teraz! Ryszarda Petru, czyli Nowoczesna-bis – zaznacza Wróblewski.",,
Polska wśród państw z najniższym bezrobociem w UE,"Polska znajduje się w gronie trzech krajów z najniższym bezrobociem – wynika z podanych dzisiaj najnowszych danych Eurostatu. W listopadzie ubiegłego roku stopa bezrobocia wyniosła w naszym kraju 3,2 procent.","Przed nami są tylko Czechy z bezrobociem wynoszącym 2,2 procent oraz Niemcy, gdzie bezrobocie wyniosło 3,1 procent.  Z szacunków Eurostatu wynika, że w listopadzie było w Polsce 549 tysięcy bezrobotnych – o prawie 100 tysięcy mniej niż w analogicznym okresie 2018 roku.  Zmalała również liczba młodych bezrobotnych. W listopadzie ubiegłego roku było ich 118 tysięcy –  o 7 tysięcy mniej niż miesiąc wcześniej i o 32 tysiące mniej niż w listopadzie 2018 roku.",,
Kosiniak-Kamysz proponuje referendum o związkach partnerskich,Można by było zaproponować referendum w sprawie związków partnerskich i wreszcie to rozstrzygnąć – powiedział „Gazecie Wyborczej” prezes PSL Władysław Kosiniak-Kamysz.,"Władysław Kosiniak-Kamysz był pytany m.in. o to, czy podpisałby się pod ustawą zakazującą aborcji ze względu na ciężkie uszkodzenie płodu. – To zależy. Dzisiaj wszyscy będą zadawać pytania właśnie o kwestię aborcji, związków partnerskich. Można by było zaproponować referendum w sprawie związków partnerskich i wreszcie to rozstrzygnąć – stwierdził.Jak dodał, „kwestie związane z dostępem do informacji medycznej czy związane z dziedziczeniem pewnie powinny znaleźć jakieś rozwiązanie”. – Do tej pory nikt nie zaproponował takiej ustawy, która by uzyskała akceptację Sejmu, a co dopiero trafiłaby do prezydenta – przypomniał.Dopytany o sprawę aborcji i o to, że w 2017 r. powiedział, że zakazałby aborcji eugenicznej, stwierdził, że mówił o tym w kampanii. – Przy tak rozgorzałych emocjach zachowanie kompromisu jest dzisiaj sprawą kluczową – ocenił.Prezes PSL w rozmowie odniósł się też do pytania o to, jak chciałby przekonać do siebie lewicowy elektorat, któremu ostatnio nie spodobało się, że opublikował obraz św. Rity.",,
Tusk przestrzega opozycję przed używaniem słowa „dyktatura”,"– Przy obecnej władzy unikałbym bardzo słów w rodzaju „dyktatura”. Trzymajmy takie słowa na czasy, kiedy będzie gorzej - powiedział w radiu TOK FM Donald Tusk, komentując obecną sytuację w kraju.","Tusk podkreślił, że dla niego problemem jest, że nie podkreśla się sprawy „dyktatura kontra demokracja”, ale tego, czym różni się liberalna demokracja od mniej liberalnej albo prawdziwej demokracji. – Ta nieliberalna demokracja zaczyna być atrakcyjna, także dlatego, że pewne wzory zewnętrzne pokazują, że w czasie ostrych konfliktów - takich jak wojna, wojny hybrydowe, jak między Rosją, a Ukrainą, sytuacja na granicy Turcji, problemy z terroryzmem i migracja, która była punktem zwrotnym w myśleniu wielu ludzi w Europie - tzw. demokracja liberalna jest niezdolna do szybkiego i brutalnego reagowania – zauważa Tusk.– Zawsze będzie ten sam dylemat, czy chcemy władzy, która bardzo szybko rozwiąże dany problem, ale prawdziwą ceną jej skuteczności jest nasza wolność – oznajmił.",,
Niemcy sprzedawali Syrii chemikalia do produkcji sarinu,"Niemieckie firmy dostarczyły Syrii w latach 2002-2006 chemikalia, które mogły być użyte do produkcji trującego sarinu – podała w środę telewizja ARD. Ministerstwo gospodarki w Berlinie potwierdziło, że kolejne rządy wydały zezwolenia na eksport.","W odpowiedzi na interpelację poselską klubu parlamentarnego Lewica resort gospodarki przyznał, że zarówno rząd SPD-Zieloni w latach 2002 i 2003, jak też koalicyjny rząd CDU i SPD w latach 2005 i 2006 zezwolił na sprzedaż do Syrii substancji chemicznych, które mogą być użyte zarówno do celów cywilnych, jak i wojskowych.",,
"Tusk krytykuje 500 Plus. „»Nic, co dane, nie będzie odebrane« to kłamliwe wypowiedzi”","W jednym z wywiadów były premier Donald Tusk przyznał, że nie żałuje tego, że nie wprowadził 500 Plus. Jak to się ma do zapowiedzi polityków Koalicji Obywatelskiej, że „nic, co dane, nie będzie odebrane”? – Są kłamliwe. Wielokrotnie pojawiały się w wypowiedziach czołowych polityków PO zapowiedzi likwidacji lub modernizacji programu 500 Plus. Jak słyszę słowo „modernizacja”, to wiem, że kryje się za tym cięcie wsparcia finansowego – powiedział portalowi tvp.info poseł PiS Jan Mosiński.","Zdaniem parlamentarzysty Zjednoczonej Prawicy szef Europejskiej Partii Ludowej jest niekonsekwentny. – Wielkie zakłamanie, które płynie z ust Donalda Tuska. On z tego był słynny i dalej chce być słynny. Kiedy pojawił się pomysł na program 500 Plus, rządząca koalicja PO-PSL ustami Donalda Tuska stwierdziła, że na to pieniędzy nie ma. Jeżeli gdziekolwiek są zakopane, to chętnie odkopałby te pieniądze i nawet dał 1 tys. zł na rodzinę. Jak się okazało, wystarczyło nie kraść, uszczelnić system podatkowy, by można było rozpocząć ten program realizować – dodał poseł Mosiński.  – Nie, nie żałuję, że nie wprowadziłem 500 Plus. Liczyłem wtedy, na co Polskę stać, a na co nie. Polska musi teraz inwestować niewyobrażalne pieniądze w zdrowie, edukację i ochronę środowiska – oznajmił Donald Tusk w TVN. – PiS dokonało wyboru: damy tyle, ile się da, nie bacząc na to, czy za parę lat wystarczy pieniędzy na ochronę zdrowia dzieci – dodał po chwili. Czy Donald Tusk krytykując 500 Plus broni swojego dorobku, czyli decyzji lub braku decyzji jak w przypadku 500 Plus? – Nie wiem, czego broni Donald Tusk. My wiemy, że 500 Plus w Polsce powinno obowiązywać – odpowiedział Joński. Czy jeśli Koalicja Obywatelska dojdzie do władzy, to zlikwiduje 500 Plus? – Zaprezentowaliśmy pewien program na wybory, pod którym podpisaliśmy się jako Koalicja Obywatelska. W programie jest jasno zapisane, że 500 Plus zostaje. Po wypowiedzi jednego polityka nie mam zamiar dyskutować na ten temat, bo uważam, że 500 Plus powinno obowiązywać – mówił Joński. Suchej nitki na Donaldzie Tusku nie zostawia eurodeputowany PiS Ryszard Czarnecki. – Przykład skrajnego, oślego uporu, który broni swoich błędnych decyzji i fatalnych grzechów zaniechania tylko dlatego, że były jego. Myślę, że też pokazuje, co się stanie, jeśli jego formacja przejmie władzę. Jeżeli Tusk mówi, że dobre było niewprowadzenie 500 Plus, to oznacza, że będą przy tym majstrować. Dziękujemy, że szczerze o tym powiedział – powiedział europoseł Czarnecki.",,
Dwa miliony dolarów łapówki? Rosyjski minister z zarzutami,Minister rozwoju gospodarczego Federacji Rosyjskiej Aleksiej Uljukajew został zatrzymany przez tamtejsze służby. Komitet Śledczy przedstawił zarzut przyjęcia łapówki znacznej wartości. Grozi mu za to do 15 lat pozbawienia wolności i grzywna do stukrotności wziętej łapówki. Urzędnik został już zdymisjonowany przez prezydenta Władimira Putina.,"Zdaniem śledczych, Uljukajew wyraził zgodę na zakup państwowego pakietu akcji firmy Basznieft przez firmę Rosnieft. W zamian za wydanie pozytywnej oceny dla takiej transakcji miał dostać dwa miliony dolarów. Nie wiadomo, czy podejrzany odniósł się do zarzutów.Rosyjskie media zwracają uwagę, że to pierwsza taka sprawa w historii współczesnej Rosji. Podkreślają, że wiele rzeczy związanych z tym tematem pozostaje nieznanych.  „W sprawie Basznieft - Uljukajew zbyt wiele pytań. Potrzebne jest obiektywne śledztwo” – napisał na Twitterze były minister finansów Aleksiej Kudrin.Rozwagę w stawianiu ocen doradzają także deputowani z komisji budżetowej Dumy Państwowej. W niektórych mediach pojawiły się już informacje, że minister rozwoju gospodarczego nie przyjął osobiście łapówki. Komitet Śledczy szybko zdementował te pogłoski.„Absolutny szok”Anatolijs Czubajs, autor rosyjskiej prywatyzacji, nazwał wiadomość o zatrzymaniu ministra „absolutnym szokiem”. „Jeśli pomyśleć o istocie sprawy, a nie o polityce, to należy przypomnieć sobie złotą zasadę – wysłuchaj obu stron. Jedna mówi, że Ulukajew groził Rosnieftowi i żądał łapówki. Ale drugiej na razie wcale nie usłyszeliśmy” – napisał na Facebooku Czubajs.Na wniosek Komitetu Śledczego moskiewski sąd nakazał zastosowanie wobec Ulukajewa dwumiesięcznego aresztu domowego.Urodzony w 1956 roku Ulukajew był w przeszłości jednym z najbliższych współpracowników Jegora Gajdara, zmarłego w roku 2009 wybitnego ekonomisty i polityka, architekta reform wolnorynkowych po upadku ZSRR.",,
Trump w liście do Erdogana: Nie zgrywaj twardziela. Nie bądź głupcem,Prezydent USA Donald Trump napisał w dniu ataku Turcji na Kurdów list do prezydenta Turcji Recepa Tayyipa Erdogana. Zaapelował w nim o zmianę decyzji w sprawie rozpoczęcia inwazji. „Nie zgrywaj twardziela. Nie bądź głupcem” – czytamy.,"Turcja rozpoczęła 9 października operację militarną w północno-wschodniej Syrii, wymierzoną w kurdyjskie milicje o nazwie Ludowe Jednostki Samoobrony (YPG), które Ankara uważa za terrorystów. Ofensywa ruszyła po ogłoszeniu przez prezydenta Donalda Trumpa decyzji o wycofaniu żołnierzy amerykańskich z północnej Syrii. W środę 16 października amerykańskie media opublikowały list, który prezydent USA skierował do prezydenta Turcji w dniu inwazji na Syrię. Biały Dom potwierdził, że dokument jest autentyczny.",,
Koniec rewolucji u redemptorystów,"Pod koniec stycznia nowym prowincjałem redemptorystów w Polsce został o. Janusz Sok. Ta informacja doczekała się jedynie lapidarnych informacji w mediach. Warto jednak dłużej się nad nią pochylić, bo bezpośrednio dotyczy najbardziej znanego redemptorysty o. Tadeusza Rydzyka. I świadczy o jego rosnących wpływach w zakonie.",,,
„Wielu młodych Polaków z Birmingham już się pakuje i wraca do kraju”,"Co drugi Polak poniżej 24. roku życia zamierza zagłosować na Prawo i Sprawiedliwość – wynika z sondażu Pollster dla „Super Expressu”. Zdaniem posła PiS Zbigniewa Gryglasa to nie przypadek. Najmłodsi wyborcy odczuwają bowiem poprawę sytuacji ekonomicznej w Polsce.  – Byłem kilka dni temu w Wielkiej Brytanii. Od młodych Polaków, którzy wyjechali do Birmingham, słyszałem, że rozważają powrót, a wielu z nich już się pakuje i wraca do kraju – powiedział portalowi tvp.info.","Zdaniem Gryglasa Polaków, którzy chcą powrócić z emigracji, przekonuje do tego nie tylko perspektywa brexitu. – Młodzi widzą realne działania rządu Mateusza Morawieckiego. Widzą ułatwienia startu zawodowego dla młodych ludzi, w tym przede wszystkim likwidację podatku do 26. roku życia. Widzą też ulgi dla rozpoczynających działalność gospodarczą. Widać, że Polska bardzo mocno się rozwija – stwierdził Gryglas.",,
Podsumowano działania edukacyjne w ramach Roku Anny Walentynowicz,Dzięki nam Anna Walentynowicz jest znana w całej Europie - powiedział dyrektor Oddziału Instytutu Pamięci Narodowej w Gdańsku prof. Mirosław Golon. Podsumował w ten sposób działania edukacyjne podjęte w związku z 90. rocznicą urodzin bohaterki Solidarności.,"W Oddziale Instytutu Pamięci Narodowej w Gdańsku odbyła się konferencja podsumowująca działania edukacyjne, podjęte w ramach Roku Anny Walentynowicz, który został ustanowiony przez Sejm w lipcu 2018 r. Wydarzenie rozpoczęło się od złożenia kwiatów pod pomnikiem legendy Solidarności przy Alei Grunwaldzkiej oraz na jej rodzinnym grobie na Cmentarzu Srebrzysko w Gdańsku. Delegacji IPN towarzyszyli przedstawiciele Stowarzyszenia „Godność”. – Myślę, że dobrze wykorzystaliśmy ten rok. Udało nam się w tym czasie rozpowszechnić wiedzę na temat wielkiej bohaterki i działaczki społecznego ruchu oporu wobec władzy komunistycznej. Dotarliśmy do opinii publicznej, do uczniów, do młodzieży. Anna Walentynowicz jest jedną z osób, której zawdzięczamy to, że Polska jest dzisiaj krajem wolnym, suwerennym, a prawa pracownicze są tutaj przestrzegane – mówił prof. Mirosław Golon. Przedstawiciele gdańskiego oddziału IPN organizowali wystawy, prelekcje, pokazy filmów i spotkania wspomnieniowe. Poczta Polska wydała znaczek z portretem Walentynowicz. W 2018 r. przetłumaczono na język angielski dwie publikacje jej poświęcone. W przededniu 10. rocznicy śmierci działaczki w Sali BHP Stoczni Gdańskiej zainaugurowano cykl spotkań „Anna Walentynowicz we wspomnieniach i badaniach historycznych”. 11 kwietnia w Grudziądzu, gdzie od października 1982 r. do 30 marca 1983 r. Walentynowicz była więziona za swoją działalność, zaprezentowano wystawę Arkadiusza Kazańskiego „Anna Walentynowicz. Legenda Solidarności 1929-2010”. Ekspozycja pokazywana była w różnych miejscach Polski, m. in. przed parafią pw. Serca Jezusowego w Gdańsku Wrzeszczu, do której należała Walentynowicz, w Stoczni Cesarskiej - jej dawnym miejscu pracy, na parkanie ministerstwa sprawiedliwości. – Często instytucje zwracały się do nas o przesłanie plików produkcyjnych wystawy. Był to chociażby Instytut Polski w Bratysławie, gdzie została przetłumaczona na język słowacki. Wystawa trafiła również do Nowego Jorku, do Seattle i nadal jeździ po całym świecie – powiedział naczelnik oddziałowego biura edukacji narodowej IPN w Gdańsku Krzysztof Drażba. W Gołdapi, kolejnym miejscu związanym z represjami stosowanymi wobec działaczki, powstała aleja pamięci i tablica poświęcona współzałożycielce Wolnych Związków Zawodowych. Dyrektor gdańskiego oddziału IPN wygłosił tam wykład o jej życiu i wkładzie w walkę o wolną i sprawiedliwą Polskę. 17 grudnia w bydgoskiej dzielnicy Fordon odbędzie się prelekcja i zaprezentowana zostanie wystawa. Będzie to ostatnie wydarzenie w ramach obchodów 90. rocznicy urodzin bohaterki Solidarności. Krzysztof Drażba zapytany o bilans podjętych działań edukacyjnych odpowiedział, że „osiągnięte zostało minimum, ale zawsze możemy zrobić więcej”. Historycy planują w kolejnych latach zbadanie wątków biograficznych związanych z dzieciństwem Walentynowicz, która urodziła się na Wołyniu. Przypomniał, że kresowe korzenie tkwiły głęboko w jej świadomości, dlatego starała się pamiętać i dbać o ekspatriantów na Wschodzie. Choć Rok Anny Walentynowicz się kończy, IPN zamierza kontynuować działania, również poza granicami Polski – zapowiedział rzecznik prasowy Oddziału IPN w Gdańsku Jan Hlebowicz. Miałaby w tym pomóc współpraca z lokalnymi przewodnikami turystycznymi i rozpowszechnianie przetłumaczonych na inne języki broszur prezentujących sylwetkę założycielki Wolnych Związków Zawodowych. – Chodzi o to, aby przewodnicy mówili o niej więcej, aby prowadzili odwiedzających Gdańsk turystów z różnych stron świata, do miejsc związanych z jej życiem – mówił Hlebowicz.",,
"Wiceszef MON: uważnie obserwujemy, co się dzieje za wschodnią granicą","Polska monitoruje sytuację za wschodnią granicą w związku z planowanymi przez Rosję i Białoruś manewrami wojskowymi Zapad'2017 – powiedział w poniedziałek wiceminister obrony narodowej Michał Dworczyk. Podkreślił, że rozwojowi zdarzeń przygląda się również NATO.","Manewry Zapad'2017 odbędą się w dniach 14-20 września. Według oficjalnych informacji w ćwiczeniach weźmie udział 12,7 tys. wojskowych, w tym 3 tys. z Rosji. Brytyjski dziennik „Guardian” napisał w ub. tygodniu, powołując się na szacunki zachodnich urzędników i analityków, że w ćwiczeniach może wziąć udział nawet 100 tys. żołnierzy.    – Mamy nadzieję, że ćwiczenia nie będą miały agresywnych scenariuszy, że nie wydarzy się nic takiego, co mogłoby w efekcie skutkować jakimiś incydentami, choć tak duże ćwiczenia zawsze stwarzają zagrożenie, niebezpieczeństwo, że do jakichś incydentów może dojść – powiedział Dworczyk w radiowej Jedynce.    – Polska bardzo bacznie monitoruje to, co się dzieje za wschodnią granicą; zresztą Sojusz Północnoatlantycki również. Wizyta sekretarza generalnego NATO była m.in. tym manewrom poświęcona – dodał. Szef Sojuszu Jens Stoltenberg był w Polsce w minionym tygodniu, rozmawiał m.in. z prezydentem Andrzejem Dudą, premier Beatą Szydło oraz ministrami obrony narodowej i spraw zagranicznych – Antonim Macierewiczem i Witoldem Waszczykowskim. Wzmocniona wschodnia flanka Sojuszu    Dworczyk podkreślił, że NATO „uważnie przygląda się temu, co Federacja Rosyjska i Białoruś w związku z ćwiczeniami Zapad robią”. Zaznaczył, że choć oficjalnie liczba żołnierzy biorących w nich udział wyniesie niecałe 13 tys., to wiadomo, że ćwiczeniach weźmie udział o wiele więcej żołnierzy i sprzętu oraz że będą miały większy zakres terytorialny.      Pytany, czy Rosja nie zechce pozostawić na Białorusi swoich żołnierzy po zakończeniu ćwiczeń, Dworczyk stwierdził, że „jest faktem, że Rosja tego rodzaju sytuacje wykorzystywała już wielokrotnie do osiągania różnych celów politycznych”.  – Mogą być uzasadnione obawy, jak analizujemy ostatnie lata politykę Federacji Rosyjskiej, że i tym razem taką chęć przejawia. Jedną z analizowanych możliwości jest niewycofanie wszystkich oddziałów i całego sprzętu z terenu Białorusi. To by oczywiście miało negatywny wpływ na sytuację w naszym regionie – ocenił Dworczyk.      Wiceminister zapewnił, że „Polacy mogą czuć się bezpieczni, Polska jest krajem bezpiecznym”. Przypomniał, że wschodnia flanka Sojuszu została wzmocniona i obecnie liczba amerykańskich żołnierzy w Polsce to blisko 5 tys., a czasami więcej, kiedy w ramach rotacji przebywają inne pododdziały. – Czy ta liczba się zwiększy, zobaczymy. My jesteśmy otwarci na wszystkie propozycje amerykańskie i oczywiście rząd polski jest zainteresowany, żeby ta obecność sojuszników była jak najbardziej znacząca i widoczna, bo to wpływa na bezpieczeństwo i stabilność nie tylko naszego kraju, ale i całego regionu – powiedział wiceminister.    NATO gwarancją pokoju Szef MON Antoni Macierewicz powiedział w piątek, że przebieg działań przygotowawczych do ćwiczeń Zapad jest niejasny i nieprzejrzysty. Jak dodał, nie ma jasności co do tego, jakie są rzeczywiste cele strony rosyjskiej, stąd obawy, że jest to szersza operacja.   W Bemowie Piskim Macierewicz mówił w piątek, że obecność sił NATO w Polsce jest najlepszą gwarancją, że pokój i bezpieczeństwo wrócą do Europy. Szef NATO Jens Stoltenberg podkreślił, że atak na jednego sojusznika spotka się z odpowiedzią wszystkich.    Także w piątek w wywiadzie dla TVP Info szef Sojuszu ocenił, że „Rosja rozbudowuje swoje siły, coraz częściej przeprowadza ćwiczenia wojskowe, ma coraz bardziej nowoczesny sprzęt i jest krajem gotowym korzystać z siły przeciw swoim sąsiadom, jak widać na Ukrainie”.   – NATO nie chce konfrontacji z Rosją, wręcz przeciwnie, szukamy bardziej konstruktywnych relacji, ale musimy być zjednoczeni jako Sojusz, jeżeli chcemy mieć skuteczny dialog polityczny z Rosją – dodał.",,
Do końca dnia można składać e-wnioski w programie „Dobry start”,Dziś ostatni dzień składania wniosków w formie elektronicznej o świadczenie Dobry Start. Wczoraj minął termin składania wniosków w formie papierowej.,"Jeśli rodzic nie złoży takiego wniosku, pieniądze w kwocie 300 złotych na jedno dziecko przepadną. Można to zrobić poprzez bankowość elektroniczną, portal Empatia oraz portal usług elektronicznych Zakładu Ubezpieczeń Społecznych.   Według minister rodziny, pracy i polityki społecznej Marleny Maląg, forma elektroniczna cieszy się coraz większym zainteresowaniem. Tą drogą rodzice złożyli dotychczas 62 procent wniosków.    Minister rodziny, pracy i polityki społecznej Marlena Maląg poinformowała, że do tej pory resort wypłacił ponad 4 miliony 400 tysięcy świadczeń na kwotę miliarda 320 milionów złotych. Natomiast nie wszyscy rodzice złożyli wnioski o to świadczenie. Jest ono adresowane do rodziców, którzy mają dzieci do 20 roku życia uczęszczające do szkoły, a w przypadku dzieci z niepełnosprawnością – do 24 roku życia. Program ruszył 1 lipca.    „Dobry start” to 300 złotych jednorazowego wsparcia dla wszystkich uczniów rozpoczynających rok szkolny. Rodziny otrzymują świadczenie bez względu na dochód. To wsparcie dla czterech milionów sześciuset tysięcy uczniów.",,
"„Przekroczył granice dobrego smaku”, „powinien przeprosić wszystkich pisiorów”","– Przyznam szczerze, trochę przekroczył granice dobrego smaku. Takie nakręcanie spirali nienawiści i agresji nie służy – powiedział w programie „O co chodzi” Jerzy Meysztowicz z Nowoczesnej, komentując aktywność Władysława Frasyniuka podczas protestu we Wrocławiu. – Jeśli pan Frasyniuk ma chociaż odrobinkę honoru, powinien przeprosić wszystkich pisiorów za to, co powiedział – stwierdził Bartosz Kownacki z Prawa i Sprawiedliwości.","W niedzielę we Wrocławiu odbył się wiec poparcia dla sędziego Pawła Juszczyszyna. Pojawił się na nim Władysław Frasyniuk. – Je***ć pisiora i się nie bać! – krzyczał do demonstrujących były opozycjonista.  Jerzy Meysztowicz stwierdził, że Frasyniuk jest specyficzną osobą i odkreślił, że w tej chwili nie jest on politykiem. – Przyznam szczerze, trochę przekroczył granice dobrego smaku. Takie nakręcanie spirali nienawiści i agresji nie służy – ocenił.  Bartosz Kownacki z PiS ocenił, że to jest oczywisty język nienawiści. – Nie ma zgody na takie słowa – dodał. – Jeśli pan Frasyniuk ma chociaż odrobinkę honoru, powinien stanąć i przeprosić wszystkich „pisiorów” za to, co powiedział – mówił Kownacki.",,
Nie chcą walczyć na Ukrainie. Strach wśród rosyjskich poborowych,"Organizacje praw człowieka zalewane są skargami młodych rosyjskich poborowych, którzy obawiają się wysłania do walk na Ukrainie. Donoszą oni, że są zmuszani do podpisywania kontraktów na służbę zawodową. Następnie dowództwo wysyła ich na manewry do obwodu rostowskiego, graniczącego z Ukrainą.","Zgodnie z rosyjskim prawem, tylko żołnierze kontraktowi mogą być przenoszeni ze stałego miejsca stacjonowania. Komitet Matek Żołnierzy Rosji powołuje się między innymi na relację jednej z kobiet, której 19-letni syn wysłał w lipcu wiadomość, że jedzie na manewry do obwodu rostowskiego. Zmuszono go do podpisania oświadczenia, że zgadza się przekroczyć granicę z Ukrainą. W sierpniu na kilka tygodni urwał się z nim kontakt, po czym we wrześniu okazało się, że stacjonował ze swoim oddziałem w regionie ługańskim na Ukrainie, w wiosce oddalonej około 80 kilometrów od granicy z Rosją. W tym czasie w tym rejonie trwały ciężkie walki ukraińskich wojsk z prorosyjskimi separatystami. Władze w Moskwie zaprzeczały, by uczestniczyli w nich rosyjscy żołnierze.Portal Kiev Post przytacza relację 20-letniego Aleksandra, który miał zakończyć obowiązkową służbę wojskową, zgodnie z przepisami, w październiku. Jak mówi, dowódca nie dał mu i innym żołnierzom wyboru - musieli podpisać kontrakt, po czym wysłano ich na manewry pod ukraińską granicę.",,
"Arłukowicz i Thun nie podali ręki premierowi. „ Nienawiść, nienawiścią, ale to już rozpacz”","Nowo wybrani europosłowie odebrali w piątek z rąk p.o. szefa PKW Wiesława Kozielewicza zaświadczenia o wyborze do Parlamentu Europejskiego. Wśród nich znaleźli się Bartosz Arłukowicz i Róża Thun. Po odebraniu dokumentu obydwoje od razu wrócili na miejsce, w odróżnieniu od innych deputowanych, którzy podchodzili do przedstawicieli władz, m.in. premiera i marszałka Sejmu, by przyjąć od nich gratulacje.","– Dostali mandat z woli wyborców i dzisiaj w czasie tej uroczystości padły bardzo ważne słowa o jednej drużynie.  Drużyna, która na polu polityki krajowej może się różnić – każdy ma prawo do własnych poglądów – natomiast na forum Parlamentu Europejskiego wszyscy powinniśmy reprezentować Polskę godnie i budować ją silną – komentowała zachowanie europosłów rzeczniczka rządu i nowo wybrana europosłanka Prawa i Sprawiedliwości  Joanna Kopcińska. – Każdy, kto ma Polskę w sercu wie, jakie są jego zadania – dodała Kopcińska. – Nienawiść, nienawiścią, ale to już jest rozpacz. Myślę, że to pokazuje, że  Platforma Obywatelska i Koalicja Europejska zupełnie już nie ma pomysłu i zostają takie puste gesty – podsumowała Izabela Kloc  z Prawa i Sprawiedliwości.",,
Kulisy funkcjonowania SokuzBuraka. Dziennikarze dotarli do szokujących informacji,"Dziennikarze „Sieci” ujawnili, że za internetową stroną SokzBuraka, która masowo produkuje hejt, manipulacje i kłamstwa – skierowane m.in. w polityków PiS – stoi człowiek zatrudniony w Platformie Obywatelskiej oraz w warszawskim ratuszu. Przy całej sprawie pojawia się nazwisko Romana Giertycha.","Dziennikarze tygodnika Sieci dotarli do nowych, szokujących informacji dotyczących Sokzburaka - profilu w mediach społecznościowych, który „zasłynął” z ataków i publikowania nieprawdziwych informacji nt. polityków Prawa i Sprawiedliwości i dziennikarzy TVP. Marcin Wikło i Marek Pyza dotarli do dokumentów, które potwierdzają związek hejterskiego profilu z Platformą Obywatelską.Założycielem strony jest Mariusz Kozak-Zagozda. To piarowiec, który wcześniej pracował dla dużych koncernów, był m.in. dyrektorem w LPP SA (właściciel Reserved i Cropp). Według ustaleń tygodnika domena sokzburaka.pl została wykupiona 12 marca 2014 r. SzB w ostatnich wyborach samorządowych dał się mocno we znaki Patrykowi Jakiemu. Wtedy kandydat na prezydenta Warszawy nie odpuścił i postanowił ścigać autora nieprawdziwych memów na jego temat. Przy całej sprawie pojawia się nazwisko Romana Giertycha. To właśnie adwokat z jego kancelarii zostanie przedstawicielem Kozaka-Zagozdy. Po wielu próbach policji udało się wtedy ustalić, że Zagozda odsprzedał swoją stronę w 2017 r. brytyjskiej spółce, reprezentowanej przez Huberta Nowackiego. Nowacki to jeden z założycieli Wolnego Radia Opornik, radia internetowego związanego z opozycją. Zatrudniony w warszawskim ratuszuKolejną ciekawą informacją, do której dotarli Pyza i Wikło, jest zatrudnienie założyciela SokuzBuraka w warszawskim ratuszu. Autorom nie udało się uzyskać informacji czym Kozak-Zagozda zajmuje się w urzędzie. Wiadomo tylko, że przez ostatnie pięć miesięcy zarobił tam min. 25 tys. zł.Według dziennikarzy jego zatrudnienie mogło mieć związek z ostatnimi wyborami samorządowymi i ostrą kampanią, która jej towarzyszyła.",,
Ukraina uznała Al Bano za zagrożenie dla bezpieczeństwa narodowego,"Włoski piosenkarz Al Bano, znany m.in. dzięki wykonywanej w duecie z Rominą Power piosence „Felicita”, trafił na listę osób, które zagrażają bezpieczeństwu narodowego Ukrainy. W 2014 r. wokalista mówił w dzienniku „Corriere della Sera”, że zaanektowany przez Rosję ukraiński Krym był i pozostaje rosyjski.","Al Bano został wpisany na listę na wniosek Służby Bezpieczeństwa Ukrainy (SBU) – przekazało biuro prasowe resortu. Piosenkarz figuruje na liście jako Albano Carrisi od 6 marca. „Prezydent Rosji Władimir „Putin ma rację, ta część Ukrainy była rosyjska i jest rosyjska” – powiedział włoski wokalista pięć lat temu dziennikowi. Ukraińska lista artystów zagrażających bezpieczeństwu narodowemu tworzona jest od 2015 r. Figurują na niej m.in. francuski aktor Gerard Depardieu i amerykański aktor Steven Seagal. Obaj mają rosyjskie obywatelstwo. Wchodzący w skład Ukrainy Półwysep Krymski został zaanektowany przez Rosję w marcu 2014 r., w wyniku interwencji zbrojnej i referendum, które władze Ukrainy i Zachód uznały za nielegalne.",,
Putin wciągnął Zachód w pułapkę. Potem wbije nóż w plecy Ukrainie [OPINIA],"Powołanie nowego rządu Mołdawii z prozachodnią premier na czele nie byłoby możliwe bez pomocy Rosji. Kreml wykonał niespodziewany ruch i kazał prezydentowi Igorowi Dodonowi i jego partii wyjść z politycznego kartelu z Vladem Plahotniucem. Cel: najpierw zniszczyć potężnego oligarchę, później eliminacja tymczasowego proeuropejskiego koalicjanta nie powinna sprawić kłopotu. Wtedy cała Mołdawia wróci do rosyjskiej strefy wpływów. Po co Rosji ten biedny i mały kraj? Wystarczy spojrzeć na mapę. Chodzi o Ukrainę.","Kilka godzin po tym, jak rządząca do niedawna Demokratyczna Partia Mołdawii uznała nową koalicję socjalistów i proeuropejskich reformatorów, a dotychczasowy rząd ustąpił po kilku dniach konfliktu nowemu rządowi, z lotniska w Kiszyniowie wystartowało kilka prywatnych odrzutowców. Na pokładzie jednego z nich był Vlad Plahotniuc – jeszcze tydzień temu pan i władca Mołdawii. Jego partia zapewnia, że oligarcha na krótko udał się do zamieszkałej za granicą rodziny. Z Kiszyniowa w nocy z 14 na 15 czerwca ewakuowało się jeszcze co najmniej kilku ważnych polityków PDM, ich rodziny, jak również cała rodzina Ilana Sora. To także oligarcha, sojusznik Plahotniuca, lider czwartej pod względem wielkości frakcji w parlamencie.Rząd z Maią Sandu na czele, zdominowany przez przedstawicieli proeuropejskiego, antykorupcyjnego bloku ACUM, może teraz triumfować. Kwestią czasu jest odebranie PDM kolejnych instytucji. Ale cieszą się też na Kremlu. Mołdawia wchodzi w kolejny etap swej najnowszej historii – i tym razem Rosjanie liczą na to, że w końcu uda im się ten kraj sobie podporządkować.Od komunistów do udzielnego państwa oligarchyOsiemnaście lat temu wybory w Mołdawii miażdżąco wygrała partia komunistyczna, obiecując powrót kraju w objęcia Rosji: politycznie, ekonomicznie i kulturalnie. Ale już niedługo później, w latach 2003-2004, komuniści z prezydentem Vladimirem Woroninem na czele, po długich rokowaniach odrzucili kremlowską propozycję rozwiązania konfliktu w Naddniestrzu – oznaczającą de facto federalizację państwa. Po fiasku kursu na wschód, komuniści zmienili orientację i rozpoczęli negocjacje na temat partnerstwa z UE. Nastroje proeuropejskie w społeczeństwie sięgały wtedy rekordowego poziomu 70 proc. Zmieniać się to zaczęło – paradoksalnie – pod rządami formalnie prozachodniej, centroprawicowej koalicji, która uzyskała władzę po wyborach w 2009 r. Ale były to rządy dość nieudolne i nie wolne od korupcji. Przede wszystkim zaś rządy, które przeszły do historii jako te, które nie zdołały zapobiec „kradzieży stulecia”. Ludzie związani z grupą rządzącą wyprowadzili z państwowych banków ok. 1 mld dolarów, czyli ok. 1/8 PKB! Uderzyło to w notowania koalicji, nominalnie proeuropejskiej. W 2014 roku dostała już tylko 45 proc. głosów, ale dzięki manipulacyjnym zdolnościom Plahotniuca, utrzymała władzę. Oligarcha systematycznie zbierał władzę w swym ręku. Od 2015 roku można powiedzieć, że był jedynym władcą Mołdawii – za pośrednictwem Demokratycznej Partii Mołdawii (PDM). Znaczna część populacji kraju zagłosowała już wcześniej, nogami, opuszczając Mołdawię. To nawet 20 proc. ludności, w tym ci najbardziej przedsiębiorczy. Jednocześnie na sile przybierał ruch antykorupcyjny – powstała Platforma Godność i Prawda (DA), obecnie część ACUM. Ci działacze zawsze powtarzali, że Plahotniuc był zamieszany w „rabunek stulecia”. Maia Sandu minimalnie (48:52) przegrała ostatnie wybory prezydenckie w 2016 roku w dużej mierze na skutek potężnej negatywnej kampanii, jaką prowadziły przeciwko niej media należące do Plahotniuca. Z kolei obecny nr 2 bloku ACUM (i świeżo upieczony minister spraw wewnętrznych) Andrei Nastase wygrał wybory mera Kiszyniowa w rywalizacji z socjalistycznym kandydatem wspieranym (znów) przez media Plahotniuca. Ale kontrolowane przez oligarchę sądy unieważniły wygraną Nastase.Strategiczna pomyłka PlahotniucaWażnym czynnikiem mającym wpływ na układ politycznych sił w Mołdawii jest wyraźny podział  elektoratu na część mołdawsko-rumuńską i część rosyjskojęzyczną. Ten pierwszy rodzaj wyborców dzieli swe sympatie między różne partie, od PDM po ACUM. Rosyjskojęzyczni praktycznie w całości głosują na promoskiewską lewicę. Plahotniuc świadomie na pewnym etapie budowy swego imperium odpuścił walkę o rosyjskojęzyczny elektorat, pozostawiając go bez walki socjalistom. Teraz ma kłopot, bo socjaliści poszerzają poparcie na część elektoratu mołdawsko-rumuńskiego, a PDM nie ma już możliwości uszczknięcia rosyjskojęzycznych wyborców. Ale do niedawna to nie był problem, bo sprawnie działał polityczny kartel Plahotniuca z Dodonem. Przykładem tej współpracy było przyjęcie głosami PDM i PSRM zmian w ordynacji wyborczej. Wybór części deputowanych w okręgach jednomandatowych premiował PDM i nieco mniej PSRM. Oczywiście w tym kartelu większościowym udziałowcem był Plahotniuc, zaś mniejszościowym Dodon.Rządził nieformalny układ dominującej partii władzy (PDM) trzymanej krótko przez najbogatszego człowieka w kraju z otwarcie prorosyjskimi socjalistami i wybranym dzięki cichej pomocy Plahotniuca prezydentem Igorem Dodonem. Sama PDM kiedyś przedstawiała się jako prozachodnia. Jednak gigantyczna korupcja i zawłaszczanie kraju przez oligarchę doprowadziło do tego, że Zachód odwrócił się od Plahotniuca. W tej sytuacji, w październiku 2018 roku, oligarcha ogłosił, że polityka PDM jest „promołdawska” - definiowana jako nie proeuropejska, nie prorumuńska, nie porosyjska, ale po prostu promołdawska. Nazwano to Czwartą Drogą, a pozostałe trzy opcje Plahotniuc nazwał „geopolityczną mitologią”. Oczywiście w warunkach postsowieckich jest wybór tylko między zbliżeniem do Zachodu i reformami, a podporządkowaniem Rosji, stagnacją i korupcją. Plahotniuc swoją polityką ściągał Mołdawię właśnie w tym drugim kierunku. Ale tolerując socjalistów i Dodona popełnił błąd. Nie docenił ich możliwości. Nie docenił rosyjskiej zdolności do snucia intryg. Przełomowe okazały się wybory w lutym 2014 roku. Nie poszło tak, jak zaplanował oligarcha. Za to Kreml nieoczekiwanie dostał okazję, na którą czekał długo. Wybory 24 lutegoŹródeł obecnego kryzysu należy szukać już w wyniku wyborów 24 lutego. 101-osobowy parlament podzieliły między siebie niemal po równo trzy siły polityczne (partię Sora można uznać za przedłużenie PDM). Wygrali socjaliści Dodona (31,2 proc. głosów, 35 mandatów), PDM Plahotniuca zdobyła 30 mandatów (23,6 proc. głosów), zaś blok ACUM dostał 26 mandatów (26.8 proc. głosów). Próg przekroczyła jeszcze Partia Sor (8,2 proc. i 7 mandatów) – sojusznik PDM. W efekcie w parlamencie mamy 37 miejsc dla obozu Plahotniuca, 35 miejsc dla partii prorosyjskiej, 26 dla ACUM (i 3 niezależnych). Okazało się, że na wprowadzeniu okręgów jednomandatowych zyskali członkowie kartelu Plahotniuca i Dodona: socjaliści i PDM zdobyły w ten sposób po 17 mandatów. ACUM – 12. Zresztą skutek mieszanej ordynacji był taki, że choć ACUM dostał więcej procent głosów niż PDM, to właśnie ci drudzy zdobyli więcej mandatów.Wydawało się, że będziemy mieli do czynienia z kontynuacją nieformalnej koalicji PDM z PSRM. Oficjalnie ostro się zwalczających, w praktyce współpracujących od dawna. Oczywiście dominował w tym układzie Plahotniuc. Po wyborach sytuacja się zmieniła. Kluczową pozycję w negocjacjach koalicyjnych od początku zajęli socjaliści. ACUM z góry bowiem ogłosił, że nie będzie rozmawiał z PDM. Plahotniuc stracił też koalicjantów – progu nie przekroczyły Partia Liberalna (PL) i Liberalno-Demokratyczna Partia Mołdawii (PLDM). To skomplikowało położenie partii Plahotniuca w parlamencie, ale też utrudnia odgrywanie roli siły prozachodniej. PL i PLDM – mniejsi koalicjanci bez większego znaczenia – byli czymś w rodzaju proeuropejskiego listka figowego przykrywającego aideową, oligarchiczną, nastawioną na czerpanie zysków z rządów „partię władzy” PDM. Nowy sojusznik, czyli Partia Sora, ma zupełnie inny profil. Ilan Sor to lokalny wpływowy biznesmen, sojusznik kontrolowany przez Plahotniuca. Startował ze swą partią w celu odebrania jak największej liczby rosyjskojęzycznych lewicowych wyborców socjalistom. Tuba Kremla wyznaczyła kierunekJeszcze przed wyborami Dodon jeździł na Kreml, ale nie było mowy o tym, by zrywać kartel z Plahotniucem, mimo niechęci Moskwy do tego oligarchy. Rosja nie spodziewała się wygranej socjalistów w wyborach, ale raczej tylko wyprzedzenia PDM i w związku z tym renegocjacji z Plahotniucem umowy o podziale wpływów. Tymczasem układ sił w nowym parlamencie otworzył nowe możliwości. Moskwa postanowiła zmienić Dodonowi koalicjanta, bo liczy na to, że w parze z ACUM to socjaliści będą dominować, a nie jak z PDM – być mniejszym partnerem. 31 marca topowy kremlowski propagandzista Dmitrij Kisieliow na antenie rosyjskiej telewizji państwowej wezwał do zmiany reżimu w Mołdawii. Zaapelował do socjalistów Dodona i ACUM o stworzenie tymczasowej koalicji w jasno określonym celu: odsunięcia od władzy Plahotniuca. To był pierwszy od wyborów 24 lutego tak jasny sygnał z Moskwy dla socjalistów. Wrogość Kremla do Plahotniuca wynikała do niedawna także z racji jego biznesowych powiązań ze znienawidzonym Poroszenką. Dwa dni przed wyborami w Mołdawii MSW w Rosji potwierdziło, że kontynuuje śledztwo ws. prania pieniędzy w latach 2013-2014 przez ówczesnego „obywatela Rosji, Vladimira Plahotniuca”. Miał on uczestniczyć w transferze miliardów rubli nielegalnie z rosyjskich banków do Mołdawii. Okazało się też, że w grudniu 2017 roku sąd w Moskwie wydał nakaz aresztowania Plahotniuca w związku z podejrzeniem o zlecenie próby zabójstwa rosyjskiego bankowca w Londynie.Na początku kwietnia Dodon kolejny raz poleciał do Moskwy. Oficjalnie był tylko przejazdem i tylko dostał błogosławieństwo do patriarchy Cyryla, ale tak naprawdę chciał dostać od Putina zgodę na koalicję z ACUM. Zaraz po powrocie prezydenta do Kiszyniowa odbyła się narada kierownictwa PSRM, na której podjęto decyzję o kontynuacji konsultacji z ACUM. Po czym frakcja socjalistów w pełnym składzie pojechała do Rosji na spotkania z rosyjskimi kolegami. PSRM przedstawiła swe warunki ACUM, wiadomo, że socjaliści zażądali stanowisk przewodniczącego parlamentu, ministra obrony, ministra spraw zagranicznych, ministra spraw wewnętrznych, ministra ds. reintegracji. Do tego m.in. powrót służby bezpieczeństwa pod kontrolę prezydenta. Kontrola nad bezpieczeństwem i dyplomacją umożliwiłaby Dodonowi realizować politykę zwrotu ku Rosji. Resort ds. reintegracji to zaś możliwości realizacji scenariusz federalizacji kraju (Naddniestrze). Tyle że ACUM dopuszczało jedynie wariant tymczasowego rządu, który przyjmie pakiet ustaw deoligarchizacyjnych, w tym także powrót do starej ordynacji wyborczej. W efekcie, choć od początku kwietnia było jasne, że Moskwa gra na koalicją socjalistów z ACUM, rozmowy koalicyjne nadal tkwiły w martwym punkcie. Rosyjska intrygaPrzełomowy okazał się 3 czerwca. Tego dnia w Kiszyniowie gościli nie tylko wysłannicy USA i UE, ale też Dmitrij Kozak, wicepremier Rosji i z ramienia Kremla główny kurator polityki rosyjskiej wobec Mołdawii. Skutki znamy. ACUM formalnie zaoferowało socjalistom koalicję. Ci jeszcze w tajemnicy próbowali się dogadać z Plahotniucem, ale nic z tego nie wyszło. Co więcej Dodon nieostrożnie wyłożył na stół rosyjski plan w Mołdawii. Po tym nie miał już wyjścia, jak posłusznie zrealizować oczekiwania Kremla i wejść w koalicję z ACUM. 10 czerwca MSZ Rosji poparło nową koalicję i rząd. Rosja nastawiona jest na współpracę z nowym koalicyjnym rządem Mołdawii - powiedział też rzecznik Kremla Dmitrij Pieskow. Nowy koalicyjny rząd 13 czerwca poparł sam prezydent Rosji Władimir Putin. „Zdecydowanie popieramy prezydenta Dodona i jego obecnego partnera koalicyjnego, by mogli pozbyć się tych ludzi, którzy uzurpowali władzę w Mołdawii” - podkreślił w wywiadzie dla telewizji Mir. Co jest celem Rosji? Na obecnym etapie jej sojusznicy z PSRM zawarli taktyczny układ z ACUM aby odsunąć od władzy Plahotniuca. Następnie – w przyspieszonych wyborach – socjaliści mają pewnie zwyciężyć i przejąć pełnię władzy w kraju. Koalicja ma jedynie charakter tymczasowy i taktyczny. Po przeforsowaniu ustaw „deoligarchizacyjnych” dojdzie pewnie do dymisji rządu i rozpisania przedterminowych wyborów. Faworytem będą socjaliści. Ostatnie wydarzenia spowodowały, że PSRM pozbyła się etykietki satelity PDM. Moskwa będzie robiła, co może, aby pomóc socjalistom przetrwać obecny kryzys wiarygodności po ujawnieniu nagrań z Dodonem. Można oczekiwać rosyjskiej ofensywy informacyjnej w czasie kampanii wyborczej, prowokacji i hojnego finansowania socjalistów. Bez silnego poparcia USA i UE, ACUM nie oprze się rosyjskiej ofensywie. Kreml liczy na taki wynik, który pozwoli objąć samodzielne rządy. O swą przyszłość gra też Dodon. Należy pamiętać, że przez ostatnie dwa i pół roku był już pięć razy zawieszany w obowiązkach. Planuje starać się o reelekcję w 2020 roku, więc socjalistka na czele parlamentu – element umowy z ACUM - zapobiegnie wszelkim ewentualnym zawieszeniom.Wydaje się, że głównym czynnikiem, który przesądził o losie Plahotniuca, była postawa Moskwy. Prowadzone przez władze rosyjskie śledztwa przeciwko oligarsze to poważny argument. Zresztą podczas słynnej nagranej rozmowy z Dodonem, Plahotniuc usłyszał od prezydenta, że elementem nowego kartelu będzie umorzenie dochodzeń w Rosji (osobista gwarancja Putina). Dodon wpadł w pułapkę Plahotniuca, ale jednak sytuacja oligarsze wymknęła się spod kontroli. Chyba jednak nie spodziewał się, że socjaliści tak szybko zawrą koalicję z ACUM i że pójdą na tak duże ustępstwa. Gdy to się stało, okazało się jeszcze, jak silne zagraniczne poparcie ma nowy rząd. Wtedy Plahotniuc skupił się już tylko na ratowaniu majątku i własnej głowy. Choć do ostatniej chwili desperacko szukał wsparcia USA i Izraela. Rząd Pavla Filipa podjął decyzję o przeniesieniu ambasady Mołdawii w Izraelu do Jerozolimy. Filip niespodziewanie zgodził się też na sprzedaż działki w stolicy pod budowę ambasady USA – czemu sprzeciwiał się Dodon. Jeśli jednak Plahotniuc liczył na to, że Amerykanie zaakceptują go jako przeciwwagę dla prorosyjskiego Dodona, to się mylił. Gdy to zrozumiał, opuścił Mołdawię. Między Rumunią a UkrainąZ pewnością pozycji Plahotniuca nie wzmacnia fakt, że dwóch jego ważnych regionalnych sojuszników zostało w ostatnim czasie odsuniętych od władzy. Chodzi o Petra Poroszenkę, który przegrał wybory prezydenckie na Ukrainie oraz Liviu Dragneę, byłego lidera partii rządzącej w Rumunii, który trafił do więzienia. Co jednak ciekawe, ani Bukareszt, ani tym bardziej Kijów, zmiany rządu w Kiszyniowie nie przyjęły ze szczególnym entuzjazmem. Powód jest prosty: obawa przed zwiększeniem wpływów przez socjalistów, czyli przez Rosję. O ile urzędnicy w amerykańskim Departamencie Stanu czy w Komisji Europejskiej mogli uznać, że lepiej zaryzykować sojusz z socjalistami, niż pozwolić na dalsze gnicie Mołdawii pod rządami oligarchy, to bezpośredni sąsiedzi widzą lepiej rosyjską grę w Kiszyniowie. A to jest dla nich, szczególnie Ukrainy, główne zagrożenie. Szef MSZ Rumunii zasugerował wyraźnie, że Bukaresztowi bardziej odpowiadają nowe wybory niż uznanie nowej koalicji i rządu. Zaniepokojenie w związku z sytuacją w Mołdawii wyraziło ukraińskie MSZ. „Dla państwa (mołdawskiego) i bezpieczeństwa w regionie ważne jest niedopuszczenie do ingerencji zagranicznej, której celem jest realizacja rosyjskiego scenariusza federalizacji kraju” – oświadczył resort dyplomacji Ukrainy. Ukraina potrzebuje europejskiej i demokratycznej Mołdawii, a nie rosyjskiego przyczółka, który będzie zagrażał ukraińskim interesom - oświadczył 10 czerwca szef MSZ Ukrainy Pawło Klimkin. Wcześniej Służba Bezpieczeństwa Ukrainy poinformowała, że nasiliła działania kontrwywiadowcze przy granicy z Mołdawią, by nie dopuścić do „zagranicznej ingerencji” w tym kraju. SBU oświadczyła, że szczególnie interesują ją „radykalnie nastawieni” obywatele Rosji, którzy mogą podróżować do Mołdawii przez Ukrainę. Rumunia jest z zasady wroga udziałowi w rządach Mołdawią partii prorosyjskich. Bukareszt wie, że to oznacza wzrost ryzyka federalizacji Mołdawii. To jest podporządkowania separatystycznego Naddniestrza centralnym władzom w Kiszyniowie. Ale w taki sposób, że to raczej Kiszyniów znajdzie się pod przemożnym wpływem Naddniestrza. Czyli Rosji. Należy pamiętać o strategicznym położeniu Mołdawii – między Ukrainą a Rumunią, istotnym członkiem NATO i sojusznikiem USA. W Naddniestrzu stacjonuje ponad 1000 rosyjskich żołnierzy. Od 2014 roku już nie raz w Kijowie podnoszono alarm, że Moskwa może wykorzystać swój kontyngent do działań przeciwko Ukrainie. Latem 2014 roku realny był scenariusz wojny na trzy fronty. Czyli ataków rosyjskich od wschodu (z Rosji), od południa (z Krymu) i od zachodu (z Naddniestrza). Nawet teraz ukraińscy stratedzy muszą wciąż część środków obronnych Kijowa kierować na zabezpieczenie kierunku mołdawskiego. Gdyby w Kiszyniowie zaczął samodzielnie rządzić obóz prorosyjski, położenie strategiczne Ukrainy uległoby znaczącemu pogorszeniu. Ale nie tylko chodzi o zagrożenie stricte militarne. Nie mniej istotne jest to polityczne. Otóż realizując plan federalizacji Mołdawii, czyli formalnego powrotu Naddniestrza pod władzę Kiszyniowa, Rosjanie czyszczą drogę dla podobnego rozwiązania odnośnie Donbasu.",,
Katarzyna Lubnauer: Hanna Gronkiewicz–Waltz powinna się stawić przed komisją weryfikacyjną ds. reprywatyzacji,"– Dla mnie sytuacja jest jasna, Hanna Gronkiewicz-Waltz powinna się stawić przed komisją – powiedziała w programie „Minęła 8” TVP Info przewodnicząca Nowoczesnej Katarzyna Lubnauer.","Katarzyna Lubnauer komentowała w programie „Minęła 8” problem warszawskiej „dzikiej reprywatyzacji”. Stwierdziła, że prezydent Warszawy powinna stawiać się przed komisją weryfikacyjną ds. reprywatyzacji. – Dla mnie sytuacja jest jasna, Hanna Gronkiewicz-Waltz powinna się stawić przed komisją, ponieważ powinna wyjaśnić dlaczego doszło do takich nieprawidłowości i co się stało; gdzie zawiodło miasto, gdzie zawiedli urzędnicy – powiedziała przewodnicząca Nowoczesnej.Dodała też, że „Platforma Obywatelska ma problem z Hanną Gronkiewicz–Waltz i w ogóle jest problem z dziką reprywatyzacją”. – Każdy dzień komisji weryfikacyjnej pokazuje niestety, ile nieprawidłowości miało miejsce. To wszystko budzi niepokój – zaznaczyła. Kandydat na prezydenta WarszawyLubnauer, która pod koniec listopada została wybrana nową przewodniczącą Nowoczesnej, przypomniała, że na razie nie ma porozumienia między Nowoczesną a PO w sprawie kandydata na prezydenta Warszawy.23 listopada Grzegorz Schetyna i ówczesny szef Nowoczesnej Ryszard Petru poinformowali, że poseł Platformy Obywatelskiej Rafał Trzaskowski jest wspólnym kandydatem obu partii na prezydenta stolicy. W przypadku jego zwycięstwa wyborczego polityk Nowoczesnej Paweł Rabiej miałby zostać wiceprezydentem Warszawy.– Mógłby być dobrym kandydatem na prezydenta, natomiast musi sobie zdawać sprawę, że ma pewien bagaż, który będzie mu trudno unieść, a jakim jest Platforma Obywatelska – mówiła o Rafale Trzaskowskim Katarzyna Lubnauer. Dodała, że poparcie Rafała Trzaskowskiego na prezydenta Warszawy nie jest jeszcze przesądzone.– Jeśli chodzi o poparcie Nowoczesnej, to decyzje musi podjąć zarząd, który podejmie decyzję o potwierdzeniu wsparcia dla Rafała Trzaskowskiego i Pawła Rabieja – podsumowała. Rada Krajowa Nowoczesnej wybierze zarząd partii 16 grudnia.",,
Nielegalny imigrant ukrył się w komorze silnika. Chciał się dostać do Hiszpanii,"Nielegalni imigranci imają się wszystkich sposobów, żeby przedostać się do Europy. Celnicy w Ceucie, hiszpańskiej enklawie w północnej Afryce, odkryli dwóch mężczyzn, ukrytych w aucie osobowym – jeden schował się za kanapą, drugi w komorze silnika.","Uchodźców z Gwinei odkryto w niedzielę na posterunku El Tarajal niedaleko granicy z Marokiem. Byli schowanie w białym mercedesie. Funkcjonariusze Guardia Civil opisują, że mężczyźni w swoich kryjówkach nie mieli wystarczającej ilości powietrza i dalsza podróż mogła się dla nich skończyć śmiercią.Gwinejczycy trafili do aresztu. Nie mieli przy sobie dokumentów, zidentyfikowano ich na podstawie oświadczeń jako TD i AB z Konakry, stolicy Gwinei. Samochód, którym podróżowali, miał fałszywe tablice rejestracyjne. To powszechna praktyka stosowana przez przemytników ludzi.Ceuta i Melilla, hiszpańskie enklawy w Północnej Afryce, są celem dla nielegalnych imigrantów z Afryki. Po wzmocnieniu ochrony na granicy, uchodźcy stosują coraz bardziej wymyślne metody, żeby dostać się na teren Unii Europejskiej. W maju pewna kobieta usiłowała wwieźć ośmioletniego chłopca w walizce. W sierpniu podobna próba zakończyła się śmiercią 27-letniego Marokańczyka. ",,
Mateusz Morawiecki opowiedział Angeli Merkel o Treblince,"Podczas wizyty w Polsce mówiłem kanclerz Niemiec Angeli Merkel o Treblince i innych niemieckich obozach, takich jak mało znany „Hasag” w Skarżysku-Kamiennej, gdzie 35 tys. obywateli RP bestialsko zamordowano poprzez niewolniczą „pracę” – podkreślił w piątek premier Mateusz Morawiecki.","Premier Morawiecki i kanclerz Merkel wzięli w piątek udział w uroczystości 10-lecia Fundacji Auschwitz-Birkenau.„Mury, baraki, krematoria Auschwitz są niemym świadkiem niemieckich zbrodni. Mówiłem Kanclerz Merkel o Treblince i innych niemieckich obozach” – napisał na Twitterze Mateusz Morawiecki. Do wpisu dołączył zdjęcie z kanclerz Niemiec.W uroczystości, która odbyła się na terenie b. obozu Auschwitz-Birkenau uczestniczyli m.in. byli więźniowie – Bogdan Bartnikowski, Barbara Wojnarowska-Gautier i Bronisława Horowitz-Karakulska. Po ceremonii spotkali się oni z kanclerz Merkel.",,
Poseł PO: powinniśmy trzymać kciuki za Macrona,"– Macron to jedyny kandydat, który nie był rusofilem. Z punktu widzenia interesów globalnych Polski, winniśmy trzymać za niego kciuki, bo zapowiedział m.in. utrzymanie sankcji w stosunku do Putina. Nie można robić z niego polakożercy – tak Czesław Mroczek (PO) komentował w „Czterech stronach” wyścig o fotel prezydencki we Francji. – Polska, ze swym potencjałem powinna być w Unii aktywnym państwem. Powinniśmy być jak Bob Budowniczy i umacniać wszystko – dodał. 

#wieszwiecej | Polub nas",,,
„Banda czworga” chciała zerwać kworum w Sejmie. Nie wyszło,"„Głosujesz (a raczej solidarnie wyjmujesz karty) z PO, PSL i Lewicą. Nowa »Banda Czworga« pozostając w Waszej poetyce” – napisał na Twitterze do posła Konfederacji Jakuba Kuleszy poseł PiS Sebastian Kaleta. Wpis ma związek z głosowaniem nad ustawą o rekompensacie dla mediów publicznych. Ustawa przeszła w Sejmie, gdyż dwie posłanki KO wzięły udział w głosowaniu. Gdyby tego nie zrobiły, nie byłoby kworum – niemal wszyscy posłowie klubów opozycyjnych wyjęli karty do głosowania.","Dziś miało miejsce głosowanie nad ustawą o rekompensacie dla mediów publicznych. W trakcie głosowania widać było, jak wiceprzewodniczący PO Borys Budka wykonuje w kierunku siedzących za nim posłów ruch ręką, który mógł przypominać gest dyscyplinowania. W dłoni trzymał kartę do głosowania. Ostatecznie za ustawą zagłosowało 228 posłów, przeciw było dwóch, nikt się nie wstrzymał. W głosowaniu nie wzięli udziału posłowie opozycji, oprócz dwóch posłanek z KO (Iwona Śledzińska-Katarasińska i Małgorzata Tracz), które zagłosowały przeciw.  Gdyby tego nie zrobiły, nie byłoby kworum. W związku z niską frekwencją, wynoszącą mniej niż 50 proc. posłów, głosowanie mogłoby zostać uznane za nieważne. Do podobnej sytuacji doszło w grudniu, kiedy na skutek nieobecności ponad 30 posłów opozycji przegrała ona dwa głosowania związane z reformą sądownictwa.  „Wymarzona Opozycja Jarosława Kaczyńskiego sezon II” – skomentował czwartkowe głosowanie Samuel Pereira, szef portalu tvp.info. „Głosujesz (a raczej solidarnie wyjmujesz karty) z PO, PSL i Lewicą” – napisał do Kuleszy poseł PiS. Jego zdaniem, posłowie wszystkich klubów opozycyjnych tworzą nową „Bandę czworga”.   Wprowadzenie rekompensaty w łącznej wysokości 1,95 mld zł w 2020 r. dla TVP i Polskiego Radia w związku z utraconymi wpływami przewiduje nowelizacja Ustawy o radiofonii i telewizji oraz Ustawy o opłatach abonamentowych przyjęta w czwartek przez Sejm. Uzasadniając projekt jego wnioskodawcy wskazali, że „potrzeba wydania projektowanej ustawy wynika z braku adekwatnego, stabilnego, przewidywalnego i długofalowego publicznego finansowania mediów publicznych w Polsce”. W nowelizacji czytamy, że „w roku 2020 minister właściwy do spraw budżetu, na wniosek Krajowej Rady Radiofonii i Telewizji, przekaże jednostkom publicznej radiofonii i telewizji skarbowe papiery wartościowe jako rekompensatę z tytułu utraconych: w latach 2018 i 2019, a niezrekompensowanych na podstawie art. 11a, w roku 2020 – wpływów z opłat abonamentowych z tytułu zwolnień, o których mowa w art. 4 ust. 1, z przeznaczeniem na realizację przez jednostki publicznej radiofonii i telewizji misji publicznej”.",,
"„Trudno rozmawiać z agresywnymi ludźmi, którzy bronią swoich bastionów”","– Poziom agresji w Sejmie ze strony zwłaszcza Platformy Obywatelskiej i Nowoczesnej był  wysoki i niebezpieczny. Ci ludzie nie potrafią pogodzić się z utratą władzy i to jest powód ich niekontrolowanej agresji.   Sprawy państwa muszą iść do przodu – powiedziała w programie „Gość poranka” szefowa Kancelarii Prezesa Rady Ministrów Beata Kempa.  – Krzyk tej garstki ludzi pokazuje, jak wielki mamy grzech zaniechania. My znajdziemy legalne sposoby, żeby uczciwość w polskich sądach zapanowała – dodała.","Burzliwa debata nad projektem ustawy dotyczącej Sądu Najwyższego skończyła się po północy. Początkowo rozpatrzenie tego punktu planowano na środę; we wtorek rano włączono go  jednak do porządku obrad. Protestowała przeciw temu opozycja, która wnosiła o odrzucenie projektu w pierwszym czytaniu.   Prezydent  Andrzej Duda poinformował, że zgłosił do Sejmu projekt noweli ustawy o KRS, w którym zaproponował, by Sejm wybierał KRS większością trzech piątych głosów. Zapowiedział, że nie podpisze ustawy o Sądzie Najwyższym, jeśli wcześniej nie zostanie uchwalony jego projekt nowelizacji ustawy o KRS. „Ludzie zamknięci na dyskusję”  Zdaniem Beaty Kempy prezydent włączył się w ten sposób w dyskusję o naprawie wymiaru sprawiedliwości, a zaproponowany przez prezydenta sposób wyboru sędziów do KRS będzie testem dla opozycji.     – Choć będzie bardzo trudno rozmawiać z ludźmi, którzy są zamknięci na wszelką rozmowę, agresywni, których interesuje tylko i wyłącznie utrzymanie swoich bastionów –  stwierdziła Kempa.     Podkreśliła, że wystąpienie prezydenta „zaprzecza temu, co próbuje wdrukować w głowę Platforma Obywatelska, że jest jakiś zamach stanu” i dowodzi, że jest demokracja.",,
Pawłowicz: Jesienią odchodzę. Jestem wdzięczna prezesowi Kaczyńskiemu,"„Jesienią SKOŃCZY się moja 8-letnia praca poselska. Jestem wdzięczna Prezesowi J. KACZYŃSKIEMU, że umożliwił mi udział w obronie i naprawie polskich spraw. (…) Z polityki odchodzę” – napisała na Twitterze prof. Krystyna Pawłowicz, posłanka PiS.","„Jestem wdzięczna prezesowi Jarosławowi Kaczyńskiemu, że umożliwił mi udział w obronie i naprawie polskich spraw. Jestem dumna, że mogłam to robić reprezentując w Sejmie i Krajowej Radzie Sądownictwa Prawo i Sprawiedliwość. Z polityki odchodzę” – zapowiedziała posłanka.  Pawłowicz już wcześniej deklarowała, że odchodzi z polityki. W grudniu 2018 r. pisała na Twitterze: „Są sprawy, które trzeba pozałatwiać, które nie poczekają. Mam już prawie 70 lat i trzeba wszystkie swoje sprawy pozałatwiać”. Krystyna Pawłowicz jest prawnikiem i wykładowcą akademickim. W latach 2007-2011 była członkiem Trybunału Stanu. Od 2011 roku  jest posłanką PiS.",,
"„Trzaskowski nie powinien obiecywać, że coś zrobi, tylko to robić”","– Rafał Trzaskowski w przeciwieństwie do mnie rządzi w Warszawie; on nie powinien obiecywać, że coś zrobi, tylko to robić – powiedział kandydat PiS na prezydenta Warszawy Patryk Jaki. Postulował też, by jego rywal odniósł się do ilości zlikwidowanych szkół w czasie rządów PO w stolicy.","Jaki odniósł się w ten sposób do propozycji kandydata PO i Nowoczesnej ws. edukacji w stolicy. Obejmują one m.in. utworzenie 25 nowych przedszkoli i 17 nowych szkół podstawowych, 100 zł miesięcznego dofinansowania do zajęć pozalekcyjnych dla warszawskich uczniów oraz wspieranie innowacyjności.              Pytany o ocenę tych propozycji wiceminister sprawiedliwości podkreślił, że w przeciwieństwie do niego Trzaskowski „rządzi w Warszawie”. W związku z tym – zdaniem Jakiego – „on nie powinien zapowiadać, że coś zrobi, tylko niech to robi”.",,
Niezwykłe znalezisko we Fromborku. Odkryto ok. 800 zabytkowych obiektów,Około 800 zabytkowych obiektów odkryto podczas prac archeologicznych na wzgórzu katedralnym we Fromborku w woj. warmińsko-mazurskim. Według badaczy odkrycia umożliwiają bliższe poznanie przeszłości miejsca uznanego za Pomnik Historii.,"Jak poinformował kierownik prac archeologicznych Grzegorz Świderski, w trakcie badań wykopaliskowych przeprowadzonych po północnej i południowej stronie prezbiterium kościoła katedralnego odkryty został bogaty zespół zabytków liczący ok. 800 obiektów. – W istotny sposób poszerzają one naszą wiedzę na temat przeszłości katedry i jej najbliższego otoczenia. Pozwalają zrozumieć przemiany, którym to miejsce było poddawane na przestrzeni kilku wieków – powiedział archeolog. W jego ocenie, szczególną wartość naukową mają tzw. zabytki nieruchome, czyli relikty architektury, pozostałości konstrukcji murowanych i ziemnych. Archeolodzy odnaleźli fundamenty dwóch kurii kanonickich z XV i XVII w., tj. budynków mieszkalnych użytkowanych przez fromborskich kanoników, a także dwóch kaplic pochodzących z XVII i XVIII w. Badania potwierdziły istnienie suchej fosy z XIII w., na ślad której po raz pierwszy natrafiono podczas prac archeologicznych w połowie zeszłego stulecia. Biegła ona wzdłuż obecnego dziedzińca zespołu katedralnego. Na obszarze objętym najnowszymi badaniami miała rozpiętość 20 m i największą głębokość 5 m poniżej współczesnego poziomu gruntu. Według Świderskiego, zlokalizowanie tych obiektów bezpośrednio w terenie nie tylko pogłębia wiedzę na temat historycznej zabudowy wschodniej części wzgórza katedralnego, ale całkowicie zmienia znany dotychczas obraz tego obszaru. W przypadku większości z tych budowli naukowcy nie dysponowali bowiem żadnymi lub znikomą ilością informacji źródłowych pochodzących z epoki. Archeolodzy odnaleźli również liczne tzw. zabytki ruchome, m.in. zespół średniowiecznej i nowożytnej ceramiki, a także kafli naczyniowych i płytowych. – Na szczególną uwagę zasługuje zwłaszcza metalowa mufa, która pierwotnie łączyła wydrążone pnie drzew, wykorzystywane w XVI w. jako rury wodociągowe. Świadczy to o wysokim rozwoju technicznym infrastruktury w obrębie murów obronnych – zaznaczył Świderski. Podczas prac natrafiono na trzy pochówki, z których najstarszy datowano na schyłek XIII lub pierwszą połowę XIV w. a pozostałe na XVII-XVIII w. W grobach odnaleziono wyłącznie szczątki kostne. Brak przedmiotów stanowiących wyposażenie zmarłych może oznaczać, że zwłoki były jedynie owinięte w całuny. Zdaniem archeologów, można przypuszczać, że zmarłymi były osoby związane z funkcjonowaniem zespołu katedralnego, np. ludność służebna albo zasłużeni obywatele Fromborka. O randze tych pochówków świadczy lokalizacja w sąsiedztwie katedry będącej najważniejszym obiektem sakralnym ówczesnej diecezji warmińskiej i w pobliżu prezbiterium, czyli najświętszego dla katolików miejsca w kościele. Prace archeologiczne na wzgórzu katedralnym we Fromborku prowadzono przez kilka miesięcy, do końca 2019 r. jako tzw. badania ratownicze w związku z realizacją projektu obejmującego konserwację i restaurację wybranych obiektów XIV-wiecznego zespołu obronnego i katedralnego, wraz z dostosowaniem do potrzeb osób niepełnosprawnych. Podczas remontu odkryte zostały polichromie w skarbcu katedralnym oraz nieznane dotychczas nisze i przejście ze skarbca na poddasze katedry. Po zakończeniu inwestycji udostępniony zostanie do zwiedzania zarówno skarbiec, jak i poddasze. Wartość całego przedsięwzięcia szacowana jest na ponad 21 mln zł, z czego ok. 18 mln zł stanowi dofinansowanie ze środków UE. Jest to kolejny etap przywracania świetności wzgórza katedralnego we Fromborku, od 1994 r. uznanego za Pomnik Historii. Obejmuje on 15 zabytkowych budowli, w tym katedrę nazywaną „matką kościołów: Archidiecezji Warmińskiej. W katedrze znajduje się grób kanonika warmińskiego, astronoma Mikołaja Kopernika, którego ponowny pochówek odbył się w 2010 r. Świątynia jest też miejscem spoczynku biskupów warmińskich, m.in. Marcina Kromera –najwybitniejszego kronikarza po Długoszu, pisarza renesansowego i dyplomaty.",,
Prezydent: łączę się w żalu i modlitwie z bliskimi ofiar wybuchu gazu w Szczyrku,"Dalsze bardzo smutne wieści ze Szczyrku, strażacy i funkcjonariusze odnajdują kolejne ciała Ofiar wybuchu gazu; rodzinna tragedia trudna do opisania, łączę się z Bliskimi w żalu i modlitwie – napisał w czwartek na Twitterze prezydent Andrzej Duda.","Wojewoda śląski Jarosław Wieczorek poinformował w czwartek przed południem, że znaleziono kolejne dwie ofiary wybuchu gazu w Szczyrku. W sumie w eksplozji zginęło osiem osób; wśród ofiar wybuchu gazu jest czworo dorosłych i czworo dzieci – poinformował wojewoda. Do wybuchu doszło w środę wieczorem, około godz. 18.30. W budynku było prawdopodobnie osiem osób.„Niestety. Dalsze bardzo smutne wieści ze Szczyrku. Strażacy i funkcjonariusze odnajdują kolejne ciała Ofiar wybuchu gazu. Rodzinna tragedia trudna do opisania. Łączę się z Bliskimi w żalu i modlitwie. RiP” – napisał prezydent na TwitterzeWe wcześniejszym o kilka godzin wpisie prezydent napisał: „Tragiczne wieści ze Szczyrku. Pod gruzami domu, który runął na skutek wybuchu gazu, znaleziono już ciała 4 osób, w tym dziecka. Trwa akcja ratownicza. Strażacy i inni funkcjonariusze pracują z najwyższą determinacją. Wciąż jest nadzieja na odnalezienie żywych ludzi”. ",,
Francja wycofa się z Syrii? „Wzięto pod uwagę możliwość ucieczki terrorystów”,"Francja podejmie działania, aby zapewnić bezpieczeństwo swojego personelu wojskowego i cywilnego w północno–wschodniej Syrii – poinformował w niedzielę późnym wieczorem Pałac Elizejski po nadzwyczajnym posiedzeniu gabinetu.","„W najbliższych godzinach podjęte będą działania mające na celu zapewnienie bezpieczeństwa francuskiego personelu wojskowego i cywilnego, znajdującego się w tym rejonie jako część międzynarodowej koalicji walczącej z Państwem Islamskim i prowadzącej działalność humanitarną” – głosi komunikat urzędu prezydenta Republiki.Nie wyjaśniono, na czym te działania mają polegać. Według źródeł dyplomatycznych Paryż przygotowuje się do wycofania kilkuset żołnierzy sił specjalnych i pracowników organizacji pomocowych. W opublikowanym komunikacie podkreślono, że takie posunięcia są niezbędne wobec wycofywania sił USA z tego rejonu oraz tureckiej ofensywy przeciwko Kurdom. „Absolutny priorytet musi być udzielony uniemożliwieniu odrodzenia się Państwa Islamskiego w regionie” – stwierdzono w komunikacie. Jak dodano, „wzięto pod uwagę” możliwość ucieczki terrorystów przetrzymywanych dotychczas przez Kurdów. Francja była jednym z głównych sojuszników w kierowanej przez USA koalicji walczącej z Państwem Islamskim w Syrii i Iraku. W akcjach bojowych brało udział francuskie lotnictwo i siły specjalne, które ściśle współdziałały z Kurdami i ugrupowaniami arabskimi. Waszyngton poinformował w niedzielę że rozpoczyna akcję wycofywania z północnej Syrii pozostałych ok. 1000 żołnierzy USA. Akcja ma potrwać kilka dni. Turcja rozpoczęła w ub. środę operację militarną w północno wschodniej Syrii, wymierzoną w kurdyjskie milicje o nazwie Ludowe Jednostki Samoobrony (YPG), które Ankara uważa za terrorystów. Są one jednak wspierane przez Zachód i przewodzą syryjskim siłom SDF, które odegrały decydującą rolę w pokonaniu Państwa Islamskiego w Syrii. Ofensywa ruszyła wkrótce po ogłoszeniu przez prezydenta USA Donalda Trumpa decyzji o wycofaniu żołnierzy amerykańskich z północnej Syrii.",,
„Pani premier upomina wszystkich. Niedługo zwróci uwagę prezydentowi”,"– Ewa Kopacz ma taką manierę upominania. A to upomni marszałka, a to kogoś z opozycji. Myślę, że niedługo zwróci uwagę panu prezydentowi. Niech się raczej weźmie do roboty – powiedział w programie „Gość poranka” w TVP Info Włodzimierz Czarzasty (SLD). Odniósł się w ten sposób do poniedziałkowego apelu szefowej rządu do Leszka Millera i innych przedstawicieli opozycji o zakończenie jałowych sporów i podjęcie nowej polityki. Dodał, że nie wie, czy Leszek Miller przyjmie zaproszenie Ewy Kopacz na rozmowy.","Premier Ewa Kopacz zaprosiła liderów ugrupowań parlamentarnych na dyskusję na temat samorządu terytorialnego, a zwłaszcza budżetów partycypacyjnych. Zaapelowała, by szefowie partii opozycyjnych, Jarosław Kaczyński i Leszek Miller, przyszli na to spotkanie, by współpracować dla dobra kraju.  – Ja ma dystans do tego dosyć duży. Jak mówiliśmy (SLD – red.), że ten rząd zostanie wybrany tylko po to, żeby przeprowadzić wybory, to Platforma mówiła: „nie, my jesteśmy po to, żeby zarządzać krajem, żeby rozwiązywać problemy”. Tymczasem od miesiąca pani Kopacz niczego nie robi, tylko prowadzi kampanię wyborczą. Jeździ od miasta do miasta nie po to, żeby problemy rozwiązywać, tylko żeby zdobywać punkty dla PO – ocenił Włodzimierz Czarzasty w TVP Info.  „Jesteśmy grzeczni mili, nie powinniśmy odmawiać”  Jego zdaniem „swary można było rozwiązywać rok temu, pół roku temu, można też zacząć po wyborach ; teraz śmierdzi mi to czasem wyborczym . – Mam taką radę dla Ewy Kopacz – niech zaprosi marszałka Niesiołowskiego (PO), bo on operuje takim językiem swarów bez przerwy. (…) Niech zaprosi Janusza Palikota, który został wychowany przez Platformę i niech z nimi pogada na temat języka w polityce – powiedział polityk SLD.  Włodzimierz Czarzasty nie wie, jaką decyzję podejmie Leszek Miller w sprawie propozycji pani premier, jednak ponieważ „kobieta zaprasza, to powinien niewątpliwie SLD ktoś reprezentować, dlatego że jesteśmy grzeczni mili i nie powinniśmy odmawiać”. „SLD nie jest partią, która marzy o wyrwaniu jakiegoś posła”   Zapytany o przejście do SLD byłego posła Twojego Ruchu Wincentego Elsnera, Włodzimierz Czarzasty powiedział, że „nie ocenia go jako ultraliberała”. – Jest wybitnym specjalistą od innowacyjności, to jest dla nas ważna sprawa. Opowiada się jednoznacznie za Unią Europejską, jest człowiekiem wykształconym i inteligentnym. Dobrze, że tacy ludzie do Sojuszu przychodzą – powiedział gość TVP Info.  Podkreślił jednocześnie, że SLD nie przyjmuje każdego. – To nie jest partia, która marzy o tym, żeby wyrwać jakiegoś posła i żeby być większa . Jesteśmy trzecim klubem, dlatego że Polacy uznali SLD za trzecią partię pod względem wielkości w Polsce, o czym świadczą sondaże – powiedział .  Po przyjęciu Wincentego Elsnera, klub SLD będzie liczył 32 posłów, czyli tyle samo, ile ma klub PSL.",,
Ambasada USA gratuluje Ukrainie sukcesu w sporze z Rosją,"Ambasada USA w Kijowie pogratulowała Ukrainie decyzji Międzynarodowego Trybunału Sprawiedliwości ONZ. Trybunał uznał swoją jurysdykcję w sprawie ukraińskiego pozwu, zarzucającego Rosji łamanie międzynarodowych konwencji o zwalczaniu finansowania terroryzmu i zakazie dyskryminacji rasowej.","„Gratulujemy Ukrainie decyzji Międzynarodowego Trybunału Sprawiedliwości, który uznał, że sprawa Ukrainy przeciwko Rosji znajduje się w jego jurysdykcji. Jest to ważny krok w obronie suwerenności, jedności terytorialnej i demokracji na Ukrainie oraz ku pociągnięciu Rosji do odpowiedzialności za jej działania” – ogłosiła amerykańska placówka dyplomatyczna. Mający swą siedzibę w Hadze MTS odrzucił w piątek stanowisko Rosji, iż nie może on rozpatrywać pozwu kijowskich władz. Ukraina wystąpiła z pozwem przeciwko Rosji w 2017 roku. Związany on jest z działalnością wspieranych przez Moskwę prorosyjskich bojowników w ukraińskim Donbasie oraz z sytuacją Tatarów na zaanektowanym przez Rosję w 2014 roku, a należącym do Ukrainy Krymie. Rosja zaanektowała Krym w marcu 2014 roku w następstwie interwencji wojskowej oraz po referendum, które władze Ukrainy i Zachód uznają za nielegalne. Konflikt zbrojny w Donbasie wybuchł po zwycięstwie prozachodniej rewolucji godności w Kijowie, która doprowadziła do obalenia na początku 2014 roku ówczesnego prorosyjskiego prezydenta Ukrainy Wiktora Janukowycza. Wiosną tego samego roku wspierani przez Rosję separatyści proklamowali w Donbasie dwie samozwańcze republiki ludowe - doniecką i ługańską. W wyniku walk w tym regionie zginęło dotychczas ponad 13 tys. ludzi.",,
Polityka po bałkańsku. Opozycja rzuciła bombę dymną w parlamencie,Parlamentarzyści z Kosowa w czasie czwartkowej debaty o normalizacji stosunków z Serbią sięgnęli po „argumenty” rodem z ulicznych protestów. Opozycyjni posłowie rzucili w stronę mównicy ładunek dymny. Nikomu nic się nie stało.,"Kosowo, jeszcze do niedawna część Serbii, w 2008 roku ogłosiło niepodległość. Relacje między Prisztiną a Belgradem są cały czas bardzo napięte. Unia Europejska naciska na obie stolice, by te rozpoczęły normalizację stosunków. Elementem dialogu miałoby być administracyjne wydzielenie tych regionów Kosowa, które są zamieszkane przez mniejszość serbską. Opozycja sprzeciwia się takiemu rozwiązaniu, tłumacząc to obawami przed powrotem władzy Belgradu na te tereny. Właśnie w czasie debaty na ten temat doszło do incydentu z użyciem bomby dymnej. Lider opozycji Albin Kurti rzucił ładunek, który wytworzył chmurę żółtobiałego dymu, a następnie kopał przedmiot po sali obrad. Nikt nie został ranny .",,
13–letni podpalacze składowiska odpadów w Bytomiu zatrzymani,Policja zatrzymała sprawców podpalenia składowiska odpadów w Bytomiu. Podpalaczami okazali się dwaj 13–latkowie. Sprawa trafi do Wydziału Rodzinnego i Nieletnich Sądu Rejonowego w Bytomiu.,"– Podpalaczami okazali się dwaj mieszkańcy Bytomia - poinformował asp. sztab. Rafał Wojszczyk z Komendy Miejskiej Policji. Udało się ich ująć dzięki filmom zamieszonym w mediach społecznościowych. – Z pierwszych wyjaśnień wynika, że bawili się oni na terenie składowania odpadów. Mieli podpalić grzebień, od którego zajęło się całe składowisko – powiedział Marek Furdzik Prokuratury Rejonowej w Bytomiu . 13–latki nie będą odpowiadać jak dorośli. Ich sprawa trafi do Wydziału Rodzinnego i Nieletnich Sądu Rejonowego w Bytomiu. W wyniku pożaru składowiska, do którego doszło w sobotę 26 października  spłonęło 1,5 tys. metrów kwadratowych tekstyliów, tworzyw sztucznych i sprasowanego aluminium.",,
Prezydent Izraela w Bundestagu: Antysemityzm jest obecny w całej Europie,"Reuwen Riwlin wezwał w Bundestagu do wspólnej walki z antysemityzmem i nienawiścią. Polityk przemawiał w niemieckim parlamencie podczas ceremonii poświęconej pamięci ofiar Holokaustu. – Rasizm, nacjonalizm i przyzwolenie na wojnę nie mogą się powtórzyć – powiedział izraelski przywódca.","Zastrzegł, że obecna sytuacja w Europie nie przypomina lat 30. ubiegłego wieku. Nie jesteśmy w przededniu nowego Szoah - podkreślił. Ocenił jednak, że „duchy przeszłości nawiedzają Europę”, a „antysemityzm jest (obecny) w całej Europie: od lewicy do prawicy”.   Riwlin podkreślił, że pamięć o Szoah jest konieczna, by historia się nie powtórzyła. – Pamiętamy, bo rozumiemy, że kiedy się nie pamięta, historia się powtarza. Nie tylko Żydzi, a z nimi Sinti i Roma, Polacy i tysiące innych ludzi, zostali spaleni w krematoriach Auschwitz. Godność człowieka, wolność, solidarność międzyludzka – to wszystko zostało spalone w krematoriach Auschwitz. To jest główna nauka (...) z Szoah: że Szoah może się zdarzyć – przekonywał, dodając, że „odpowiedzialność, która (w związku z tym) spoczywa na barkach Niemiec, jest ogromna"".   Walka z antysemityzmem musi być – zdaniem prezydenta Izraela - prowadzona w sposób wytrwały z pokolenia na pokolenie. Przemawiający na tej samej uroczystości prezydent RFN Frank-Walter Steinmeier oznajmił, że Szoah jest częścią niemieckiej historii i tożsamości. – Nie zapomnimy i stoimy po stronie Izraela – zapewnił.   Zwracając się do prezydenta Riwlina, Steinmeier podziękował za „dłoń wyciągniętą w geście pojednania”. – Przepełnia mnie to pokorą. Dziękuję w imieniu mojego kraju – oświadczył i zadeklarował, że traktuje wspólne obchody jako zobowiązanie. Zaznaczył, że ślady niemieckich zbrodni są rozsiane na terenach podbitych przez III Rzeszę na Wschodzie, „w miejscach, których nazw nikt nie zna”, wśród których wymienił Ponary, Mały Trościeniec, Mizocz. W tym kontekście Steinmeier mówił o konieczności podkreślania historycznej odpowiedzialności Niemiec wobec sąsiadów. – Ci, którzy to zrobili, to byli Niemcy – oświadczył.   Jak powiedział Steinmeier, złe duchy przeszłości pokazują dzisiaj znów swoje oblicze. – Prezentują nacjonalistyczne i autorytarne wizje, jako odpowiedź na wyzwania naszych czasów. Obawiam się, że nie byliśmy na to przygotowani. Ale dokładnie to jest dla nas sprawdzianem i ten test musimy zdać. Jesteśmy to winni historii, ofiarom i ocalałym – skonstatował.   Z kolei przewodniczący Bundestagu Wolfgang Schaeuble podkreślał konieczność mówienia o Auschwitz. – Nie ma czegoś takiego jak uzdrawiające milczenie. Musimy mówić o Auschwitz. O czymś, na co nie ma słów – oznajmił.   Ceremonia w Bundestagu odbyła się w związku z obchodzonym na świecie 27 stycznia Międzynarodowym Dniem Pamięci o Ofiarach Holokaustu. W uroczystości w parlamencie wzięła też udział kanclerz RFN Angela Merkel.",,
Kaja Godek pozwana za słowa o homoseksualistach,"Szesnaście homoseksualnych osób, w tym działacze na rzecz praw LGBT, profesorowie prawa i dziennikarze, pozwało działaczkę pro-life Kaję Godek za słowa o homoseksualistach. Chodzi o wypowiedź, jaka padła w programie „Tak czy Nie” w Polsat News. Oskarżyciele domagają się przeprosin m.in. na antenie stacji. Według „Irish Times” świadkiem w procesie może być premier Irlandii Leo Varadkar.","Pozew został wniesiony w środę do Sądu Okręgowego w Warszawie. W maju Kaja Godek w rozmowie z Agnieszką Gozdyrą w Polsat News komentowała wyniki referendum w Irlandii, w którym większość uczestników opowiedziało się za liberalizacją przepisów aborcyjnych.Jak podaje portal polsatnews.pl, działaczka Fundacji Życie i Rodzina powiedziała wtedy: „Jeżeli premier Irlandii obnosi się ze swoją dziwną orientacją, deklaruje w mediach, że ma partnera homoseksualnego, jeżeli jest to przyjmowane jako normalne, to dla mnie jest potworne, że taki kraj określa się mianem katolickiego”. Stwierdziła też, że homoseksualiści „są zboczeni”. Przyznał, że „jest dość skomplikowany problem prawny – czy przez taką wypowiedź bez konkretnego adresata rzeczywiście można się poczuć indywidualnie znieważonym”. – Wydaje nam się, że akurat w tym względzie orzecznictwo polskich sądów pokazuje, że można” – ocenił.Zapytany o udział w procesie premiera Irlandii odpowiedział: „Dla nas byłoby bardzo istotne, gdyby Leo Varadkar zechciał zająć stanowisko i mamy nadzieję, że do tego dojdzie. Czy rzeczywiście stawi się w warszawskim sądzie – tego nie wiemy, zobaczymy, jak proces się będzie toczył. To zależy od naszych pełnomocników i pełnomocników drugiej strony, ale to nie jest zupełna fantazja – dodał.",,
„Księża sprzyjający opozycji mają większą swobodę działania”,"Ostatnie tygodnie kampanii wyborczej w Polsce do Parlamentu Europejskiego naznaczone były sprawami związanymi z Kościołem Katolickim. – Ja myślę, że to był element scenariusza precyzyjnie rozpisanego – powiedział na antenie TVP Info Jacek Karnowski, redaktor naczelny tygodnika „Sieci”. Nie zabrakło też ataków na Kościół m.in. w kwestii pedofilii. Na ten problem w polskich strukturach Kościoła zwrócił szczególną uwagę film Tomasza Sekielskiego „Tylko nie mów nikomu”.","Krótko po emisji filmu premier Mateusz Morawiecki zapowiedział powołanie państwowej komisji ds. badania przypadków pedofilii. Ma się ona zajmować wszystkimi środowiskami, w tym duchownymi, artystami, nauczycielami. Premier zwrócił też uwagę na kwestię karania za pedofilię. – Tu trzeba więcej surowości i wykrywalności, bo trzeba chronić za wszelką cenę polskie dzieci – mówił premier. Kandydaci do PE wyrażali w tej sprawie różne poglądy. Temat nie ustępował. – Ta mądra odpowiedź Kościoła i mądra odpowiedź polityczna, zaostrzenie kar. No i to szarpnięcie przez Jarosława Kaczyńskiego w ostatniej fazie, który mówił twardo w sprawach światopoglądowych, w obronie chrześcijaństwa, to jakoś to rozmroziło i to pomogło – ocenił Jacek Karnowski. Innego zdania jest profesor Antoni Dudek. Uważa on, że mieliśmy do czynienia z ciągiem wydarzeń nie będącym efektem działania sztabu wyborczego Platformy Obywatelskiej. – Koalicja Europejska najpierw liczyła, że na grzbiecie nauczycieli zdobędzie dobry wynik. Kiedy załamał się strajk nauczycieli, to pojawił się Sekielski ze swoim filmem, a ponieważ oni nie mieli żadnych innych pomysłów poza słynnymi stu miliardami, które Koalicja obiecywała załatwić, więcej niż rząd PiS-u w nowym budżecie Unii – skomentował. Odnośnie poruszanego przez polityków problemu pedofilii prof. Dudek podkreślił, że nie traktowałby tego jako efekt przemyślanego działania. Zauważył, że film powstawał od wielu miesięcy ze składek darczyńców, a nie z dotacji ośrodka. Uważa też, że wybory były „plebiscytem na temat oceny rządów PiS-u”. Prof. Dudek odkreślił w studiu TVP Info, że jeśli z filmu Sekielskich Episkopat nie wyciągnie wniosków i nie będzie się oczyszczać, to sprawą zajmą się inni. – To będzie wyciągane przez wrogów Kościoła w następnych latach w najmniej korzystnych dla ludzi Kościoła momentach – powiedział. Karnowski zgodził się, Kościół powinien wykorzystać ten szok, aby zamknąć ten temat. Redaktor Karnowski zwrócił uwagę na szczególną krytykę Kościoła ze strony niektórych polityków. – Moim zdaniem Kościół denerwuje lewicę w Polsce i liberałów nie dlatego, że ma realnie potężne wpływy, bo to jest bajka przeszłości; nie dlatego, że księża głoszą kazania polityczne, bo to jest opowieść ludzi, którzy po prostu nie chodzą do Kościoła. – Księża sprzyjający opozycji mają większą swobodę działania, bo nie są łajani na przykład przez „Gazetę Wyborczą” za to, że uprawiają de facto politykę – dodał. Jacek Karnowski uważa, że Kościół wzbudza taką niechęć, dlatego, że wychowuje człowieka do wartości. – Podświadomie się zakłada, że to prawica jest beneficjentem człowieka wychowanego do wartości patriotycznych, do dekalogu – zauważył.",,
"Liczba ofiar koronawirusa może być wyższa, niż podają chińskie władze","Liczba ofiar koronawirusa w Chinach może być wyższa niż oficjalne dane. Jak twierdzą pracownicy krematorium w Wuhan, ciała ofiar wysyłane są ze szpitali bez dodawania ich do oficjalnego rejestru.","Chiny informują o 213 ofiarach, ale istnieją obawy, że liczby te są „zdecydowanie za niskie”.  William Yang – korespondent DW z Azji Wschodniej – powiedział „The Sun”, że „istnieją powody, by pozostać sceptycznym, wobec tego z czym Chiny dzielą ze światem”.  Chiński portal Initium Media ma podejrzenia co do faktycznej liczby ofiar epidemii po tym, jak lokalni lekarze powiedzieli, że potajemnie kremowali ofiary choroby.  „Oznacza to, że są pacjenci, którzy zmarli na wirusa, ale nie zostali dodani do oficjalnego rejestru” – zasugerował Yang.",,
Tusk i Komorowski odpowiedzą za niszczenie suwerenności? „Działania już wdrożone”,"Niedzielny wpis na Twitterze szefa Rady Europejskiej Donalda Tuska na to nawoływanie do działań, które są wymierzone w bezpieczeństwo i suwerenność Polski – ocenił w TV Republika szef MON Antoni Macierewicz. Jednocześnie odpowiedział na pytanie, czy jest szansa, żeby były premier, a także były prezydent Bronisław Komorowski ponieśli odpowiedzialność za „niszczenie polskiej suwerenności”. Szef MON odniósł się również do ostatni słów prezydenta na jego temat. Minister Macierewicz stwierdził, że jego obowiązkiem, jako ministra obrony narodowej jest „pełen szacunek dla urzędu prezydenckiego”.","Antoni Macierewicz wziął udział w programie „Tweet UP” w TV Republika. Odpowiadał w nim na pytania użytkowników portalu Twitter. Jeden z internautów zapytał szefa MON, czy wpis Tuska jest „odwróceniem uwagi od tego, co planuje totalna opozycja na ulicach 13 grudnia”.– Nie sądzę, żeby to było odwrócenie uwagi. Myślę, że wypowiedź pana Tuska jest właśnie zapowiedzią tego typu działań, o których mowa w tym tweecie i to zapowiedzią zupełnie bezprecedensową. Jest nawoływaniem do działań, które są wymierzone w samo bezpieczeństwo i suwerenność Polski – powiedział szef MON. – Zupełnie niebywały tekst, zwłaszcza dlatego, że kłamliwy – dodał. Spór z Prezydentem? Szef MON odniósł się również do ostatniej kontrowersyjnej wypowiedzi prezydenta, który w odważnych słowach ocenił pracę ministra obrony.– Moim obowiązkiem, jako ministra obrony narodowej, jest pełen szacunek dla urzędu prezydenckiego – powiedział Antoni Macierewicz. Jestem państwowcem i jestem z pełnym szacunkiem dla urzędu prezydenckiego – zapewnił. – Powtarzam, należy go traktować tak, jak się traktuje prezydenta Rzeczpospolitej z całym szacunkiem i z całym zrozumieniem dla obowiązków, które na nim ciążą – podkreślił szef MON.Ostry spór z Ukrainą?Minister stwierdził też, że wpis Tuska pojawił się „mniej więcej w tym samym momencie”, w którym on kończył, jako to określił, „niesłychanie istotną, ważną, zarówno dla bezpieczeństwa Polski, jak i dla bezpieczeństwa Ukrainy” rozmowę z szefem ukraińskiego MSZ Pawło Klimkinem. – W związku z tym abstrakcyjność tego, co napisał pan Donald Tusk, mówiąc że jest konflikt zasadniczy między Polską a Ukrainą pokazuje jego niechęć do widzenia rzeczywistości i chęć kłamstwa – powiedział Macierewicz. Inny z użytkowników Twittera zapytał szefa MON, czy jest nadzieja na to, że Donald Tusk i b. prezydent Bronisław Komorowski poniosą odpowiedzialność za „niszczenie polskiej suwerenności”. – Tak, myślę, że taka nadzieja jest i nie chciałbym podkreślać, że tylko nadzieja – odpowiedział minister. Dodał, że „zostały wdrożone już działania, które to rozpoczynają”. Zaznaczył, że on sam jako szef resortu obrony złożył kilkadziesiąt zawiadomień do prokuratury w sprawie popełniania przestępstw. Tusk agentem obcego wywiadu?Macierewicz został też zapytany, czy nie ma wrażenia, że Donald Tusk „jest agentem obcego wywiadu”.",,
Elektroniczny atak Izraela w pobliżu Wzgórz Golan zakłócił pracę radarów,"Izraelska armia w przeprowadziła atak rakietowy na cel wojskowy w południowej Syrii, powodując jedynie straty materialne. Syryjska obrona przeciwlotnicza zdołała zestrzelić część pocisków – poinformowała syryjska państwowa agencja SANA.","Po ostrzale wzgórza Tal al-Hara, strategicznie położonego w pobliżu spornych Wzgórz Golan, izraelska armia dokonała aktu „wojny elektronicznej”, zakłócając działanie syryjskich radarów wojskowych. Izrael zazwyczaj nie komentuje doniesień o swoich atakach na terytorium sąsiedniej Syrii, choć w ostatnim czasie przyznał się do ostrzelania irańskich celów w tym kraju – zauważa Associated Press. 2 czerwca pozarządowe Syryjskie Obserwatorium Praw Człowieka poinformowało o śmierci 11 syryjskich żołnierzy w izraelskich atakach. Izrael oświadczył, że była to odpowiedź na ataki rakietowe z terytorium Syrii. Dzień wcześniej SANA podała, że izraelskie lotnictwo po raz drugi w ciągu doby zaatakowało bazę lotniczą T4 w prowincji Hims na zachodzie Syrii. Pogranicze izraelsko-syryjskie jest w ostatnim okresie obszarem poważnej konfrontacji militarnej. Siły powietrzne Izraela dokonywały licznych nalotów na obiekty wojskowe libańskiego Hezbollahu, a także na irańskich doradców wojskowych wspierających reżim Baszara al-Asada. Izrael twierdzi, że Iran i Hezbollah dążą do przekształcenia Syrii w nową linię frontu w konfrontacji z państwem żydowskim.",,
Moskwa odpowiada na polską ustawę dekomunizacyjną. Chce sankcji,"Rosyjscy deputowani, a także prokremlowscy historycy i politolodzy, od kilku tygodni apelują do prezydenta Władimira Putina o nałożenie sankcji na Polskę. W ten sposób Moskwa miałaby odpowiedzieć na uchwaloną w Polsce ustawę dekomunizacyjną, która zakłada usunięcie z przestrzeni publicznej symboli i pomników kojarzonych ze Związkiem Radzieckim.","W trakcie niedawnej konferencji prasowej historyk i politolog Igor Szyszkin sugerował, aby rosyjskie władze zakazały wjazdu do Rosji wszystkim Polakom, którzy mają cokolwiek wspólnego z demontażem radzieckich pomników. Twierdził także, że powinna zostać powołana specjalna komisja śledcza, która jeszcze raz zbada sprawę mordu katyńskiego, bowiem nie wszyscy są przekonani o radzieckiej odpowiedzialności za tę zbrodnie. – Obowiązkowo należy powołać komisję, która przeprowadzi nowe śledztwo w sprawie katyńskiej. Tym bardziej, że mamy oficjalne oświadczenia, iż dokumenty katyńskie zostały sfałszowane – oświadczył Igor Szyszkin.   Tymczasem historyk ze stowarzyszenia „Memoriał” Nikita Pietrow powiedział Polskiemu Radiu, że tego typu wypowiedzi są jednym z elementów kremlowskiej propagandy, której celem jest „ogłupianie ludzi”.",,
"„Gdy podejmowaliśmy próby wymiany samochodów dla rządu, wzbudzała się histeria mediów i opozycji”","– Kiedy ja byłem szefem rządu i podejmowaliśmy próby zakupu samolotu specjalnego, czy wymiany samochodów dla najważniejszych osób w państwie, wówczas natychmiast wzbudzała się histeria mediów i polityków. Zawsze zadawano pytanie: jak to możliwe, że rząd kupuje sobie samolot, a przecież emerytury i renty są takie niskie? Tak to trwało. Każdy rząd ulegał – mówił w programie „Dziś wieczorem” Leszek Miller, były premier.","Były szef SLD komentował zdarzenie, do którego doszło na autostradzie A4 w piątek. W prezydenckiej limuzynie pękła opona. Samochód wpadł w poślizg, nikomu nic się nie stało. Powróciły pytania o stan techniczny pojazdów, którymi podróżują najważniejsi politycy w państwie. – Dzisiaj odnoszę wrażenie, że po tragedii smoleńskiej, jest już większe zrozumienie, że samochody czy samoloty powinny być odpowiedniej jakości. Ale przez długi czas rząd nie miał sojusznika w opozycyjnych politykach, dopóki oni byli w opozycji, ani w mediach. Bardzo możliwe, że jeśli chodzi o ostatnie lata funkcjonowania BOR-u, to tzw. bylejakość była obecna – mówił  Leszek Miller. „Być może zawiodły  procedury”  Były premier  podkreślił, że z szerszymi komentarzami w sprawie prezydenckiej limuzyny trzeba wstrzymać się  do czasu zapoznania z dokładnym raportem.   – Zwykle w tego rodzaju przypadkach, fachowcy mówią, że zawodzi człowiek – powiedział Miller. Wskazał, że usterka mogła pojawić się  przy produkcji opony. Jest szansa, że osoba serwisująca samochód, przeoczyła ją.  – Być może   zawiodły jakieś procedury – zastanawiał się gość TVP Info.  13 lat temu Miller sam ucierpiał w wyniku wypadku rządowego śmigłowca Mi-8 pod Piasecznem, niedaleko Warszawy. Ówczesny premier doznał wówczas złamania dwóch kręgów piersiowych. – Wszyscy, którzy uczestniczyli w tej katastrofie, spotykają się każdego 4 grudnia. Wspominamy trochę, ale przede wszystkim wznosimy toast za życie, bo o mały włos, a nie mógłbym dzisiaj występować. Zawdzięczamy to umiejętnościom naszego pilota Marka Miłosza – mówił Miller.  Gość TVP Info przyznał, że podobnie było w przypadku prezydenta Dudy. Trzeźwa reakcja kierowcy zapobiegła tragedii. „Prezydencka limuzyna to nie czołg”  Prokuratura rozpatruje różne warianty, które mogły być powodem incydentu na autostradzie A4. – Przy tego rodzaju zdarzeniu, w którym uczestniczy głowa państwa, czy inne ważne osobistości, zwykle zakłada się każdą hipotezę.  – Wbrew temu, co się sądzi te specjalne limuzyny nie są konstruowane, by wytrzymały każdy atak. To nie są czołgi. Są one konstruowane, żeby umożliwiały możliwie szybkie opuszczenie strefy zagrożenia – mówił.    Były premier podkreślił, że nie sądzi, żeby piątkowe zdarzenie było zamachem na życie prezydenta.    „Niewybredne żarty”  Miller odniósł się do żartów, które pojawiły się w sieci po incydencie na autostradzie A4.   – Jest mi przykro i jestem tym krańcowo zniesmaczony, że są internauci, obserwatorzy życia politycznego, w tym dziennikarze, którzy robią sobie niewybredne żarty. Piszą o tym przypadku w sposób prostacki, prymitywny i niedopuszczalny – mówił Leszek Miller.  – Można się nie zgadzać z poglądami politycznymi  Andrzeja Dudy, ale nie wolno wykorzystywać tej sytuacji do tego, by sugerować, iż śmierć pana prezydenta byłaby czymś dobrym  – dodał.",,
Dziś Wielki Czwartek – początek Triduum Paschalnego,"Od Wielkiego Czwartku, który w tym roku przypada 18 kwietnia, Kościół rozpoczyna uroczyste obchody Triduum Paschalnego, w czasie którego będzie wspominać mękę, śmierć i zmartwychwstanie Jezusa Chrystusa. W Wielki Czwartek liturgia uobecnia Ostatnią Wieczerzę, ustanowienie przez Jezusa Eucharystii i kapłaństwa służebnego.","Wielki Czwartek jest szczególnym świętem kapłanów. Rano we wszystkich kościołach katedralnych biskup diecezjalny wraz z kapłanami (nierzadko z całej diecezji)odprawia mszę Krzyżma. Podczas niej biskup święci oleje (chorych i krzyżmo), które przez cały rok służą przy udzielaniu sakramentów chrztu, święceń kapłańskich, namaszczenia chorych. Kapłani koncelebrujący ze swoim biskupem odnawiają przyrzeczenia kapłańskie. Msza Krzyżma jest wyrazem jedności i wspólnoty duchowieństwa diecezji. Wieczorem w kościołach parafialnych i zakonnych mszą Wieczerzy Pańskiej rozpoczyna się Triduum Paschalne. Przed rozpoczęciem liturgii opróżnia się tabernakulum, w którym przez cały rokprzechowywany jest Najświętszy Sakrament. Odtąd aż do Nocy Zmartwychwstania pozostaje ono puste. Chrystus mówiąc, że poświęcony chleb jest jego ciałem, a wino krwią, ustanowił Eucharystię. Równocześnie nakazał apostołom: „To czyńcie na Moją pamiątkę”. Tradycja upatruje w tych słowach ustanowienie służebnego kapłaństwa, szczególne włączenie apostołów i ich następców w jedyne kapłaństwo Chrystusa. W liturgii podczas śpiewu hymnu „Chwała na wysokości Bogu”, którego nie śpiewano przez cały Wielki Post, biją dzwony. Po homilii ma miejsce obrzęd umywania nóg. Główny celebrans (przeważnie jest to przełożony wspólnoty – biskup, proboszcz, przeor), umywa stopy 12 mężczyznom. Po mszy rusza procesja do tzw. ciemnicy. Tam rozpoczyna się adoracja Najświętszego Sakramentu. Znakiem odejścia Jezusa, który po Ostatniej Wieczerzy został pojmany, jestogołocenie centralnego miejsca świątyni, czyli ołtarza. Aż do Wigilii Paschalnej ołtarz pozostaje bez obrusu, świec i wszelkich ozdób.",,
Ukraińcy wypróbowali amerykańskie Javeliny. Ta broń zniszczy każdy czołg,Ukraińska armia przeprowadziła pierwsze strzelania z użyciem amerykańskich pocisków przeciwczołgowych Javelin. Nowy nabytek ma znacznie wzmocnić ukraiński potencjał.,"– Jestem przekonany, że od dziś możliwości bojowe ukraińskich sił zbrojnych i oddziałów artyleryjskich znacząco wzrosną – oświadczył prezydent Ukrainy Petro Poroszenko udostępnionym na Facebooku nagraniu wideo z relacją z ćwiczeń. – Zastosowanie bojowe Javelina, który atakuje najmniej chronioną część czołgu, od góry, udowodniło niezwykle wysoką efektywność tej broni – dodał Poroszenko. Szczególna trajektoria lotu jest jedną z istotnych zalet Javelina. Pocisk przez około sekundę leci poziomo, po czym gwałtownie się wznosi na wysokość około 150 metrów. Wykorzystując naprowadzanie podczerwienią i układ żyroskopowy pocisk następnie porusza się tak, by spaść na cel z góry. To ważne. Głowica Javelina przebija 600-800 mm stali walcowanej (to miara przeliczeniowa), co biorąc pod uwagę faktyczną wytrzymałość współczesnych pancerzy kompozytowych nie byłoby zbyt imponujące, gdyby pocisk uderzał w bok czołgu. Ale wystarcza by przebić się do wnętrza dowolnego stosowanego obecnie pojazdu opancerzonego od góry, gdzie pancerz, jak zresztą zauważył Poroszenko, jest zwykle znacznie słabszy.",,
„Może komuś sodówa uderzyła do głowy”. PiS i Lewica oburzone słowami Kidawy-Błońskiej,"– „Jeśli poprą PiS, to znaczy, że są nic nie warci” – mówiła w TVN24 o posłach Lewicy wicemarszałek Sejmu Małgorzata Kidawa-Błońska. Poszło o zniesienie limitu 30-krotności składek ZUS dla najlepiej zarabiających Polaków. – Może te słowa świadczą o tym, że komuś uderzyła sodówa do głowy – powiedział portalowi tvp.info poseł PiS Jan Kanthak.","Oburzenia słowami najbardziej prawdopodobnej kandydatki Koalicji Obywatelskiej na prezydenta nie kryje szef klubu parlamentarnego Lewicy Krzysztof Gawkowski. – Wyraziła się w sposób pogardliwy o dużej części ludzi w Polsce, dwóch milionach trzystu tysiącach wyborców Lewicy, którzy życzą sobie, żeby do takich projektów ustaw podchodzić na spokojnie. To znaczy, żeby je rozważać, konsultować, zastanawiać się, jakie poprawki wnieść, a nie zamykać usta i mówić: „My będziemy głosowali tak jak Platforma”. Na pewno Lewica tak nie będzie się zachowywała – stwierdził Gawkowski.  Polityk szybko doczekał się riposty posła KO Arkadiusza Myrchy. – Wyborca Lewicy, głosując na kandydatów Lewicy głosował przede wszystkim na osoby, które krytykują obecną politykę partii rządzącej. W tak ważnej kwestii jak zniesienie limitu 30-krotności składek ZUS-owskich, niezwykle ważnej budżetowej ustawie, nagłe poparcie tego typu inicjatywy to ogromne kuriozum – mówił nam poseł KO. – Nie wypada, żeby takie słowa wypowiadała wicemarszałek polskiego Sejmu. W polityce powinniśmy szukać rozsądku i głos spokoju powinien zwyciężać. Pani marszałek grubo przesadziła. Wypowiedziała słowa pogardy dla ludzi, którzy chcą rozsądnie pracować nad projektem. Czas, w którym Platforma Obywatelska była hegemonem na opozycji i mogła narzucać innym swoją wolę, się skończył. Lewica na pewno nie będzie wykonywać woli Platformy Obywatelskiej – powiedział Gawkowski. Myrcha nie dawał jednak za wygraną. – Jeżeli dla Lewicy uderzenie w pracowników i pracodawców, ograniczenie swobody branż kreatywnych i pomaganie w tworzeniu budżetu partii rządzącej jest rozwiązaniem dobrym, to mają drogę otwartą, mogą głosować, ale na końcu to jest ich odpowiedzialność – mówił.– Każdy, kto będzie głosował w tak ważnych sprawach, zwłaszcza budżetowych ręka w rękę z PiS-em, musi mieć świadomość, że sam siebie wyklucza ze sceny opozycyjnej, bo będzie się po prostu bratał z partią rządzącą – dodał poseł KO. Z takimi głosami nie zgadzają się politycy Zjednoczonej Prawicy. – To wskazywałoby, że racja jest tylko tam, gdzie Platforma ma swoje interesy polityczne czy jakieś inne, a kto ma inne zdanie, to jest po prostu nic nie wart – stwierdził senator PiS Jan Maria Jackowski. Eurodeputowany PiS Ryszard Czarnecki komentując wypowiedź Kidawy-Błońskiej porównał ją do niefortunnych słów, które padły we Francji. – To mi przypomina słowa prezydenta Macrona, który mówił o tym, że ludzie na francuskich dworcach to takie „rien”, czyli nic. Ta pogarda poskutkowała cotygodniowymi wielkimi manifestacjami, gdzie zginęło szereg osób – mówił. Lewica prawdopodobnie w poniedziałek zdecyduje, czy poprzeć reformę składek ZUS proponowaną przez Zjednoczoną Prawicę.",,
Trzaskowski będzie kandydować na prezydenta Warszawy. „Bulwersuje mnie oddawanie kamienic w ręce jakiegoś dziwnego układu”,"Rafał Trzaskowski ma być kandydatem Platformy Obywatelskiej na prezydenta Warszawy.  Grzegorz Schetyna będzie zabiegał, aby był też kandydatem całej opozycji.","– Warszawa potrzebuje nowego, świeżego spojrzenia, kogoś młodego –  powiedział Rafał Trzaskowski, który  ma być kandydatem Platformy Obywatelskiej na prezydenta Warszawy w przyszłorocznych wyborach samorządowych. Polityk PO przyznał, że afera reprywatyzacyjna zaszkodziła wizerunkowi miasta, ale  jak zaznaczył, rozpoczęła się ona w 2002 r.",,
Dziewczynka przez trzy lata ukrywała się przed ojcem z Niemiec. Sąd: Może zostać w Polsce,"Małoletnia Wiktoria i jej matka przez trzy lata ukrywały się na Pomorzu po tym, jak Sąd Okręgowy w Szczecinie nakazał dziewczynce powrót do ojca mieszkającego w Niemczech. Jak ustalił portal wPolityce.pl, orzeczenie w tej sprawie zostało właśnie uchylone przez Sąd Rejonowy w Słupsku.","Trzy lata temu ojciec Wiktorii, obywatel Niemiec, złożył wniosek o natychmiastowe wydanie mu dziecka i przekazanie go do jego kraju. Od tego czasu matka i córka ukrywały się na Pomorzu. – Dziewczynka miała wtedy dwa lata i była silnie związana z matką. Ojca praktycznie nie znała – mówi pełnomocnik matki adwokat Maciej Krzyżanowski. Podkreśla, że już wtedy – ze względu na dobro dziecka – sąd mógł skorzystać z art. 13 konwencji haskiej i oddalić wniosek ojca dziewczynki. Jak poinformował na Twitterze zaangażowany w sprawę Rzecznik Praw Dziecka Mikołaj Pawlak, „ojciec praktycznie jej nie znał, a po wyroku powiedział, że nie chce jej u siebie”.  Mimo to  podejmował kilkakrotnie próby odebrania dziewczynki i wywiezienia jej do Niemiec.",,
Donald Trump ostrzega Iran i wzywa do rozmów,Teheran otrzymał za pośrednictwem Omanu przesłanie od prezydenta Stanów Zjednoczonych Donalda Trumpa z wezwaniem do rozmów. Jednocześnie amerykański przywódca ostrzega Iran – przekazali agencji Reutera przedstawiciele władz Iranu.,"– W tym przesłaniu Trump oświadczył, że jest przeciwny jakiejkolwiek wojnie z Iranem i chce rozmawiać z Teheranem o różnych sprawach. (...) Dał krótki czas na odpowiedź, ale natychmiastowa odpowiedź Iranu brzmiała, że to do najwyższego przywódcy (ajatollaha Alego) Chameneia należy decyzja w tej sprawie – powiedział agencji Reutera jeden z irańskich oficjeli, zastrzegając sobie anonimowość. Inny przedstawiciel irańskich władz oświadczył: „Daliśmy jasno do zrozumienia, że nasz przywódca jest przeciwko jakimkolwiek rozmowom, ale że przesłanie zostanie mu przekazane, by podjął decyzję. (...) Jednak powiedzieliśmy przedstawicielowi władz Omanu, że jakikolwiek atak na Iran będzie miał konsekwencje regionalne i międzynarodowe”. Agencja pisze, że rozmawiał z irańskimi oficjelami wkrótce po tym, gdy „New York Times” poinformował, że Trump zaaprobował ataki militarne na cele w Iranie w odwecie za zestrzelenie przez Irańczyków amerykańskiego drona zwiadowczego, ale odwołał je w ostatniej chwili.",,
"„FT”: USA i Chiny mogą uniknąć konfliktu, ale ryzyko jest duże","USA i Chiny nie są skazane na konflikt, ale ryzyko jest wysokie; nie da się uniknąć rywalizacji i prawdopodobnie dojdzie do nieporozumień – ocenia w piątkowym artykule redakcyjnym brytyjski dziennik „Financial Times”, analizując stosunki chińsko-amerykańskie.","Według „FT” są to najważniejsze relacje między dwoma państwami w XXI wieku. Przestrzega jednak przed porównywaniem ich do rywalizacji USA z ZSRR w latach zimnej wojny i krytykuje prezydenta Donalda Trumpa za „buńczuczny unilateralizm”, który utrudnia Zachodowi stworzenie silnego sojuszu opartego na wspólnych wartościach. Po okresie, w którym prezydenci USA starali się włączyć Chiny w istniejący porządek światowy, Trump nakreślił drogę do jednostronnego konfliktu – pisze gazeta. Sytuację zaogniają światowe ambicje prezydenta ChRL Xi Jinpinga oraz frustracja Zachodu z powodu nieuczciwej polityki handlowej i inwestycyjnej Pekinu oraz naruszania przez Chiny praw własności intelektualnej. „Trumpowi wydaje się, że USA mogą udaremnić ambicje Chin. Jest w błędzie” – ocenia brytyjski dziennik i dodaje, że działania w celu powstrzymania rosnącej chińskiej potęgi geopolitycznej i gospodarczej byłyby „drogą do konfliktu”. Wiceprezydent USA Mike Pence zarzucił niedawno Pekinowi próby wpływania na wewnętrzną politykę Stanów Zjednoczonych i uznał Chiny za największe zagrożenie dla bezpieczeństwa jego kraju. Waszyngton liczył, że liberalizacja gospodarcza poprowadzi Chiny do międzynarodowego partnerstwa – powiedział Pence – ale „zamiast tego Chiny wybrały ekonomiczną agresję, która z kolei ośmieliła ich rosnące siły zbrojne”. Według „FT” Pekin nie powinien być tą krytyką zaskoczony. Opinia Zachodu na temat Chin zmieniła się, ponieważ zmieniły się same Chiny. Pekin zaprzecza, jakoby ich „pokojowy rozwój” skrywał intencje hegemoniczne, ale poczynania prezydenta Xi sugerują coś odwrotnego – pisze brytyjski dziennik. Chiński prezydent nadał swojemu panowaniu odcień imperialny, usuwając z konstytucji limit dwóch kadencji. Na arenie międzynarodowej strategia „wyczekiwania w ukryciu” preferowana przez jego poprzedników ustąpiła miejsca niepokornemu głoszeniu praw i interesów Chin. Historyczne, ale uśpione dotąd roszczenia terytorialne Pekinu na Morzu Południowochińskim zostały ożywione poprzez budowę sztucznych wysp i umieszczanie na nich przyczółków wojskowych.  Spory terytorialne Chin  Chińskie władze odrzuciły międzynarodowy arbitraż w sprawie sporów terytorialnych z innymi krajami regionu, w tym z Filipinami i Wietnamem. Napięcia w relacjach z Japonią nasiliły się z kolei w związku z konfliktem o bezludne wyspy Senkaku (chiń. Diaoyu) na Morzu Wschodniochińskim. Europa podziela wiele spośród skarg Tumpa na Chiny – uważa „FT” – a sztandarowy projekt Xi, Inicjatywa Pasa i Szlaku, w coraz większym stopniu odbierana jest jako próba przekucia potęgi gospodarczej w geopolityczną hegemonię. Gazeta podaje przykład rządu Wielkiej Brytanii, który dawniej z zadowoleniem przyjmował chińskie inwestycje w kluczowe sektory, takie jak telekomunikacja i energia jądrowa, a teraz obawia się, że chińskie firmy służą przede wszystkim chińskiemu państwu. W odpowiedzi na takie wątpliwości Pekin odpowiada, że jako duży kraj Chiny mają prawo do obrony swoich globalnych interesów, w tym zagranicznych inwestycji i dostaw surowców. Dodaje, że ich zagraniczna obecność wojskowa jest niewielka w porównaniu z ich rolą gospodarczą, a jednocześnie przyczyniają się one do obrony światowego porządku poprzez – na przykład – udział w misjach pokojowych ONZ. Demokracje Zachodu zadają sobie jednak pytanie o motyw tych działań: czy Chinom można wierzyć? – konkluduje „FT”.",,
Ścigany za ludobójstwo prezydent Sudanu złoży wizytę w Rosji,"Ścigany przez Międzynarodowy Trybunał Karny za zbrodnie wojenne, zbrodnie przeciwko ludzkości i ludobójstwo prezydent Sudanu Omar el-Baszir uda się w sierpniu z wizytą do Rosji – podało  sudańskie MSZ.","– Prezydent Baszir odwiedzi Rosję w drugiej połowie sierpnia – poinformował sudański minister spraw zagranicznych Ibrahim Ghandur. Baszir został zaproszony przez prezydenta Rosji Władimira Putina, aby przedyskutować relacje dwustronne, regionalne i kwestie światowe oraz sprawy gospodarcze. To pierwszy przypadek, kiedy zagraniczna podróż prezydenta Baszira jest ogłaszana z kilkutygodniowym wyprzedzeniem.  – Rosja była kluczowym wsparciem dla Sudanu w Radzie Bezpieczeństwa ONZ oraz innych międzynarodowych instytucjach. Współpraca pomiędzy obu państwami dotyczy wielu poziomów – powiedział Ghandur. Jak podaje Sztokholmski Międzynarodowy Instytut Badań nad Pokojem (SIPRI), większa część uzbrojenia sudańskiej armii jest pochodzenia rosyjskiego lub radzieckiego; w latach 2003-2007 Rosja dostarczyła 86 proc. broni kupionej przez Chartum. Organizacje obrońców praw człowieka, w tym Amnesty International, oskarżały Moskwę o łamanie embarga na dostawy broni do Sudanu nałożone w 2004 roku przez ONZ po rozpoczęciu się konfliktu w Darfurze. Pierwszy przypadek w historii  Blisko 39-milionowy Sudan rozwija w ostatnich latach eksploatację ropy naftowej i złóż złota, ale według Banku Światowego 60-75 proc. ludności nadal żyje z rolnictwa. Ogromna większość Sudańczyków utrzymuje się za równowartość mniej niż jednego dolara dziennie. W 2009 roku prezydent Baszir, sprawujący władzę od 1989 roku, został pierwszym w historii urzędującym prezydentem oskarżonym przez Międzynarodowy Trybunał Karny o zbrodnie przeciwko ludzkości, zbrodnie wojenne i ludobójstwo w sudańskiej prowincji Darfur. MTK wystawił za nim dwa nakazy aresztowania – w 2009 i 2010 roku. ONZ szacuje, że w czasie konfliktu w Darfurze od 2003 roku zginęło ponad 300 tys. ludzi. Baszir odrzuca stawiane mu zarzuty. Rosja w 2000 roku podpisała Rzymski Statut Międzynarodowego Trybunału Karnego, czyli traktatu założycielskiego MTK, ale nigdy go nie ratyfikowała. W listopadzie 2016 roku formalnie wycofała podpis pod dokumentem ustanawiającym MTK.",,
Jourova wstawi się za Polską w debacie o rosyjskich manipulacjach historią,Komisja Europejska nie będzie tolerować ataków na Polskę i jest w pełni solidarna z Polakami – ma zadeklarować podczas debaty w Parlamencie Europejskim na temat rosyjskich manipulacji historycznych wiceszefowa KE Viera Jourova.,"Eurodeputowani będą debatować o przeinaczaniu historii europejskiej i pamięci o II wojnie światowej w związku ze słowami, jakie padły w ostatnim czasie z ust prezydenta Rosji Władimira Putina.  – Komisja Europejska w pełni odrzuca wszelkie fałszywe twierdzenia, które próbują zniekształcać historię II wojny światowej lub przedstawiać ofiary, takie jak Polska, jako sprawców – ma powiedzieć Jourova według tekstu jej udostępnionego wcześniej przemówienia.  Wiceprzewodnicząca KE ds. wartości ma przypomnieć, że UE „powstała z popiołów II wojny światowej i Holokaustu” w czasie gdy świat dzieliła zimna wojna. – Te wspomnienia są podstawą projektu europejskiego i naszą odpowiedzialnością za przyszłość. Te fakty historyczne nie podlegają dyskusji – ma zaznaczyć Jourova.",,
Oddziały specnazu ćwiczyły ukradkiem na terytorium państwa NATO,„Oddziały specnazu operowały na terenie archipelagu Svalbard i w kontynentalnej Norwegii” – informują norweskie media. Rosjanie mieli działać pod osłoną nocy i ćwiczyć między innymi sabotaż przeciw kluczowym instalacjom. Zdaniem mediów władze Norwegii dowiedziały się o obecności Rosjan od „sojuszników”.,"Dywersanci mieli przeprowadzać swoje działania, jak piszą norweskie portale, „w ostatnich dniach” (przed 27 września 2019 r.). Na teren Norwegii przedostawali się pod osłoną nocy. Prowadzili operacje rozpoznania kluczowych obiektów i krytycznej infrastruktury na danym terenie. Mieli między innymi ćwiczyć uszkadzanie łączności przewodowej między Svalbardem a kontynentem.  Svalbard to archipelag położony ok. 800 km na północ od Przylądka Północnego (Nordkapp), położonego również w Norwegii najdalej wysuniętego na północ skrawka Europy. Częścią należącego do Norwegii archipelagu jest wyspa Spitsbergen. Svalbard leży w miejscu strategicznym z punktu widzenia ewentualnego konfliktu zbrojnego, ok. 800 km od kontynentalnej Norwegii i Rosji oraz ok. 1,3 tys, km od Kanady.  Na północny wschód od Svalbardu położony jest należący do Rosji archipelag Ziemia Franciszka Józefa.  Portal abcnyheter.no cytuje mjr. Elisabeth Eikeland, rzeczniczkę norweskiego sztabu generalnego, która zapewniła, że skandynawski członek NATO „ma swoje metody śledzenia Rosjan, tak jak oni śledzą nas”. I przyznała, że aktywność wschodniego sąsiada w Arktyce wzrosła.  Eikeland dodała, że należy patrzeć na te intensywne działania „w świetle tego, co się stało na Krymie w 2014 r.”",,
Abp Gądecki: taka szansa zdarza się raz na tysiąc lat,"– Kiedy myślę o konsekwencjach ŚDM w Krakowie, to wydaje mi się, że jest to niezwykła szansa, która zdarzyła się naszemu narodowi raz na tysiąc lat – powiedział w pierwszą rocznicę spotkania papieża z młodymi na Campus Misericordiae przewodniczący KEP abp Stanisław Gądecki.","Jak zaznaczył przewodniczący episkopatu, rok temu „wydarzyła się w Polsce rzecz niespotykana - pełne przyjaźni i otwarcia na drugiego człowieka spotkanie młodzieży ze 187 krajów, które się odbyło w atmosferze gościnności stworzonej przez gospodarzy"". Dodał, że istnieje nić wewnętrznego, duchowego porozumienia młodych z papieżem Franciszkiem. Aspekt jedności– Między samymi młodymi stosunkowo łatwo dochodzi do tworzenia więzi braterstwa i wzajemnego poznania, natomiast spotkanie z papieżem Franciszkiem wniosło w to jeszcze aspekt jedności z Ojcem Świętym nadając całemu wydarzeniu perspektywę uniwersalną – powiedział abp Gądecki.Podkreślił, że pierwsze miejsce w krakowskich obchodach zajęła myśl o Bożym Miłosierdziu. – Ogromne uznanie należy się młodzieży, nie tylko za jej wkład w przygotowanie uroczystości, ale też za ducha wzajemnej pomocy, co miało swój wyraz w składaniu się na bilety lotnicze, czy na pokrycie kosztów pobytu dla tych, których nie było na to stać – zaznaczył hierarcha.Abp Gądecki podkreślił wagę papieskiego hasła wzywającego do powstania z uśpienia, do zejścia z kanapy i założenia wyczynowego obuwia. – To pewnie najbardziej zakodowało się w umysłach zarówno tych, którzy byli w Krakowie jak i tych, którzy uczestniczyli tylko przez media – powiedział. „Młodych czekają zagrożenia, których przeszłość nie znała”– Wydaje się też, że spada zaangażowanie młodych. Owszem, są oni gotowi do krótkodystansowych działań, natomiast gdy chodzi o długodystansową pracę to wszystko staje pod wielkim znakiem zapytania. Z drugiej strony znajdują się oni w niełatwej sytuacji: czekają ich zagrożenia, których przeszłość nie znała i z którymi przeszłe młode pokolenia nie musiały się konfrontować, więc z pewnością ich pozycja jest o wiele trudniejsza – wyjaśnił przewodniczący KEP.Podkreślił, że odpowiedzią Kościoła na te wyzwania musi być stała formacja młodzieży. Dodał, że ŚDM w Krakowie były dla Polski niezwykłą szansą, która „zdarzyła się naszemu narodowi raz na tysiąc lat”. – Zmarnowanie jej byłoby na pewno naszą ogromną winą. Mam jednak nadzieję, że zwycięży gorliwość młodzieży i ich duszpasterzy – zaznaczył abp Gądecki.Światowe Dni Młodzieży, w których uczestniczył papież Franciszek, odbywały się w Krakowie i w Brzegach k. Wieliczki od 26 do 31 lipca 2016 r. i zgromadziły - według organizatorów - ponad 2 mln pielgrzymów.",,
"Komorowski – 50 proc., Kaczyński – 36 proc.",Na poparcie 50 proc. wyborców może liczyć w pierwszej turze wyborów kandydat PO na prezydenta Bronisław Komorowski; kandydat PiS Jarosław Kaczyński – na 36 proc. – wynika z sondażu TNS OBOP dla programu „Forum” w TVP Info.,"Gdyby w drugiej turze spotkali się Komorowski i Kaczyński, marszałek Sejmu pokonałby prezesa PiS w stosunku 61 do 39 proc.Z badania wynika również, że 4 proc. respondentów poparłoby Grzegorza Napieralskiego (SLD), 3 proc. – Waldemara Pawlaka (PSL). Po 2 proc. ankietowanych wskazało Andrzeja Olechowskiego i Andrzeja Leppera (Samoobrona). Kandydata Prawicy Rzeczypospolitej Marka Jurka oraz Janusza Korwin-Mikkego (Wolność i Praworządność) popiera po 1 proc. TNS OBOP przeprowadził sondaż metodą telefoniczną 6 maja, na ogólnopolskiej reprezentatywnej próbie 1000 dorosłych osób. O wskazanie popieranego kandydata na prezydenta poproszono w I turze 816 osób, które wiedziały na kogo będą głosować (18 proc. było niezdecydowanych). W II turze 916 osób miało swojego kandydata (8 proc. niezdecydowanych). W badaniu nie zadano pytania, czy respondent weźmie udział w wyborach.",,
„Prezydent jest za prawdziwą reformą sądownictwa. Liczy na poparcie swoich ustaw”,"„Prezydent Duda i Jarosław Kaczyński wymienili opinie na temat sytuacji w kraju. Poruszyli m.in. kwestię reformy wymiaru sprawiedliwości” – taki tweet ukazał się na koncie Kancelarii Prezydenta po spotkaniu obu polityków w Belwederze. – Prezydent zadeklarował w rozmowie z prezesem PiS, że jest zwolennikiem prawdziwej reformy sądownictwa i liczy, że jego projekty w sprawie SN i KRS zostaną poparte w Sejmie – powiedział dziennikarzom rzecznik prezydenta Krzysztof Łapiński.","– Rozmawiano na tematy najważniejsze dla Polski – zaznaczył Łapiński. – To była dobra rozmowa i dobra atmosfera – dodał.– Rozmowa dotyczyła ustaw sądowniczych, których propozycje ma złożyć pan prezydent i ustalenia drogi, aby te ustawy zostały uchwalone i naprawiały polskie sądownictwo – poinformowała z kolei rzeczniczka PiS Beata Mazurek.",,
Europejska Partia Ludowa zawiesiła Fidesz w prawach członka,"Po burzliwym posiedzeniu zgromadzenia politycznego Europejskiej Partii Ludowej w sprawie przyszłości Fideszu delegaci frakcji zdecydowali o zawieszeniu Fideszu premiera Węgier Viktora Orbána w prawach członka EPL. Za takim rozwiązaniem opowiedziało się 190 osób, a trzy były przeciwko. „Nie chcemy zmieniać swojej polityki” – zapowiada Fidesz.","Decyzja oznacza, że Fidesz nie będzie miał prawa udziału w spotkaniach EPL, prawa głosowania i proponowania kandydatów na stanowiska. M. in. już 21 marca premier Węgier nie będzie uczestniczył w rutynowym spotkaniu przywódców europejskiej centroprawicy przed unijnym szczytem. Podczas posiedzenia najgłośniej Orbána krytykowali Niemcy, Szwedzi i Finowie. Rafał Trzaskowski, który jest wiceprzewodniczącym EPL, również namawiał w swoim przemówieniu do zawieszenia węgierskiego ugrupowania w prawach członka frakcji.Sytuację na Węgrzech będzie ma teraz ocenić specjalna komisja, na czele której stanął były przewodniczący Rady Europejskiej Herman Van Rompuy. Po jej raporcie członkowie EPL zdecydują, co dalej.Na raport EPL oczekuje też sam Fidesz. Partia wydała krótkie oświadczenie, w którym zapowiada, że „nie chce zmieniać swojej polityki”, której istotą jest „to, że chcemy silnej Europy”.",,
Rosja przyznaje: straciliśmy bombowiec Su-24,"Bombowiec Su-24 spadł w pobliżu Wołgogradu – donosi rosyjska agencja RIA Novosti. Los dwóch pilotów jest nieznany. Według Rosjan do wypadku maszyny doszło zaraz po starcie, 7 kilometrów od lotniska „Marwinówka”.","Według Rosjan do wypadku doszło, zaraz po starcie maszyny z lotniska „Marwinówka” w pobliżu Wołgogradu. Oficjalnie rozpatrywane są dwie wersje: awaria maszyny albo błąd załogi.  Los pilotów jest nieznany. Według RIA Novosti świadkowie nie widzieli na niebie, żadnych spadochronów. Może to świadczyć, że pilotom nie udało się opuścić maszyny. Trwają poszukiwania szczątków bombowca. Do wypadku doszło w pobliży granicy z Ukrainą. Wczoraj o zestrzelenia rosyjskiego bombowca – SU-25, na terytorium Ukrainy, informował ukraiński batalion „Azow”.",,
PiS dogania Platformę,"Prawo i Sprawiedliwości odrabia straty i z 33 proc. poparcia zbliżyło się do Platformy Obywatelskiej, na którą obecnie chce głosować 34 proc Polaków – wynika z najnowszego sondażu przeprowadzonego przez TNS Polska na zlecenie programu „Forum” w TVP Info. Nieznacznie traci SLD, przy lekkim wzroście notowań Ruchu Palikota.",,,
"Kowalczyk: zapowiadane protesty są bezprzedmiotowe, opozycja może się rozejść do domów","– Jak widać, PiS jest otwarte na dyskusję i sugestie. Zapowiedź zgłoszenia poprawek, które miałyby powodować, że to KRS będzie typować sędziów SN jest wyjściem w kierunku postulatów opozycji. Myślę, że zapowiadane protesty są już bezprzedmiotowe. [Opozycja] może się rozejść do domów – stwierdził Henryk Kowalczyk w „Gościu Poranka”. Jak podkreślił przewodniczący Komitetu Stałego Rady Ministrów, PiS nie wycofa się z reformy sądownictwa.",,,
"Stworzyli całą piramidę, by przekupywać wyborców. Ukraińskie służby: stoi za tym Rosja","Służba Bezpieczeństwa Ukrainy wykryła piramidę do kupowania głosów na korzyść „konkretnego kandydata” wyborach prezydenckich, które odbędą się 31 marca. Zdaniem SBU za struktura stoi Rosja, a „konkretnym kandydatem” ma być była premier Julię Tymoszenko.","W wydanym w tej sprawie komunikacie SBU napisała, że piramidą, którą rozpracowała, zarządzał poseł do Rady Najwyższej Ukrainy, jednak nie wymieniła jego nazwiska.  W dokumentach pod komunikatem udostępniła jednocześnie pisma z nazwiskiem deputowanego partii Tymoszenko, Batkiwszczyna, Rusłana Bohdana. Tymoszenko nie skomentowała dotychczas tej sprawy, na piątek w Kijowie zapowiedziano jej konferencję prasową. Wcześniej w mediach pojawiły się informacje o rewizjach w sztabach kandydatki, która zajmuje jedną z czołowych pozycji w sondażach przedwyborczych. Prokuratura Generalna podała, że przeszukano ponad 50 miejsc w różnych regionach kraju. Wiceszef Służby Bezpieczeństwa Ukrainy Wiktor Kononenko poinformował, że piramida działała od listopada 2018 r. Wybory prezydenta Ukrainy odbędą się 31 marca. Według opublikowanego w środę sondażu kijowskiego Centrum Razumkowa największym poparciem cieszy się komik telewizyjny Wołodymyr Zełenski, gwiazdor popularnego serialu „Sługa Narodu”; chce na niego głosować 19 proc. tych, którzy wezmą udział w wyborach.  Na drugim miejscu znajduje się urzędujący prezydent Petro Poroszenko, który będzie ubiegał się o reelekcję. Otrzymał on w tym badaniu 16,8 proc. poparcia, wyprzedzając Tymoszenko, która dostała 13,8 proc. głosów. Jeśli wyniki wyborów nie rozstrzygną się 31 marca, druga tura głosowania odbędzie się 21 kwietnia.",,
PO o dotacji dla o. Rydzyka. „To wygląda na spłacanie długów politycznych z kampanii za publiczne pieniądze”,"– Ostatnio zostały dorzucone nowe kryteria dotyczące propagowania rocznicy chrztu Polski. Są dosyć kontrowersyjne w kontekście dyplomacji publicznej. Nie widzę też jakiś niesłychanych kompetencji po stronie ojca Rydzyka – powiedział Rafał Trzaskowski z PO komentując wyniki konkursu MSZ, który m.in. wygrała  Fundacja Lux Veritatis należąca do ojca Tadeusza Rydzyka.  Otrzyma od rządu 200 tysięcy złotych.","Z końcem lutego MSZ ogłosiło wyniki konkursu „Współpraca w dziedzinie dyplomacji publicznej 2016”. Jedną z 36 instytucji wygranych jest Fundacja Lux Veritatis należąca do ojca Tadeusza Rydzyka, która otrzyma maksymalną możliwą dotację 200 tysięcy złotych. MSZ na cały konkurs przeznaczyło prawie 4 mln zł. Do konkursu zgłoszono 160 ofert. Zdaniem Trzaskowskiego decyzja ta budzi zdziwienie. – Do tej pory w konkursach tych wygrywały fundacje, które miały niesłychane doświadczenie w dyplomacji publicznej, w organizowaniu wymian młodzieży czy szkoleń dyplomatycznych. Nie wiem, jakimi kompetencjami może popisać się ojciec Rydzyk. To wygląda na spłacanie długów politycznych z kampanii za publiczne pieniądze – ocenił. „Nowe kryteria konkursu”Były wiceminister MSZ podkreślił, że stając do konkursu trzeba się wykazać wymienionymi przez niego kompetencjami. – Ostatnio zostały dorzucone nowe kryteria dotyczące propagowania rocznicy chrztu Polski. Są dosyć kontrowersyjne w kontekście dyplomacji publicznej. Nie widzę też jakiś niesłychanych kompetencji po stronie ojca Rydzyka – powiedział Trzaskowski. Dodał, że byłby w stanie zrozumieć, gdyby fundacja ojca Rydzyka wygrała mały pilotażowy projekt, dzięki któremu mogłaby się szkolić w dyplomacji publicznej.",,
„Z nikim nie chcemy się łączyć”,"My się z nikim nie chcemy łączyć, nie ma o tym mowy. To, że weźmiemy udział wspólnie z Ruchem Palikota w manifestacji pierwszomajowej, nie znaczy, że będziemy się łączyć – zapewniał w programie „Minęła dwudziesta” Leszek Miller, były premier, obecnie szef Sojuszu Lewicy Demokratycznej.","Lider SLD na antenie TVP Info podsumował spotkanie z Aleksandrem Kwaśniewskim, do którego doszło dzisiaj. Były prezydent wczoraj namawiał bowiem Palikota, a dziś Millera do starań o „zjednoczenie lewicy”. – Trudno mówić o konkretnej inicjatywie Aleksandra Kwaśniewskiego. To raczej dążenie, by w kolejnych wyborach była jedna lista lewicowa – komentował spotkanie Leszek Miller. I podkreślał, że SLD na razie najbardziej zależy na tym, by poznać „ewentualnych” partnerów politycznych, czyli polityków Ruchu Palikota. – W sprawie wyborów do Parlamentu Europejskiego być może powstanie jedna lista. Na razie warto o tym rozmawiać – dodał były premier.Leszek Miller wielokrotnie zaprzeczał jednak informacjom, jakoby SLD miało „połączyć” się z Ruchem Palikota. – 1 maja zawsze dobrze zrobić wspólną manifestację w obronie ludzi pracy, ale w żadnym wspólnym kongresie, zwłaszcza zjednoczeniowym udziału nie weźmiemy, bo nie wiemy na razie, czym jest Ruch Palikota – mówił Miller i deklarował, że to on jest „pełnokrwistym szefem SLD”. – Nie ma sytuacji przejściowej, jak mówi Janusz Palikot. Nie jestem żadnym pełnomocnikiem. Janusza Palikota ktoś źle informuje. Jutro go o tym osobiście poinformuję  - zapowiadał lider lewicy.Leszek Miller w programie „Minęła dwudziesta” zapowiedział, że nie wyklucza także współpracy SLD z Ruchem Palikota w sprawie sejmowych inicjatyw. – W niektórych sprawach możemy być razem, w innych będziemy oddzielnie. I będziemy samodzielnym bytem politycznym. Popieranie wspólnych przedsięwzięć w Sejmie jest możliwe. Problem In vitro, to klasyczny przykład współpracy .",,
"Sędzia Trybunału Stanu: Prezydent powołuje sędziów, to nie podlega żadnej kontroli","Naczelny Sąd Administracyjny wyraził pogląd, który nie budził do tej pory żadnych wątpliwości. Prezydent RP powołuje sędziów i jest to jego prerogatywa. Nie podlega ona kontroli w żadnym trybie – powiedział w TVP Info prof. Czesław Kłak, sędzia Trybunału Stanu. Dodał, że dyskusja, w której podważany jest status sędziego powołanego przez prezydenta i który złożył ślubowanie, prowadzi do anarchii.","NSA uznał, że nie ma żadnych powodów, by wznawiać postępowanie tylko dlatego, że orzekał w nim sędzia wybrany z udziałem nowej Krajowej Rady Sądownictwa. Sąd uznał, że jest to decyzja głowy państwa.  W TVP Info prof. Kłak komentując orzeczenie NSA stwierdził, że wyraził on pogląd, który był do tej pory oczywisty.   – Prezydent RP powołuje sędziów i jest to jego prerogatywa. Nie podlega ona kontroli w żadnym trybie. Osoba, która złożyła wobec prezydenta RP ślubowania, uzyskuje status sędziego, to nie wzbudza wątpliwości. To akt ostateczny. NSA nie badał statusu danej osoby, bo nie mógł tego zrobić, a stwierdził jedynie, że skoro ktoś spełnił te wymogi, to jest sędzią i na tym kończy się jakakolwiek analiza tej sytuacji – tłumaczył sędzia.  Dodał, że Sąd Najwyższy – jego zdaniem – nieprawidłowo wyraził pogląd, z którego można wywnioskować, że sądy zachowują prawo do oceny tego, kto jest sędzią, a kto nie. – Przez to dochodzi do wkroczenia w prerogatywę prezydencką. Bo skoro prezydent to przesądził i jest to ostateczne, nie może być to badane – wskazał.    – Nie ma takiej instytucji, instrumentu prawnego, który pozwalałby na weryfikowanie statusu danej osoby w kontekście tego, czy jest sędzią, czy nie – tłumaczy Kłak.",,
Czyim pomysłem była próba zerwania kworum? Rzecznik PO: To był pomysł PiS-u,"Posłowie Koalicji Obywatelskiej, Lewicy, PSL i Konfederacji próbowali doprowadzić do zerwania kworum podczas głosowania nad ustawą o rekompensacie dla mediów publicznych. Okazało się to bezskuteczne, a dzisiaj żadne z ugrupowań opozycji nie chce zdradzić, kto stał za tą inicjatywą. – To był pomysł PiS-u, który nie potrafi zmobilizować swoich posłów, żeby byli obecni na głosowaniu. Choć teoretycznie mają większość w Sejmie okazuje się, że jest ich za mało, żeby zapewnić kworum – powiedział portalowi tvp.info rzecznik PO i poseł KO Jan Grabiec.","W czwartkowym głosowaniu dotyczącym rekompensaty dla mediów publicznych (1,95 mld zł z tytułu utraconych wpływów z abonamentu rtv) wzięło udział 230 posłów. ""Za"" było 228, przeciw 2. Głosowanie byłoby nieważne, gdyby posłanki Koalicji Obywatelskiej Iwona Śledzińska-Katarasińska i Małgorzata Tracz nie wzięły w nim udziału. Kworum niezbędne do tego, żeby głosowanie było ważne to 230 posłów. Dwie posłanki KO zignorowały polecenie klubu parlamentarnego, aby wyjąć karty do głosowania. Tym samym PiS wygrał głosowanie i jest ono ważne. – Błąd zrobili – i to pani Śledzińska-Katarasińska, która była na pierwszej linii ataku. Osoba, która w tej branży siedzi od wielu wielu lat i na nią padło. Widziałem, że była złamana wewnętrznie, bo ona była stanowczo przeciwko. Poirytowany szef klubu parlamentarnego Koalicji Obywatelskiej Borys Budka pokazywał jej, żeby wyjąć kartę. Także zrobiło się z tego niezłe widowisko – mówił nam poseł PiS Tadeusz Cymański, który twierdzi, że na twarzach posłów opozycji widział chwilę później ""wściekłość, gniew i łzy"". Czyją inicjatywą była próba zerwania kworum? – Ciężko mi powiedzieć, kto wyszedł z tą inicjatywą. Siedzę dość blisko jako wiceprzewodniczący klubu parlamentarnego, ale gdybym miał usytuować, kto wyszedł z taką inicjatywą, to nie wiem – odpowiedział poseł Tomasz Trela z Lewicy. – To są takie tematy, które pozostaną, przynajmniej do pewnego momentu, naszą sprawą  wewnętrzną. Myślę, że to było dobre porozumienie – stwierdził poseł Mirosław Suchoń z KO. Porozumienie dość szerokie, bo wzięła w nim udział nawet Konfederacja, która szczyci się, że przeważnie głosuje zupełnie inaczej niż wszystkie pozostałe opcje polityczne, nazywając je „bandą czworga”. Czy za próbą zerwania kworum stoi konkretny poseł, konkretna partia? – Nie mam odpowiedzi na pańskie pytanie. Temat dzisiejszej konferencji jest dla nas tak ważny, że nie chcę trwonić czasu obecnych dziennikarzy – mówił poseł Konfederacji Grzegorz Braun. – Nie wiem. Wszyscy za tym staliśmy. To była akcja spontaniczna – stwierdził natomiast poseł PSL Marek Sawicki. – Czy Iwona Śledzińska-Katarasińska i Małgorzata Tracz już zrezygnowały z mandatu poselskiego i wróciły do domu? – pytają na Twitterze rozgoryczeni wyborcy KO. Przy okazji obrywa się też całej partii. – To mamy kolejny sukces Platformy. Gratulacje! Taka opozycja to skarb. Ile lat ta posłanka Śledzińska-Katarasińska zasiadała w Sejmie? No chyba dość długo, by opanować skomplikowaną procedurę oddania głosu – piszą.  Przed miesiącem, z powodu nieobecności 30 posłów opozycji nie udało się wygrać dwóch głosowań w sprawie reformy sądownictwa. Choć PiS ma w Sejmie większość, to wielu posłów tej partii było wtedy nieobecnych. Wówczas, w podobnej sytuacji, kluby KO i Lewicy nałożyły na parlamentarzystów kary finansowe. Czy tym razem będzie podobnie? – Największy problem z dyscypliną ma jak widać PiS. Nie wiem, co robi premier Morawiecki, czy jadł zupę pomidorową, wypoczywał, ale spóźnił się na głosowanie. Proszę zapytać szefa klubu PiS, czy będzie kara dla premiera Morawieckiego za nieobecność na głosowaniu. Ważnym dla rządu jak się okazuje – odpowiedział poseł Grabiec z KO. – Trzeba wprowadzić pewne bezpieczniki, żeby do takich sytuacji nie dochodziło – stwierdził poseł KO Mirosław Suchoń. Wyborcy hejtują Koalicję Obywatelską. Czy powinny być kary dla posłanek, które zagłosowały wbrew woli opozycji? – Przede wszystkim powinno się postępować tak, jak ustala to klub – mówił zdawkowo Suchoń. – Ta sprawa jest zrozumiała, bo po 15 minutach i tak politycy PiS-u przegłosowaliby to ponownie wzywając telefonicznie inne osoby. Podejrzewam, że ta sytuacja bardzo szybko zmieniłaby się – stwierdził poseł Arkadiusz Marchewka z KO. Lewica podkreśla, że w przeciwieństwie do przegranego przez opozycję głosowania z połowy grudnia, tym razem nie zawiodła wyborców, bo wszyscy jej posłowie wyjęli karty. – Zawiodła podejrzewam komunikacja w Platformie Obywatelskiej. Myśmy się już nauczyli podczas jednego z głosowań, że trzeba pilnować dyscypliny frekwencyjnej. Teraz mamy drugą nauczkę. Do trzech razy sztuka – powiedział nam poseł Lewicy Tomasz Trela.",,
Polski kościół w USA zbezczeszczony,"Niezidentyfikowany sprawca zbezcześcił i zniszczył posągi Matki Boskiej oraz dwóch aniołów w kościele Matki Bożej Pocieszenia w nowojorskim Williamsburgu, w dzielnicy Brooklynu, gdzie większość wiernych stanowią Polacy. Policja prowadzi śledztwo i poszukuje wandala.","Według nowojorskich mediów przestępstwo może być zakwalifikowane jako popełnione z nienawiści. Wiążą się z tym na ogół bardziej surowe kary. W wyniku wandalizmu figury zostały przewrócone i rozbite.Do dewastacji doszło w niedzielę około godz. 4 rano. W poniedziałek dowiedziały się o tym i informowały główne nowojorskie media, m.in. telewizje ABC, CBS, NBS oraz dziennik „Daily News”. – Wiemy z monitoringu, że o czwartej rano podszedł tam człowiek i oddał mocz w kierunku figurek Matki Bożej i dwóch aniołów. Po chwili wywrócił na ziemię figury aniołów dewastując je i odszedł – powiedział ksiądz wikary Andrzej Waśko, salwatorianin.Policja opublikowała zdjęcie podejrzanego. Zwróciła się do społeczeństwa o pomoc w zidentyfikowania sprawcy, podając m.in. numer specjalnej infolinii. Funkcjonariusze sugerowali w telewizji CBS, że znajdujące się w pobliżu bary przyczyniają się do aktów wandalizmu.Jak dodał duchowny, została o tym akcie wandalizmu została powiadomiona policja i wszczęła śledztwo. Na razie sprawcy nie ujęto. Na terenie kościoła, w tym także na zewnątrz, jest kilkanaście kamer. Nagranie udostępniono funkcjonariuszom prowadzącym dochodzenie. Apel do mieszkańcówPolicja opublikowała zdjęcie podejrzanego. Zwróciła się do społeczeństwa o pomoc w zidentyfikowania sprawcy, podając m.in. numer specjalnej infolinii. Funkcjonariusze sugerowali w telewizji CBS, że znajdujące się w pobliżu bary przyczyniają się do aktów wandalizmu.Według wikarego, podejrzanego bardzo dokładnie widać na nagraniu. Był to biały mężczyzna w wieku około 30 lat. Nie miał czapki ani kaptura. Widoczna jest cała twarz i postać. – Ulica była zupełnie pusta. Ponieważ proboszcz udając się na poranne nabożeństwo posprzątał ślady zniszczeń, nie są one widoczne. Stąd też nie było jeszcze dużej reakcji ze strony wiernych – mówił ks. Waśko. Jego zdaniem około 95 proc. wiernych w parafii Matki Bożej Pocieszenia stanowią Polacy. Nie potrafił ocenić, czy posągi nadają się do renowacji. Prawdopodobnie – jak powiedział – trzeba będzie je zastąpić nowymi.",,
Departament Stanu USA zatwierdził licencję na sprzedaż Ukrainie broni lekkiej,"– Departament Stanu zatwierdził licencję eksportową dla Ukrainy, pozwalającą temu krajowi nabywać pewnego rodzaju broń lekką u amerykańskich producentów – oświadczyła rzeczniczka resortu Heather Nauert.","Według niej Departament Stanu poinformował o tym Kongres 13 grudnia. Nauert podkreśliła, że zatwierdzone pozwolenie nie oznacza, że rząd amerykański będzie sprzedawał tę broń bezpośrednio władzom w Kijowie.  Z dokumentów Departamentu Stanu wynika, że Ukraina kupowała niewielkie ilości tego rodzaju broni od kilku lat, zarówno przed bezprawną aneksją Krymu przez Rosję w 2014 r., jak i po niej – zauważa Agencja Reutera. Zatwierdzona licencja obejmuje sprzedaż m.in. broni automatycznej i półautomatycznej o kalibrze do 50 mm, a także karabinów, tłumików, lunet celowniczych, tłumików płomienia i części do nich. Nauert podkreśliła, że rząd USA nigdy bezpośrednio nie zaopatrywał Ukrainy w śmiercionośne defensywne uzbrojenie, ale też nie wykluczył takiego wsparcia. – Amerykańscy eksporterzy broni mogą w dowolnym czasie ubiegać się o przyznanie bezpośrednich licencji na sprzedaż komercyjną; wnioski w tej sprawie są osobno rozpatrywane przez Departament Stanu – dodała. Ukraina w październiku wyraziła nadzieję, że w ramach pomocy od USA otrzyma środki rozpoznania powietrznego, systemy przeciwczołgowe i broń radioelektroniczną. Pod koniec września przewodniczący kolegium szefów sztabów sił zbrojnych USA generał Joseph Dunford opowiedział się za dostarczeniem Ukrainie broni śmiercionośnej, by wspomóc ją w przeciwstawianiu się agresji ze strony Rosji. Decyzja w tej sprawie należy do prezydenta USA Donalda Trumpa. Rosja dostarcza separatystom na wschodzie Ukrainy nie tylko czołgi i inny ciężki sprzęt wojskowy, a także nowoczesne systemy rakietowe. Separatystom pomagają też rosyjscy doradcy wojskowi i najemnicy.Wielu amerykańskich ustawodawców, w tym wpływowy republikański senator John McCain, od czasu rosyjskiej aneksji Krymu zabiega o dostarczenie Ukrainie systemów broni pola walki, które umożliwiłyby ukraińskim siłom zbrojnym przeciwstawienie się agresywnym poczynaniom Moskwy.",,
Strajk włoskich agencji prasowych. Dziennikarze nie chcą przetargu,"Włoskie agencje prasowe, wśród nich największa, Ansa, zapowiedziały całodobowy strajk, który rozpocznie się w sobotę o godzinie 6 rano. Akcja protestacyjna odbędzie się w dniu obchodów 60-lecia Traktatów rzymskich i wizyty papieża Franciszka w Mediolanie.","To pierwszy we Włoszech strajk wszystkich agencji informacyjnych. Przystąpią do niego oprócz Ansy także agencje AGI, ADNKronos, Askanews, La Presse i mniejsze portale informacyjne.Strajk, który zakończy się w niedzielę o godzinie 6 rano, ogłoszono na znak protestu w związku z brakiem odpowiedzi rządu na apele o zwołanie spotkania w celu rozważenia alternatywnych rozwiązań dla rozpisanego ogólnoeuropejskiego przetargu, który ma wyłonić agencje dostarczające informacje Radzie Ministrów w Rzymie i wszystkim jej urzędom.Przetarg ten został skrytykowany przez całe środowisko dziennikarskie. Protestujący uważają, że może on zdestabilizować pracę agencji, zagrozić ich istnieniu i miejscom pracy oraz pluralizmowi informacji i ochronie interesów włoskich spółek.",,
PiS powiększa przewagę nad KO. Pięć komitetów w Sejmie,"Z sondażu pracowni Social Changes dla wPolityce.pl wynika, że gdyby wybory odbyły się w najbliższą niedzielę, 47,2 proc. badanych zagłosowałoby na PiS, 26,1 proc. oddałoby głos na Koalicję Obywatelską, a 13,8 proc. na SLD. Do Sejmu weszłyby też PSL-KP oraz Konfederacja.","W opublikowanym w sobotę na stronie wPolityce.pl sondażu zadano pytanie o to, na kogo zagłosowaliby Polacy, gdyby wybory odbyły się w najbliższą niedzielę. Największe poparcie uzyskało Prawo i Sprawiedliwość, oddanie głosu na tę partię deklaruje 47,2 proc. wyborców – to wzrost o 0,3 punktu procentowego w porównaniu z ostatnim badaniem.Drugie miejsce zajmuje Koalicja Obywatelska, na którą chce głosować 26,1 proc. badanych, co oznacza spadek o 1,7 punktu. Trzecie jest SLD z poparciem 13,8 proc. badanych – co oznacza wzrost poparcia o 1,2 punktu.Na Polskie Stronnictwo Ludowe – Koalicję Polską chce głosować 7,4 proc. badanych. Próg wyborczy przekracza także Konfederacja z poparciem 5,5 proc.Badanie zostało zrealizowane przez pracownię Social Changes metodą CAWI w dniach 27 września – 2 października 2019 roku. Przeprowadzono je na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków. W badaniu wzięło udział 1003 osób.",,
Ostatnie pożegnanie najsłynniejszej polskiej lekkoatletki,"„Królowa królowej sportu” – powiedział prezydent Andrzej Duda o zmarłej Irenie Szewińskiej podczas mszy świętej pogrzebowej w katedrze polowej Wojska Polskiego w Warszawie. – To jedno z tych sportowych nazwisk, które słyszeliśmy najczęściej – podkreślił.","Msza święta rozpoczęła uroczystości pogrzebowe zmarłej w miniony piątek zdobywczyni siedmiu medali olimpijskich w lekkoatletyce, która ostatnio pełniła funkcję wiceprezesa PKOl i była członkinią MKOl.– Była wspaniała pod każdym względem. Myślę, że mogę to powiedzieć, miała wspaniałe życie. Miała talent, który został odkryty. Na szczęście dla nas i dla Polski – powiedział prezydent Duda, któremu towarzyszyła małżonka Agata Kornhauser-Duda.– Jesteśmy dumni z jej wspaniałego życia. I jesteśmy jej za to wdzięczni – dodał.W nabożeństwie wzięli udział także m.in. minister sportu i turystyki Witold Bańka oraz szefowie Międzynarodowego Komitetu Olimpijskiego Thomas Bach i Międzynarodowego Stowarzyszenia Federacji Lekkoatletycznych (IAAF) Sebastian Coe.Nabożeństwo koncelebrował delegat Konferencji Episkopatu Polski ds. Duszpasterstwa Sportowców biskup Marian Florczyk. Przed rozpoczęciem nabożeństwa przy trumnie czuwało osiem wart złożonych z przedstawicieli Kancelarii Prezydenta, Ministerstwa Sportu i Turystyki, władz Polskiego Komitetu Olimpijskiego i Polskiego Związku Lekkiej Atletyki, Towarzystwa Olimpijczyków Polskich, Komisji Sportu Kobiet PKOl, mediów i sponsorów.Najwybitniejsza lekkoatletka w dziejach polskiego sportu spocznie na Cmentarzu Wojskowym na Powązkach. Ceremonia pogrzebowa, z udziałem m.in. premiera Mateusza Morawieckiego, rozpocznie się o godz. 14.45.Zdobywczyni siedmiu medali olimpijskich (trzy złote, dwa srebrne i dwa brązowe), wiceprezes PKOl i członkini MKOl zmarła 29 czerwca w szpitalu w Warszawie. Miała 72 lata. Była rekordzistką Polski, Europy i świata w biegach na 100, 200, 400 metrów, w skoku w dal i sztafetach.",,
Sprawa wyłudzeń w klubie Chemik Police. Zatrzymano kolejną osobę,"Zatrzymano kolejną osobę ws. działania na szkodę klubu piłki siatkowej Chemik Police – przekazała Prokuratura Regionalna w Szczecinie. W czwartek w tej sprawie zatrzymano byłą prezes tego klubu sportowego i byłego dziennikarza, którzy mieli przywłaszczyć 184,5 tys. zł.","Część pieniędzy miała być przeznaczona na finansowanie kampanii wyborczej kandydata na posła. Prokuratura zakończyła czynności z zatrzymanymi; zastosowano wobec nich wolnościowe środki zapobiegawcze – poinformował w piątek rzecznik prasowy Prokuratury Regionalnej w Szczecinie Marcin Lorenc. Oboje usłyszeli zarzuty przywłaszczenia mienia oraz poświadczenia nieprawdy w dokumentach. Prokurator dodał, że do tej sprawy zatrzymana została trzecia osoba, która również została przesłuchana i zwolniona, także z zastosowaniem wobec niej wolnościowych środków. W związku ze sprawą – jak podał prok. Lorenc – trwają „pilne dodatkowe czynności Centralnego Biura Antykorupcyjnego”. Według śledczych, zatrzymani działając w porozumieniu na szkodę klubu Chemik Police, w 2015 r. przywłaszczyli 184,5 tys. zł, zawierając fikcyjne umowy. Chodziło o rzekome usługi, polegające na przygotowaniu analiz meczów oraz z zakresu marketingu i public relations. Na podstawie wystawionych faktur klub sportowy wypłacał pieniądze na rzecz podmiotu gospodarczego, pomimo że nie wykonał on usług wskazanych w fakturach. Część z przywłaszczonych pieniędzy przeznaczona została na finansowanie kampanii wyborczej kandydata na posła do Sejmu w 2015 r. Szczecińskie CBA prowadzi śledztwo ws. funkcjonowania Fundacji Grupy Azoty na rzecz rozwoju piłki siatkowej kobiet – poinformowało CBA. Badane są także nieprawidłowości w zakresie wydatkowania środków uzyskanych w wyniku umów sponsoringu zawartych w 2015 r., których stroną był Klub Piłkarski Chemik Police S.A. Z informacji CBA wynika, że część z przywłaszczonych z Klubu Piłkarskiego Chemik Police wydano na zakup powierzchni reklamowych; bilbordy i plakaty związane z kampanią wyborczą.",,
Instytut Piłsudskiego uhonorowany. „To niezwykle zasłużone miejsce”,"Londyński Instytut Piłsudskiego, placówka badawcza, która przechowywała po wojnie pamiątki związane z II RP, otrzymał sztandar ufundowany przez Urząd do Spraw Kombatantów i Osób Represjonowanych. Pracownicy instytutu otrzymali też medale „Pro Bono Poloniae” i „Pro Patria”.","– To niezwykle zasłużone miejsce – stwierdził szef UdsKiOR Jan Józef Kasprzyk, dodając, że w czasie powojennej niewoli miejsce to było oazą wolności. – Można tu było mówić o polskiej historii, prowadzić prace badawcze. To tu emigracja niepodległościowa mogła składać w depozycie swoje zbiory, wspomnienia i archiwalia – zwrócił uwagę.Sztandar poświęcono i przekazano w kościele św. Andrzeja Boboli na Hammersmith w zachodnim Londynie. Przekazaniu sztandaru towarzyszyła uroczystość wręczenia medali „Pro Bono Poloniae” i „Pro Patria” ludziom związanym z instytutem.– Wśród tych osób jest pan pułkownik Mieczysław Stachiewicz, honorowy prezes instytutu, bohater naszej wolności, człowiek, który poświęcił swoje młode lata walce dobra ze złem, walce o niepodległość ojczyzny. Jest ikoną polskiej emigracji – podkreślał Kasprzyk. Medal „Pro Bono Poloniae” odebrali też Krzysztof Munnich i Anna Maria Stefanicka. Medalem „Pro Patria” uhonorowani zostali Roman Bogdan Kukliński i Alicja Whiteside.",,
"Fotografka karmi piersią 3,5-letniego syna. „Wstawiam te zdjęcia, żeby wesprzeć feminizm”","Jade Beall to 36-letnia amerykańska fotografka, która na swoim Facebooku publikuje zdjęcia, na których karmi piersią 3,5-letniego syna. Fotografie to protest przeciwko cenzurze w mediach społecznościowych, jaka dotknęła ją, gdy zaczęła publikować zdjęcia karmiących matek.","– Przyznaję, że nigdy nie karmiłam piersią publicznie, ale wstawiam te zdjęcia, żeby wesprzeć feminizm.  Czuję, jakbym popełniała przestępstwo, a przecież jestem w trakcie zupełnie naturalnej czynności, bo dbam o komfort mojego dziecka – wyjaśnia Jade. „Wciąż mam pokarm i nie zmuszam się do karmienia”Publiczne karmienie piersią powróciło ostatnio jako bardzo gorący temat do dyskusji. Zwolennicy uważają, że to całkiem naturalne zachowanie, które jest elementem procesu wychowania dziecka. Przeciwnicy twierdzą, że to na tyle intymna czynność, że powinna odbywać się w domu albo odosobnionym miejscu. Jade Beall ma 36 lat. Jest amerykańską fotografką z Arizony i matką 3,5-letniego chłopca o imieniu Sequoia. Chłopiec do dziś jest karmiony piersią, bo, jak uważa Jade, to dla niego rodzaj „suplementu diety”. Przyznaje, że Sequoia spożywa również normalne posiłki. – Wciąż mam pokarm i nie zmuszam się do karmienia syna – wyjaśnia. „Jestem wspaniałą kobietą i feministką”Na jej Facebooku pojawiły się zdjęcia, na których karmi chłopca piersią. Fotografie wywołały oburzenie niektórych osób. Wcześniej umieszczała na portalu zdjęcia innych karmiących piersią kobiet. Sama Jade powiedziała, że swoje fotografie zamieściła w ramach protestu przeciwko cenzurze, jaka pojawiła się, gdy zaczęła publikować zdjęcia innych matek. – Uczmy się od siebie nawzajem, bądźmy wolni od naszych różnic. Moja mama karmiła mnie do piątego roku życia. Wyrosłam w miłości do moich rodziców i teraz jestem wspaniałą kobietą i feministką, która kocha matkę i ojca – przekonuje Beall.",,
Niemcy: Poseł opozycyjnej partii zaatakowany w biały dzień przed ratuszem miejskim,"Reprezentujący prawicowo-populistyczna partię Alternatywa dla Niemiec (AfD) poseł do Bundestagu Frank Magnitz został w poniedziałek zaatakowany i raniony w Bremie przez grupę osób – podała lokalna policja, która poszukuje obecnie świadków tego zdarzenia.","Magnitz jest szefem AfD na kraj związkowy Brema, gdzie w maju odbędą się wybory do tamtejszego parlamentu. AfD ma obecnie w tym 83-osobowym zgromadzeniu cztery mandaty.",,
CBA zatrzymało byłego dyrektora Plus Banku,"Agenci warszawskiej delegatury CBA zatrzymali byłego dyrektora ds. kredytów jednego z banków. Jak nieoficjalnie ustalił portal tvp.info chodzi o Marka W., który pracował dla Plus Banku. To ciąg dalszy sprawy dotyczącej wyrządzenia co najmniej 50 mln zł szkody w banku oraz usiłowania uzyskania 23 mln zł nienależnego podatku VAT.","Fakt zatrzymania potwierdził w rozmowie z portalem tvp.info rzecznik CBA Temistokles Brodowski. Jak wskazał, to kolejny zatrzymany w tej sprawie.– Funkcjonariusze zatrzymali byłego dyrektora ds. kredytów jednego ze stołecznych banków – mówi. Zatrzymany mężczyzna zostanie przewieziony do Prokuratury Okręgowej Warszawa-Praga, gdzie usłyszy zarzuty karne.Jak informuje rzecznik Biura, to kontynuacja śledztwa „dotyczącego podejrzenia wyrządzenia szkody majątkowej w wysokości co najmniej 50 mln zł w mieniu banku w związku z udzieleniem kredytu na zakup centrum wystawowego w Opolu oraz działania na szkodę Skarbu Państwa poprzez usiłowanie uzyskania 23 mln zł nienależnego podatku VAT”.Do tej sprawy na początku lipca zostało zatrzymanych osiem osób, w tym byli prezesi i członkowie zarządu, dyrektor oraz pracownicy banku, a także byli i obecni prezesi zarządów spółek z województwa mazowieckiego. – Śledztwo jest w toku, niewykluczone są kolejne zarzuty i zatrzymania – zaznacza Brodowski.",,
Premier o wniosku o odwołanie Ziobry: Mówicie o hejcie. A czemu schowaliście Brejzę?,"Premier Mateusz Morawiecki, odnosząc się do słowa „hejt”, które pojawiło się we wniosku opozycji o odwołanie Zbigniewa Ziobry, ocenił, że to obecna opozycja jest „ojcami założycielami przemysłu pogardy”. Gdy szef rządu zapytał, „dlaczego schowaliście teraz pana Brejzę”, wiceprzewodniczący klubu PO-KO Tomasz Lenz zakłócił jego wystąpienie głośnym krzykiem. Zaatakował słownie małżonkę premiera.","– Mówicie w swoim wniosku, i bardzo często pada z tej trybuny, słowo „hejt”. Nienawiść. Otóż dobrze jest przypomnieć to słowo w waszym kontekście. Bo to wy byliście ojcami założycielami przemysłu pogardy. Od 2005 r., kiedy zaczęliście niszczyć prezydenta  Lecha Kaczyńskiego, i później – mówił Mateusz Morawiecki. Podając przykłady Stefana Niesiołowskiego, Janusza Palikota „i wszystkich innych, którzy wzniecali tylko nienawiść”, szef rządu wezwał opozycje do eliminacji języka nienawiści z własnej narracji.  – Mówicie o nieprawidłowościach, które zostały szybko wyeliminowane. A dlaczego schowaliście teraz pana Brejzę. Niech to pytanie na chwilę zawiśnie w powietrzu. Spuściliście głowy? A powiem wam, dlaczego schowaliście pana Brejzę. Otóż dlatego, że w Inowrocławiu, jak donoszą media, na przykładzie wielu konkretnych zachowań dochodziło do czegoś dalece gorszego – wskazał premier. Sprawa ta pojawiła się w debacie publicznej, gdy o ukrywanie majątku Morawieckich oskarżyła „Gazeta Wyborcza”. Dziennik przyznał się później, że pięciokrotnie zawyżył wartość posiadanej przez małżeństwo nieruchomości.  Po uspokojeniu wiceszefa klubu PO-KO przez marszałek Sejmu premier wyjaśnił, że „sprawa, do której nawiązał” (afera hejterska Krzysztofa Brejzy) „jest sprawą o najwyższej wadze porównywalności właśnie z tym, do czego się odnosi (opozycja) w swoim wniosku”. – Instytucja publiczna najprawdopodobniej została użyta przez wysokich funkcjonariuszy publicznych do celów hejtowania. Trudno wyobrazić sobie bardziej skandaliczne, bardziej karygodne zachowanie – ocenił Mateusz Morawiecki. Wskazał, że reakcja  „powinna być natychmiastowa, tak jak u nas.” – Po waszej stronie nie zareagowaliście – przypomniał. Dlatego, według szefa rządu, wniosek o wotum nieufności dla ministra sprawiedliwości jest „zdumiewający”.",,
Prezydent Meksyku odwołał wizytę w Stanach Zjednoczonych,"Prezydent Meksyku Enrique Pena Nieto, zrezygnował z planów spotkania się z prezydentem Stanów Zjednoczonych, po tym jak Donald Trump zasugerował odwołanie wizyty w serwisie społecznościowym.","Dyplomacja na linii Stany Zjednoczone – Meksyk przeniosła się do internetu. Najpierw Donald Trump oświadczył, że jeśli prezydent Meksyku nie zamierza zapłacić za mur na południowej granicy Stanów, powinien odwołać planowaną wizytę.",,
Wielka odwaga nastolatki. Ograła chińskich cenzorów „metodą na rzęsy”,"17-letnia amerykańska blogerka segmentu beauty Feroza Aziz zaskoczyła swoich obserwatorów na chińskiej platformie internetowej TikTok. Podczas kręcenia wideo, które, jak się na początku wydawało, miało zawierać porady, jak zrobić sobie długie rzęsy, dziewczyna gwałtownie zmieniła temat. Teraz zbiera pochwały za błyskotliwość i odwagę.","–  Cześć, nauczę was, jak zrobić sobie długie rzęsy. Na początku musicie wziąć lokówkę do rzęs i je podkręcić, a potem weźcie telefon i sprawdźcie, co się dzieje w Chinach, jak trzymają muzułmanów w obozach koncentracyjnych –  zaczęła 17-latka.–  Rozdzielają rodziny, porywają ich, mordują, gwałcą, zmuszają ich do jedzenia wieprzowiny i picia alkoholu, do zmiany religii. To kolejny holocaust, ale nikt o tym nie mówi. Proszę, żebyście byli tego świadomi i dzielili się tą wiedzą. A teraz znowu bierzecie swoją lokówkę do rzęs... – zakończyła.",,
"Kaczyński o decyzji Schetyny: Badania wskazywały, że jest obciążeniem","Mój stosunek do wyniku pani Kidawy-Błońskiej jest idealnie obojętny – powiedział wywiadzie dla „Super Expressu” prezes PiS Jarosław Kaczyński, komentując swój pojedynek z Małgorzatą Kidawą-Błońską w stolicy. Najbardziej zależy mi na zwycięstwie partii – podkreślił.","We wtorek Grzegorz Schetyna ogłosił, że kandydatką Koalicji Obywatelskiej na premiera jest Małgorzata Kidawa-Błońska, która będzie „jedynką” listy wyborczej w Warszawie. Schetyna będzie startować z pierwszego miejsca we Wrocławiu, wcześniej miał być „jedynką” w stolicy.– Badania wskazywały pewnie na to, że Schetyna jest obciążeniem i postanowił kandydować z Wrocławia – skomentował w „SE” Jarosław Kaczyński, który jest „jedynką” warszawskiej listy PiS.Kaczyński powiedział, że „jakoś specjalnie się nie przejmuje” pojedynkiem z Kidawą-Błońską w stolicy. – Mam swoje lata, wiem, że to już ostatnia część mojej kariery i te wyścigi z mojego punktu widzenia są bez znaczenia. Mandat raczej zdobędę (śmiech). Najbardziej zależy mi jednak na zwycięstwie partii. I gdybym miał wybierać między gorszym wynikiem partii, nawet zwycięskim, a swoim, to bez wahania wybrałbym swój gorszy wynik. Mój stosunek do wyniku pani Kidawy-Błońskiej jest idealnie obojętny – powiedział.Pytany, czy jego zdaniem Platforma skopiowała pomysł PiS z wystawieniem kobiety na premiera, Kaczyński podkreślił, że „z Beatą Szydło sprawa była o wiele bardziej skomplikowana”. – Ale to był strzał w dziesiątkę, Beata Szydło była świetnym premierem – zaznaczył.",,
Szef MSZ Hiszpanii: Rozumiemy obawy Polski w sprawie Nord Stream 2,– Hiszpania rozumie obawy Polski w sprawie budowy gazociągu Nord Stream 2 – powiedział minister spraw zagranicznych Alfonso Dastis po spotkaniu z szefem polskiego MSZ Jackiem Czaputowiczem w Madrycie.,"Zapytany o stanowisko hiszpańskiego rządu w sprawie Nord Stream 2 Dastis odpowiedział, że Madryt wstrzyma się z decyzją do czasu wydania przez Komisję Europejską oceny w sprawie kompatybilności tego projektu z polityką unijną. Podkreślił jednak, że władze Hiszpanii „rozumieją polskie obawy, zarówno polityczne, jak i gospodarcze” wobec rosyjskiego rurociągu. Dastis ocenił, że polityka bezpieczeństwa jest coraz ważniejsza w kontekście działań Unii Europejskiej, szczególnie w obszarach takich jak terroryzm i napływ migrantów.Szef hiszpańskiej dyplomacji podkreślił, że wspólnie z Czaputowiczem omówili w piątek m.in. zagadnienia dotyczące bezpieczeństwa, w tym stosunek do Rosji po ataku na podwójnego rosyjskiego agenta Siergieja Skripala, którego próbowano otruć w Salisbury w Anglii. Zarówno Warszawa, jak i Madryt są wśród krajów, które w związku z atakiem wydaliły rosyjskich dyplomatów.",,
Polacy triumfują w meczu z Rosjanami,"Polscy koszykarze wygrali z Rosją 79:74 w meczu drugiej fazy mistrzostw świata w Chinach. To oznacza, że Polacy są o krok od awansu do ćwierćfinału mistrzostw świata.","Reprezentacja Polski koszykarzy pokonała w Foshanie Rosję 79:74 (16:22, 18:18, 19:17, 26:17) w meczu grupy I drugiej fazy mistrzostw świata. Biało-Czerwoni wygrali dotychczas wszystkie cztery mecze w turnieju.Zwycięstwo nad Rosjanami bardzo przybliża Polaków do awansu do ćwierćfinału. Może to się stać już w piątek, w przypadku zwycięstwa Argentyny nad Wenezuelą.Polacy awansowali do drugiej fazy MŚ z kompletem trzech zwycięstw w grupie A – nad Wenezuelą, Chinami (po dogrywce) i Wybrzeżem Kości Słoniowej. „Sborna” w grupie B wygrała z Nigerią i Koreą Płd. oraz przegrała z Argentyną. Początek tego meczu wyglądał bardzo źle. Rosjanie szybko zdobyli pięć punktów, a my na pierwszą zdobycz czekaliśmy blisko dwie minuty, gdy do kosza trafił Adam Hrycaniuk. Przewaga Rosjan jednak nie podlegała dyskusji. „Sborna” imponowała grą na obu tablicach i niezwykle twardą defensywą. A Polacy nie potrafili sobie z tym poradzić. Do tego nie funkcjonował jeden z naszych największych atutów, czyli rzuty na trzy punkty. W pierwszej kwarcie nie trafili żadnej z trzech prób. Mimo tego na dwie minuty przed końcem pierwszej kwarty udało się naszym koszykarzom doprowadzić do remisu po 13, gdy rzuty wolne wykorzystał Michał Sokołowski. Niestety, drużynie Mike’a Tylora nie udało się pójść za ciosem, a wiatr w żagle złapali rywale. W ostatniej akcji pierwszej kwarty pod kosz przedarł się Grigory Motowiłow i ta część meczu skończyła się 16:22. Wydawało się, że sygnałem do ataku okaże się trójka A. J. Slaughtera, który zmniejszył stratę do pięciu punków. Nic z tego. Gdy przewaga Rosjan zbliżała się do dwucyfrowych rozmiarów, Tylor poprosił o czas. To również nie pomogło. Na dwie minuty przed przerwą, gdy za trzy punkty trafił Nikita Kurbanow, Rosjanie objęli prowadzenie 40:29. Na szczęście ostatnie 60 sekund gry pozwoliło nam zniwelować przewagę. Zasługa w tym Mateusza Ponitki, który zebrał piłkę pod naszym koszem i rzucił za trzy punkty równo z końcową syreną. Zadaniem na drugą połowę była poprawa gry pod koszem i rzutów z półdystansu. W tych statystykach wyglądaliśmy wyjątkowo słabo, trafiając do kosza z zaledwie 39-proc. skutecznością. Najwięcej punktów w swoim dorobku miał Ponitka – 12, ale nie imponował grą tak jak w poprzednich spotkaniach. Rosjanie kryli go bardzo skrupulatnie. Pozbawiony przestrzeni pod koszem mylił się niezwykle często. W pierwszej połowie trafił zaledwie jedną z pięciu prób. W trzeciej kwarcie Polacy zaczęli zmniejszać straty dzięki rzutom wolnym. Po pięciu udanych osobistych Adama Waczyńskiego zbliżyliśmy się do Rosjan na zaledwie punkt. Nie udało się jednak pójść za ciosem, a po trójkach Andrieja Voroncewicza i Michaiła Kułagina znów musieliśmy gonić wynik. A gdy Kułagin trafił za trzy punkty, a jeden z rzutów wolnych wykorzystał Semen Antonow, Rosjanie mieli osiem punktów zaliczki. Polacy wciąż  wyglądali bardzo słabo. Popełniali proste błędy, jak kroki Waczyńskiego czy nieoddanie rzutu przez 24 sekundy. Nadzieję w nasze serce wlał Damian Kulig. Na niewiele ponad sekundę przed końcem był faulowany przy rzucie za trzy punkty. Wykorzystał wszystkie trzy osobiste i wciąż mieliśmy Rosjan na wyciągnięcie ręki.Początek czwartej gry to koncert gry Łukasza Koszarka. Po cudownej asyście rezerwowego rozgrywającego Aaron Cel doprowadził do remisu. Gdy swojej akcji nie skończyli Rosjanie i za trzy punkty trafił Waczyński, nasi koszykarze objęli pierwsze w tym meczu prowadzenie 61:58. Trener Siergiej Bazarewicz poprosił o czas, ale to nie pomogło. Rosjanie wyraźnie stracili rezon. A gdy akcją 2+1 popisał się Waczyński, odskoczyliśmy na sześć punktów. To nie był koniec emocji. Do celnych rzutów osobistych Woroncewicza znów mieliśmy remis – 64:64. Na niewiele ponad dwie minuty przed końcem cudowną asystą popisał się Ponitka, a zza linii 6,75 m trafił Cel. Polska odskoczyła na cztery punkty, a Bazarewicz znów poprosił o czas. Na minutę przed końcem cudowną trójką popisał się Kułagin, ale odpowiedzieć potrafił Hrycaniuk. Bazarewicz znów poprosił o czas, ale to nie wystarczyło. Wtedy Ponitka znów świetnym podaniem obsłużył Cela, wygrana była na wyciągnięcie ręki. Na osiem sekund przed końcem Waczyński wykorzystał oba rzuty osobiste. Polacy prowadzili pięcioma punktami i wiadomo było, że Rosjanie już ich nie dogonią.",,
"Święto Pracy, czyli „wiwat maj, pierwszy maj!""","1 maja przypada Święto Pracy, obchodzone od ponad stu lat w wielu krajach świata. Upamiętnia ono brutalnie stłumiony przez policję strajk robotników w Chicago z 1886 r. W wielu miastach Polski lewicowe związki zawodowe zorganizowały pochody. Tegoroczne uroczystości odbywały się pod hasłami ochrony praw pracowniczych, osób bezrobotnych i najbiedniejszych. Podczas manifestacji wspominano też ofiary katastrofy prezydenckiego samolotu.","Największe pochody odbyły się w Warszawie, chociaż ze względu nadeszczową pogodę frekwencja nie była zbyt duża. Tegoroczne obchody świętapracy były też skromniejsze niż w latach ubiegłych, ze względu na katastrofę samolotu pod Smoleńskiem, w której zginęła m.in. prezydencka para i wielu polityków. Kilkaset osób zgromadziła manifestacja OPZZ w Warszawie, około stu wzięłoudział pochodzie, zorganizowanym przez skrajnie lewicowe ugrupowania. Podobne manifestacje środowisk lewicowych odbyły się m.in. w Katowicach, Krakowie, Łodzi, Rzeszowie, Poznaniu i Płocku. Na pochodzie partii lewicowych i związków zawodowych, którzy przeszedł wsobotę ulicami Warszawy szef OPZZ Jan Guz zapowiedział, że Porozumieniewystąpi z inicjatywą ustawodawczą, w myśl której kobiety nabywałybyprawo do emerytury po przepracowaniu 35 lat, a mężczyźni - 40 lat. Zgodnie zpowszechnym systemem emerytalnym, od 1 stycznia 1999 r. wiek emerytalnyzostał ustalony na poziomie 60 lat dla kobiet i 65 lat dla mężczyzn. Przewodniczący SLD i kandydat tej partii na prezydenta Grzegorz Napieralskimówił, że mimo iż Polska jest od 6 lat członkiem UE, to jednak „daleko namjeszcze do standardów europejskich.” Jako przykład podał płacę minimalną,która, według niego, jest za niska. W Polsce rządzący nie chcą o tymrozmawiać, bo mówią:„dziura budżetowa” - uważa Napieralski. Sprzed siedziby OPZZ przy ul. Kopernika, członkowie i sympatycy lewicowychorganizacji i partii politycznych, m.in. SLD i SdPl, przeszli w strugachdeszczu przed Sejm. Otwierając manifestację szef OPZZ mówił o ofiarach katastrofy lotniczej podSmoleńskiem, w której zginęło 96 osób, m.in. prezydent Lech Kaczyński i jegożona, a także lewicowi politycy: wicemarszałek Sejmu Jerzy Szmajdziński,Izabela Jaruga-Nowacka i Jolanta Szymanek-Deresz. Około stu osób szło w innym pochodzie w stolicy zorganizowanym przez skrajnielewicowe ugrupowania. Uczestniczyli w nim m.in. Komunistyczna Partia Polski,Pracownicza Demokracja, Nowa Lewica, Kancelaria Sprawiedliwości Społecznej iOgólnopolski Związek Bezrobotnych. Obecni byli też przedstawicieleWarszawskich Stowarzyszeń Lokatorów Mieszkań Komunalnych. Manifestanci skandowali „Stop wyzyskowi”. Były flagi Związku Radzieckiego zsierpem i młotem, transparent z portretami Karola Marksa, Fryderyka Engelsa, Włodzimierza Lenina i Lwa Trockiego. Na tablicach demonstrantów znajdowałysię też hasła: „Niech bogaci płacą za kryzys” i „Greckie strajki wskazujądrogę”. W stolicy manifestowali też działacze Polskiej Partii Socjalistycznej.Uwieńczeniem ich pochodu było złożenie wieńca pod kamieniem upamiętniającymsiedzibę pisma „Robotnik”, która została zburzona we wrześniu 1939 r. Polska nostalgia za 1 majaZ kolei w Lublinie środowisko Sojuszu Lewicy Demokratycznej z okazji Święta Pracy upamiętniło zasłużonych w walce o godną pracę. Przedstawiciele SLD złożyli kwiaty na grobach księdza Piotra Ściegiennego i generała Pawła Dąbka na cmentarzu przy ulicy Lipowej. Delegaci SLD złożyli również kwiaty w miejscach kaźni polaków na Zamku Lubelskim i w byłej katowni gestapo „Pod Zegarem”. Podobnie w Częstochowie, gdziespotkało się kilkudziesięciu sympatyków lewicy. Krzysztof Matyjaszczyk, lider częstochowskich struktur Sojuszu Lewicy Demokratycznej przypomniał, że  Święto Pracy nie zostało wymyślone przez komunistów. Stworzono je dla upamiętnienia strajku robotników z Chicago, którzy walczyli o 8-godzinny dzień pracy. Uroczystość na placu Pamięci Narodowej zakończyło złożenie kwiatów pod pomnikiem Poległym w Obronie Ojczyzny.    Około 100 osób wzięło również udział w marszu zorganizowanym przez lewicę w Katowicach. Na miejsce zbiórki przyszły głównie osoby starsze. Ulewny deszcz nie odstraszył ich od zamanifestowania swoich poglądów. Szef SLD na Śląsku Zbyszek Zaborowski podkreślił, że pierwszomajowe marsze mają już ponad 120-letnia tradycję i każdego roku jest o co walczyć. Jak dodał w tym roku marsz przebiega w atmosferze powagi po tragedii narodowej, ale też w atmosferze zbliżających się wyborów.   Ulicami Katowic przeszedł też marsz bezdomnych i bezrobotnych. Organizatorom zależało na zwróceniu uwagi na to, że nie każdy może obchodzić dzisiaj Święto Pracy. Jak powiedział prezes Górnośląskiego Towarzystwa Charytatywnego, Dietmar Brehmer - niewiele zmieniło się w kraju wobec ludzi, którzy potrzebują opieki. W marszu udział wzięło około stu bezdomnych i bezrobotnych osób. Przeszły one spod siedziby Górnośląskiego Towarzystwa Charytatywnego na Rynek i z powrotem. Manifestacja zakończyła się posiłkiem. Pierwszomajowe uroczystości odbyły się też we Włocławku. Gościem honorowym obchodów był eurodeputowany z tego regionu - Janusz Zemke. Najpierw odbyła się feta pod Pomnikiem Ludzi Pracy na Bulwarach, a następnie odbył się pochód ulicami Starówki pod Pomnik Żołnierskiego Trudu na pl. Wolności. Kilkadziesiąt osób wzięło też udział w obchodach Święta Ludzi Pracy w Toruniu.  Uczestnicy spotkali się na Rynku Nowomiejskim, skąd ruszyli pod pomnik Kopernika, pod którym złożyli kwiaty. Następnie pochód przy akompaniamencie orkiestry przeszedł pod obelisk Juliana Nowickiego - działacza komunistycznego, który zginął w 1936 roku podczas marszu robotników.                                                    fot                                            Deszczowa aura nie zniechęciła uczestników manifestacji (fot. PAP/Grzegorz Jakubowski) Historia Święta Pracy    Geneza święta jest przede wszystkim związana z walką o ośmiogodzinny dzieńpracy. O godziwe warunki pracy i płacy walczyły na ulicach Chicago tysiącepracowników - wśród nich także emigranci z Polski. Protest został krwawostłumiony przez policję, a od kul zginęło wielu demonstrantów. Święto Pracy wprowadziła w 1889 roku na kongresie w Paryżu II MiędzynarodówkaSocjalistyczna, wyznaczając na dzień obchodów właśnie rocznicę zajść wChicago. Rodzący się wówczas ruch związkowy, bez względu na różnicę nurtówideowych, przyjął ten dzień za swoje święto. Wyłamały się tylko StanyZjednoczone, gdzie - zapewne w celu uniknięcia przykrych skojarzeń zchicagowską masakrą - Labour Day (Dzień Pracy) obchodzony jest w pierwszyponiedziałek września.Pierwsze obchody Święta Pracy w wielu krajach, w tym również na tereniePolski, odbyły się już w 1890 roku. Organizowały je zarówno przezlokalne związki zawodowe, jak i przez partie polityczne, które wpisały doswoich programów prawa pracownicze. Na ziemiach polskich przodowała w tymPolska Partia Socjalistyczna Józefa Piłsudskiego, zaś po odzyskaniuniepodległości w 1918 roku - Związek Zawodowy Polski.  Po II wojnie światowej, w okresie PRL, święto 1 maja było obchodzone bardzouroczyście. Odbywały się pochody, wiece i zgromadzenia, w którychudział często był obowiązkowy lub premiowany możliwością zakupu atrakcyjnychtowarów. Tak uroczyste obchody praktycznie zanikły po upadku PRL. Od 1955 roku, 1 maja jest też świętem Józefa Rzemieślnika. Ustanowił je papież Pius Dwunasty, nadając religijny wymiar świeckiemu świętu pracy. Podkreśla ono szczególną godność i znaczenie pracy, jej rolę w duchowym rozwoju człowieka, a także wartości, które pozwalają budować stosunki między ludźmi na zasadach pokoju społecznego.",,
„Sądy są bezradne wobec różnych trików stosowanych przez adwokatów”,"– Co jest charakterystyczne dla tego nagrania i dla mojego obrazu sądów, które do dziś tak działają? Mianowicie sądy są bezradne wobec różnych trików stosowanych przez adwokatów. Pan Czarnecki ma rzeczywiście tę pewność, którą mu gwarantuje pan Giertych i jego człowiek, jeśli chodzi o frankowiczów (…) sądy nie są w stanie wyeliminować i rygorystycznie postępować z ludźmi, którzy w sądach łamią podstawowe zasady i proceduralne, i jednocześnie moralne i etyczne – stwierdził w programie „Strefa starcia” dziennikarz śledczy Jerzy Jachowicz, odnosząc się do opublikowanego przez portal tvp.info nagrania rozmowy biznesmena Leszka Czarneckiego z zarządem Getin Banku oraz trwającego procesu Jarosława Kaczyńskiego z Lechem Wałęsą.",,,
Paraliż kilku szpitali w Wielkiej Brytanii. Możliwy atak hakerski na systemy informatyczne,"Wirus, który zaatakował szpitalne systemy informatyczne, uniemożliwił działalność trzech szpitali w północno wschodniej Anglii – poinformowała we wtorek brytyjska służba zdrowia (NHS).","Wirus, który zmusił szpitale do odwołania wszystkich zaplanowanych operacji, wizyt pacjentów i procedur diagnostycznych, określono jako „poważny incydent”.„Wirus zainfekował nasze systemy elektroniczne w niedzielę 30 października. Po zasięgnięciu rady ekspertów, postanowiliśmy wyłączyć większość naszych systemów aby go wyizolować i zniszczyć” – głosi komunikat NHS.Najciężej chorych oraz ciężarne kobiety, których ciąża jest zagrożona, przewieziono do innych szpitali.",,
Prezes fundacji Jolanty Kwaśniewskiej pod lupą IPN,"Andrzej Kratiuk, człowiek zarządzający fundacją „Porozumienie bez barier”, związaną z Jolantą Kwaśniewską, to według IPN–u kłamca lustracyjny – informuje „Gazeta Polska Codziennie”. Prokurator skierował sprawę do sądu.","Instytut Pamięci Narodowej oskarża Andrzeja Kratiuka o kłamstwo lustracyjne. Prezes fundacji Jolanty Kwaśniewskiej miał zataić w oświadczeniu lustracyjnym swoje bliskie relację z wywiadem Służby Bezpieczeństwa. Sprawa rozpocznie się już 1 sierpnia br. przed Sądem Okręgowym w Warszawie. Według informacji uzyskanych przez „GPC” prowadzenie sprawy powierzono sędziemu Maciejowi Gruszczyńskiemu. Co ciekawe, prokurator wnosi o przesłuchanie blisko 40 świadków. Jeśli IPN udowodni Kratiukowi kłamstwo lustracyjne, lustrowany nie będzie mógł wrócić do swojego zawodu, radcy prawnego.",,
„Był charyzmatyczną i heroiczną postacią opozycji antykomunistycznej”,"Nie żyje Kornel Morawiecki, działacz opozycji demokratycznej w PRL i ojciec premiera. Poprosiliśmy polityków o wspomnienia marszałka seniora. – Był charyzmatyczną i heroiczną postacią opozycji antykomunistycznej w czasach PRL-u. Jego zaangażowanie, zdeterminowanie, siła i wola walki zasługuje na najwyższe uznanie, bo miał przeciwko sobie struktury totalitarnego państwa, cały aparat propagandowy i represji – powiedział portalowi tvp.info senator PiS Jan Maria Jackowski.","Poseł Paweł Grabowski na początku kadencji współpracował z Kornelem Morawieckim w klubie parlamentarnym Kukiz'15. – Przede wszystkim należą się kondolencje panu premierowi i całej rodzinie Kornela Morawieckiego, marszałka seniora. To jest smutna informacja. Ja go zapamiętam dobrze. Był człowiekiem z dużym doświadczeniem życiowym i kartą opozycyjną. Walczył o zmiany w Polsce. Zawsze mówił o wolności i solidarności. Nawet swoje koło poselskie nazwał Wolni i Solidarni – stwierdził Grabowski.Zbigniew Gryglas z PiS nie krył satysfakcji, że mógł wiele razy rozmawiać z Kornelem Morawieckim o Polsce. Wspominał też jego antykomunistyczną aktywność. – To była heroiczna działalność. Nie godził się na zgniłe kompromisy z reżimową władzą. Walczył bardzo zdecydowanie. Także jego syn doświadczył represji. Był przecież wywleczony do lasu, grożono mu. Jako dziecko zapamiętał te brutalne sceny – mówił poseł PiS o premierze.",,
„Szacunek nie może prowadzić do akceptacji ideologii”. KEP o LGBT+,"„Szacunek dla konkretnych osób nie może prowadzić do akceptacji ideologii LGBT+, która stawia sobie za cel przeprowadzenie rewolucji w zakresie społecznych obyczajów i międzyosobowych relacji” – podkreślił przewodniczący Konferencji Episkopatu Polski w oświadczeniu ws. LGBT+.","W przekazanym przez biuro prasowe KEP oświadczeniu przewodniczący Episkopatu Polski napisał: „Ta rewolucja w obyczajach i moralności – podkreśla papież Franciszek – często wymachuje »flagą wolności«, ale w rzeczywistości przyniosła dewastację duchową i materialną niezliczonym ludzkim istotom, szczególnie najbardziej narażonym”.Podkreśla w nim, że pomimo wakacji, które powinny być czasem odpoczynku i refleksji nad pięknem natury stworzonej przez Boga, w kraju rozgorzały polemiki odnośnie do „ideologii LGBT+” (gejów, lesbijek, osób biseksualnych i transseksualnych). „Ma to zapewne związek z ofensywą środowisk LGBT+ i ze znaczącym wzrostem liczby tzw. marszów równości organizowanych w naszym kraju, a także z zaplanowanym przez niektóre samorządy wprowadzeniem po wakacjach do programów szkolnych nowego, zgodnego z założeniami tej ideologii, podejścia do edukacji seksualnej” – ocenił w oświadczeniu abp Gądecki.Hierarcha zaznaczył równocześnie, że osoby przynależące do mniejszości seksualnych są naszymi braćmi i siostrami, za których Chrystus oddał swoje życie i które również chce doprowadzić do zbawienia. „Szacunek dla konkretnych osób nie może jednak prowadzić do akceptacji ideologii, która stawia sobie za cel przeprowadzenie rewolucji w zakresie społecznych obyczajów i międzyosobowych relacji” – podkreślił przewodniczący Episkopatu Polski.Gądecki zwrócił się też z apelem do władz samorządowych o „niepodejmowanie decyzji, które – pod pozorem dyskryminacji – skrywałyby ideologię zaprzeczającą naturalnej różnicy płci i komplementarności mężczyzn i kobiet. Z apelem zwraca się także do parlamentarzystów, „aby oparli się dalekosiężnym planom środowisk LGBT+ polegającym na zmianie polskiego prawa na rzecz wprowadzenia tzw. małżeństw homoseksualnych oraz możliwości adopcji przez nie dzieci”.",,
"„Warszawa wzorem praw kobiet”? Jeszcze nie, jeśli chodzi o pensje w miejskich urzędach","Kobiety zatrudnione w urzędach miasta stołecznego mają niższe zarobki od mężczyzn średnio o prawie 600 zł – wynika z informacji przedstawionych przez wydział prasowy ratusza. Na problem nierówności płacowej wskazywał jeszcze niedawno prezydent Warszawy Rafał Trzaskowski. „Chcę, aby Warszawa była wzorem w kwestii praw kobiet” – zapewniał.","„Zgodnie z ostatnimi danymi (...) średnie wynagrodzenie brutto mężczyzn wyniosło 7 148 zł, a kobiet 6 586 zł” – podaje stołeczny ratusz w odpowiedzi na pytanie o zarobki w urzędach miasta. Wydział prasowy wyjaśnił, że średnie wynagrodzenie wyliczone jest z kwoty wynagrodzenia zasadniczego, z premią, prowizją, dodatkami, w tym dodatkiem motywacyjnym. Wyliczenia powstały na bazie wykazu zawartych umów, aktualnych na dzień 30 września tego roku.Wydział zaznaczył, że „jednym z priorytetów prezydenta Rafała Trzaskowskiego jest wyrównywanie wysokości zarobków kobiet i mężczyzn zatrudnionych w urzędzie miasta”.Wskazał, że „6 czerwca 2019 r. prezydent stolicy powołał Pełnomocniczkę do spraw kobiet, która między innymi koordynuje działania w zakresie równości i respektowania praw kobiet, działania na rzecz równych praw, szans i możliwości kobiet i mężczyzn, w tym równych płac za równą pracę”.W ocenie władz miasta „ważnym działaniem związanym z wyrównywaniem poziomu płac jest przede wszystkim upowszechnianie wiedzy nt. problematyki równych płac, równego statusu kobiet i mężczyzn w życiu publicznym, zawodowym, kulturalnym poprzez organizację różnego rodzaju działań o charakterze informacyjno-edukacyjnym”.Ratusz poinformował, że „jednym z takich wydarzeń zorganizowanych ostatnio przez Urząd m.st. Warszawy we współpracy ze Szkołą Główną Handlową była konferencja pt. ""Równe szanse na rynku pracy oraz w życiu publicznym. 40 lat konwencji ONZ w sprawie likwidacji wszelkich form likwidacji dyskryminacji kobiet”.",,
PiS dogoniło PO,"Na tydzień przed wyborami parlamentarnymi poparcie dla Platformy Obywatelskiej oraz Prawa i Sprawiedliwości niemal się zrównało – wynika z najnowszych badań Instytutu Homo Homini dla Polskiego Radia. Na PO chce głosować 30,1 proc. badanych, a na PiS – 29,1 proc. W Sejmie znalazłyby się jeszcze PSL, SLD i Ruch Palikota.","Wyniki sondażu pokazują, że partia rządząca ma jedynie 1 punkt proc. przewagi nad największą opozycyjną. PO straciła w ciągu tygodnia 3 punkty proc. poparcia, a PiS zyskało 1. Na trzecim miejscu uplasowałby się Polskie Stronnictwo Ludowe z poparciem 10,4 proc., przed Sojuszem Lewicy Demokratycznej – 9,9 proc. i Ruchem Palikota – 9 proc.Frekwencja wyborcza wyniosłaby 44,3 proc.; wahających się, czy wziąć udział w głosowaniu jest 9,9 proc. respondentów. Na podstawie tych wyników, Homo Homini opracował prognozę wyborczą. To próba oceny, jak mogliby zagłosować „niezdecydowani”. Wynika z niej, że 31,4 proc. poparcia uzyskałoby PiS, PO – 31,2 proc., PSL – 12,3 proc., SLD – 11,5 proc. i Ruch Palikota – 10,2 procPoniżej progu wyborczego pozostawałby PJN, Nowa Prawica Janusza Korwin-Mikkego, PPP-Sierpień 80, Nasz Dom Polska – Samoobrona Andrzeja Leppera.Badanie przeprowadzone zostało telefonicznie na próbie 1500 pełnoletnich Polaków posiadających czynne prawo wyborcze.",,
Brudziński o dezubekizacji: W pewnych okolicznościach świadczenia można przywrócić,"„Zawsze ilekroć zostaną przedstawione dokumenty i fakty opisujące podobne okoliczności, to świadczenia będą przywrócone”. Takim wpisem szef MSWiA skomentował w niedzielę wyrok sądu sprzed tygodnia. Chodzi o uchylenie decyzji o zmniejszeniu emerytury byłemu funkcjonariuszowi SB. Augustyn Skitek w latach 80. współpracował w Gorzowie z „Solidarnością” i Kościołem. Wynosił tajne dokumenty i informacje o planowanych akcjach przeciw opozycji i księżom.","4 marca Sąd Okręgowy Wydział Ubezpieczeń Społecznych w Warszawie uchylił decyzję Zakładu Emerytalnego MSWiA o zmniejszeniu emerytury byłemu funkcjonariuszowi SB i nakazał przywrócić mu pełne świadczenie.  Augustyn Skitko, jak informuje w wydaniu internetowym niedzielna „Gazeta Wyborcza” współpracował w latach 80. w Gorzowie Wielkopolskim z „Solidarnością” i Kościołem. „Razem z dwoma kolegami przekazywał osobiście kapelanowi gorzowskiej »Solidarności« księdzu Witoldowi Andrzejewskiemu informacje o planowanych akcjach bezpieki przeciw członkom »S« i niewygodnym duszpasterzom. Dzięki niemu udało się uniknąć aresztowania wielu opozycjonistów” - czytamy.  „Zawsze ilekroć w toku postępowania sądowego lub odwoławczego w MSWiA zostaną przedstawione dokumenty i fakty opisujące podobne okoliczności jak w tym przypadku (np. współpraca z opozycją), to naturalne, że świadczenia będą przywrócone” – napisał Joachim Brudziński.  Ustawa dezubekizacyjna zaczęła działać w październiku 2017 r. Na jej podstawie prawie 39 tys. byłych funkcjonariuszy aparatu bezpieczeństwa PRL ma obniżone emerytury i renty; nie mogą być one wyższe od średniego świadczenia wypłacanego przez ZUS.",,
„Wybór nowych ministrów pokazuje stabilność i ciągłość tego rządu”,"Wybór nowych ministrów w składzie gabinetu premiera Mateusza Morawieckiego pokazuje stabilność i ciągłość tego rządu, a także ewolucyjny charakter tej zmiany. Tu nie zastosowano eksperymentów, co wróży, że prace podjęte przed ich poprzedników zostaną doprowadzone do końca – mówi w rozmowie z portalem tvp.info politolog Artur Wróblewski, który skomentował rekonstrukcję rządu.","Prezydent Andrzej Duda powołał nowych ministrów w rządzie premiera Mateusza Morawieckiego. Jacek Sasin został powołany na stanowisko wicepremiera, Elżbieta Witek na stanowisko ministra spraw wewnętrznych i administracji, Marian Banaś został ministrem finansów. Bożena Borys-Szopa została ministrem rodziny, pracy i polityki społecznej, Dariusz Piontkowski został powołany na stanowisko ministra edukacji narodowej, Michał Dworczyk i Michał Woś zostali powołani na stanowiska ministrów – członków Rady Ministrów.Rekonstrukcję rządu skomentował w rozmowie z portalem tvp.info politolog Artur Wróblewski z Uczelni Łazarskiego. W jego ocenie nowi ministrowie będą kontynuowali prace podjęte przez poprzedników. – W moim przekonaniu będziemy mieli kontynuację tego, co było. Będziemy mieli pewną ciągłość, a nie zmianę. Spodziewanym tego efektem ma być polepszanie, a nie pogarszanie. Nie należy spodziewać się tutaj niczego nowego, bo to są osoby powołane do czasu jesiennych wyborów. One mają za zadanie doprowadzenie tych wszystkich projektów i zadań do końca – stwierdza ekspert. Jak ocenia, „to taki krótkoterminowy, przejściowy skład, powołany do wyborów parlamentarnych”. – Tak trzeba na to patrzeć. Tam są osoby z wewnątrz, by przyjęta wcześniej linia była kontynuowana – dodaje.– Ciekawym aspektem tej rekonstrukcji jest gender balance, mamy panie w tym składzie. Na czele resortu spraw wewnętrznych, resortu siłowego, mamy kobietę – minister Witek. To pokazuje pewną dojrzałość naszej demokracji – twierdzi ekspert. – Kolejna rzecz to odmłodzenie składu gabinetu. To pokazuje dojrzałość obecnego rządu, który stawia na młodych, odbetonowuje tę scenę polityczną, która wciąż jest podstarzała. To otwiera nowe możliwości – mówi Wróblewski. Jego zdaniem tak podjęta rekonstrukcja to „dostosowanie się do okoliczności i do oczekiwań społecznych w Polsce i Europie”. – Wydaje się, że będzie to procentować w czasie jesiennych wyborów. Natomiast w kwestii odmłodzenia – po stronie opozycji nic nowego pod słońcem. I jeszcze mamy zapowiedź z ust Grzegorza Schetyny, że żadnych zmian nie będzie – stwierdza Artur Wróblewski.",,
Niemal dwieście zabójstw dziennie. Niechlubny rekord w Brazylii,"Aż 63 880 zabójstwa popełniono w ubiegłym roku w Brazylii, co daje średnią 175 dziennie. W porównaniu z 2016 rokiem liczba wzrosła o 3 proc. Wówczas gwałtowną śmiercią zginęło tam 61 597 osób. Na 100 tys. mieszkańców Brazylii przypadło 30,8 zabójstwa.","Statystyka prowadzona przez Brazylijskie Forum Bezpieczeństwa Publicznego (FBSP) pokazuje dramatyczną zależność liczby zabójstw od stanu zamożności społeczeństwa. Podczas gdy w stanie Sao Paulo, najzasobniejszym w kraju, na 100 tys. mieszkańców przypada statystycznie 10,7 zabójstwa, to w Rio Grande do Norte, jednym ze stanów północnej Brazylii, która jest najuboższą częścią ponad 200-milionowego kraju, na taką sama liczbę mieszkańców przypada rekordowa liczba 68 zabójstw.FBSP wskazuje też na ogromne różnice, jeśli chodzi o przestępczość w różnych regionach kraju. Podczas gdy w większości brazylijskich stanów liczba zabójstw w 2017 roku zmalała, w 12 najbiedniejszych nastąpił wzrost tej liczby.Do najbardziej niebezpiecznych należą dziś stany: Ceara, Acre, Pernambuco i Rio Grande do Norte - wszystkie w północnej i północno-wschodniej części Brazylii.",,
Sejm wybrał trzech członków Trybunału Konstytucyjnego,"Sejm wybrał w czwartek wieczorem Krystynę Pawłowicz, Stanisława Piotrowicza i Jakuba Stelinę na stanowisko sędziego Trybunału Konstytucyjnego.","Za wyborem Krystyny Pawłowicz głosowało 230 posłów, 213 było przeciw, nikt nie wstrzymał się od głosu. Za kandydaturą Stanisława Piotrowicza głos oddało 230 posłów, 218 było przeciw, nikt nie wstrzymał się od głosu. Za powołaniem Jakuba Steliny na sędziego TK zagłosowało 233 posłów, 209 oddało głos przeciwny, zaś 8 wstrzymało się od głosu.Zgodnie z obowiązującymi przepisami wybrani sędziowie TK złożą ślubowanie wobec prezydenta w terminie 30 dni od wyboru.Sejm wybrał nowych sędziów TK w miejsce Marka Zubika, Piotra Tulei i Stanisława Rymara, których kadencje w Trybunale kończą się 3 grudnia. Troje wybranych przez Sejm sędziów zostało zgłoszonych przez klub PiS. Sejmowa komisja sprawiedliwości pozytywnie zaopiniowała wszystkie trzy kandydatury.",,
"Bortniczuk: Można powiedzieć, że marszałek Witek popełniła błąd","Oczywiście, można powiedzieć, że to był błąd. Ale trzeba sobie uświadomić, że to była decyzja podejmowana w ułamkach sekund, bez możliwości konsultacji – powiedział w weekendowym „Super Expressie” poseł Kamil Bortniczuk z Porozumienia. Polityk ocenił, że nie jest to wystarczający powód, by Witek podała się do dymisji, „szczególnie, że do końca nie wiemy, co się stało”.","– Posłowie opozycji mówią o nas „oszuści” i próbują z tego robić wielką aferę, ale prawdą jest, że większość ma klub PiS. Więc wypaczeniem reguł demokracji byłoby, gdyby w wyniku technologicznej lub ludzkiej pomyłki wynik tego głosowania był przekłamany – powiedział. Polityk zaznaczył, że na początku tego głosowania kilkunastu posłów PO zgłaszało problemy techniczne. – Jedyna przestrzeń, w której mnie to gryzie, to ta wizerunkowa. Bo rzeczywiście dziś nasi przeciwnicy mogą przedstawiać to głosowanie jako związane z jakąś nieprawidłowością i niedemokratyczne. A prawda jest zupełnie inna – powiedział Bortniczuk.Jak dodał, gdyby to on był marszałkiem, zarządziłby reasumpcję głosowania „ze względu na dbałość o wizerunek”.",,
Uzbekistan walczy z radykalnym islamem. Policja zmusza mężczyzn do zgolenia bród,"Policja w Uzbekistanie zatrzymała w stołecznym Taszkencie kilkudziesięciu mężczyzn, którzy następnie zostali zmuszeni do zgolenia bród – poinformowała uzbecka redakcja Radia Swoboda, powołując się na źródła.","Mężczyźni mieli być zatrzymani w piątek na bazarze ze sprzętem elektronicznym Malika w Taszkencie. Jeden z kupców, proszący o anonimowość, przekazał, że był wśród kilkudziesięciu zatrzymanych. Według jego relacji mężczyźni zostali przewiezieni na komisariat, gdzie zmuszono ich do zgolenia bród. O zatrzymaniach i przymusowym goleniu bród informowali też na Facebooku internauci. – Funkcjonariusze policji w mundurach i po cywilnemu zaczęli zatrzymywać każdego mężczyznę i chłopaka z brodą, a potem przewieźli ich na komisariat Taszkentu. Też byłem wśród zatrzymanych. Tam nam grozili, że wsadzą nas do więzienia. »Jeśli nie zgolicie brody, to nie wyjdziecie stąd« – mówili policjanci. Mężczyzn i chłopaków, którzy zgodzili się na zgolenie brody, wypuszczono, a tych, którzy zaczęli się sprzeciwiać, zostawili w komisariacie – relacjonował proszący o anonimowość rozmówca Radia Swoboda. Portal zwraca uwagę, że religia w 30-milionowym Uzbekistanie, gdzie przeważają muzułmanie, jest pod ścisłym nadzorem władz. W ramach kampanii, która, jak wskazują władze, ma za zadanie walkę z radykalnym islamem, policja szczególną uwagę zwraca na mężczyzn z długimi brodami. Według uzbeckiej redakcji BBC zatrzymania były kontynuowane także w sobotę. Radio Swoboda podaje, że w szkołach i biurach zabronione jest noszenie hidżabu. Wprowadzone w 1998 r. przepisy zakazują noszenia ubioru religijnego w miejscach publicznych przez wszystkich z wyjątkiem osób duchownych.",,
"PiS apeluje do Kidawy-Błońskiej, aby „odcięła się” od akcji KO „Silni razem”","Politycy PiS, w tym szef kancelarii premiera Michał Dworczyk i zastępca rzecznika PiS Radosław Fogiel zaapelowali w poniedziałek do kandydatki Koalicji Obywatelskiej na premiera Małgorzaty Kidawy-Błońskiej, aby „odcięła się” od akcji KO „Silni razem”. Zdaniem polityków PiS jest to haniebna akcja i przykład „hejtu w internecie”.","Koalicja Obywatelska zainaugurowała akcję „Silni razem”, specjalny bus i infolinia będą zachęcały do wspierania kampanii opozycji. Politycy KO na poniedziałkowej konferencji apelowali, aby zgłaszać się do nich i wspólnie działać w kampanii.„#SilniRazem” to hasztag, którego w opisach i podpisach kont używają użytkownicy Twittera popierający opozycję. Dotychczas posługiwali się nim w dużej mierze jedynie internetowi hejterzy, atakując z agresją sympatyków i polityków Prawa i Sprawiedliwości. W ostatnich dniach również politycy Koalicji Obywatelskiej, a także oficjalne konta ugrupowania dodają to hasło do swoich wpisów.Szef KPRM Michał Dworczyk wyraził oburzenie akcją i hasłem KO. – Od kilkunastu tygodni, może nieco więcej, w internecie funkcjonował rzekomo oddolnie, spontanicznie utworzony hasztag #SilniRazem. Dzisiaj w czasie konferencji członków sztabu KO okazało się, że jest to akcja zaplanowana, akcja firmowana przez pana posła (Krzysztofa) Brejzę i posła (Adama) Szłapkę. Treści, które się znajdują pod tym hasztagiem są nie tylko oburzające, ale i wulgarne – mówił Dworczyk.",,
„Przed rządem PiS i młodym pokoleniem stoi wielka odpowiedzialność”,"– Jeżeli młode pokolenie ma się angażować w życie publiczne, to właśnie po to, że ludzie pokroju Donalda Tuska czy Ewy Kopacz, którzy prze wiele lat kłamali, nie doszli do władzy. Przed nami i młodymi Polakami stoi wielka odpowiedzialność. To wielkie wyzwanie, aby nie dopuścić więcej tych ludzi do władzy – mówił w programie „Gość poranka” TVP Info Paweł Szefernaker, sekretarz stanu w kancelarii premier Beaty Szydło.",,,
"Jarosław Kaczyński wyjawił, kto jest głównym autorem programu PiS","– Jeżeli społeczeństwo nam zaufa, wrócimy do reformy sądów - zadeklarował prezes Prawa i Sprawiedliwości Jarosław Kaczyński. Jak ocenił, bez głębokiej reformy sądów, naprawienie państwa jest bardzo trudne. Zdradził również, kto jest głównym autorem programu jego partii.","Kaczyński w Polsat News był pytany o autorów 229-stronicowego programu PiS. – Osobiście napisałem ok. 20 proc. tego programu, a inne części pisali inni. Jeżeli miałbym odpowiadać na pytanie o głównego autora i człowieka, którego zasługą jest ten program (...), to jest to wicepremier Piotr Gliński. I nawet powiedziałem mu, że w istocie „twój portret powinien być tutaj na początku tego programu” – stwierdził prezes PiS. Pytany dlaczego polskie państwo ciągle nie jest sprawne, czego dowodem są m.in. kolejki w sądach i w służbie zdrowia, Kaczyński powiedział: „Jeżeli chodzi o sądy, to (...) były trudności z przeprowadzeniem reformy, mimo jej pełnej zgodności z polską konstytucją”. Wskazał też na trudności o charakterze międzynarodowym. – My, jeżeli tylko społeczeństwo nam zaufa, do tego wrócimy. Mamy mocną podstawę. Artykuł 180, punkt 5, ustęp 5 konstytucji, daje pełne prawo do przeprowadzenia takiej reformy. I my do tego artykułu będziemy nawiązywać, będziemy to prowadzić. Bez głębokiej reformy sądów, w ogóle naprawienie państwa jest bardzo trudne, bo to jest taka jakby ostatnia barykada, ostatni szczebel decyzyjny w bardzo wielu sprawach, i to nie tylko takich, które odnoszą się do spraw cywilnych czy karnych, ale także administracyjnych – podkreślił prezes PiS. Odnosząc się do kwestii służby zdrowia wskazał na finansowanie reform. – My tych pieniędzy na służbę zdrowia przeznaczamy dzisiaj dużo więcej i to już jest przeszło 100 mld zł, w przyszłym roku to będzie jeszcze o dobrych parę miliardów więcej, tak być może do 120 (mld), a dwa, trzy lata później to już będzie 160 (mld), czyli prawie dwa razy więcej od punktu wyjścia – zauważył Kaczyński. Jak zastrzegł, „oczywiście wszystko to stanie się (wtedy – red.), jeżeli wygramy wybory i będziemy kontynuowali naszą władzę”.",,
Ukradł rower i usnął na klatce schodowej,"Bardzo szybko złodzieja roweru namierzyli strażnicy miejscy z Wejherowa (woj. pomorskie). Mężczyzna wpadł, bo usnął na klatce schodowej z kradzionym jednośladem.","Dyżurny Straży Miejskiej otrzymał zgłoszenie, że w jednej z klatek schodowych przy ulicy Granicznej w Wejherowie leży mężczyzna. Na miejsce wysłano patrol. Na widok strażników leżący na piętrze mężczyzna próbował uciec do sąsiedniej klatki schodowej, ale został zatrzymany.Na klatce funkcjonariusze zauważyli również stojący rower górski. Mężczyzna przekonywał, że pojazd należy do niego. Mundurowi mieli co do tego wątpliwości. Po sprawdzeniu ustalono, że rower skradziony został 26 lutego 2019 roku na ulicy Puckiej pracownikowi Banku Kaszubskiego.27-letni mieszkaniec gminy Luzino przyznał się do kradzieży roweru. Razem z jednośladem został przekazany policji, która prowadzi dalsze czynności w tej sprawie.",,
Sejmowa debata nad projektem nowelizacji ustaw sądowych,"W czwartek w Sejmie odbyło się pierwsze czytanie projektu nowelizacji niektórych ustaw sądowych autorstwa Prawa i Sprawiedliwości. Projekt ma na celu uporządkowanie i wyeliminowanie wątpliwości wobec statusu sędziów, a także usprawnienie funkcjonowania wymiaru sprawiedliwości – przekonywał przedstawiciel wnioskodawców Jan Kanthak z Solidarnej Polski. Krytycznie wobec propozycji wypowiadali się posłowie opozycji zapowiadając, że nie poprą projektu. Lewica złożyła wniosek o odrzucenie nowelizacji.","Przypomnijmy – projekt nowelizacji ustaw o sądownictwie powszechnym i Sądzie Najwyższym przewiduje m.in. kary za podważanie statusu sędziów. Z projektu wynika również, że sędziowie, którzy będą podważali decyzje podjęte przez Krajową Radę Sądownictwa i prezydenta, będą mogli być ukarani odsunięciem od sprawowanej funkcji, przeniesieniem bądź grzywną.  Klub parlamentarny Koalicji Obywatelskiej zapowiedział, że nie zagłosuje za projektem. Przeciwko ustawom autorstwa posłów PiS jest też Koalicja Polska-PSL-Kukiz'15. Lewica ma złożyć wniosek o odrzucenie nowelizacji ustaw, a wchodzące w skład rządzącej Zjednoczonej Prawicy Porozumienie Jarosława Gowina zapowiedziało, że zgłosi poprawki do projektu. „Musimy postawić tamę procesom anarchizacji sądownictwa” Jeśli nie postawimy tamy procesom anarchizacji, które usiłuje się wprowadzić do polskiego sądownictwa, to byłoby to dramatyczne i miałoby opłakane skutki dla polskiego społeczeństwa – powiedział w Sejmie minister sprawiedliwości Zbigniew Ziobro.  Wskazał, że w Polsce jest blisko 1000 sędziów, których nie powoływała Krajowa Rada Sądownictwa, a Rada Państwa z czasów PRL.   – Ja nie dyskredytuję tych sędziów wszystkich, in gremio. Uważam, że tam jest wielu przyzwoitych, choć byli i tacy, których do przyzwoitych na pewno zaliczyć nie można – zaznaczył minister sprawiedliwości.  – My nie możemy przejść do porządku dziennego nad tym, że ktoś usiłuje wmówić Polakom, iż uchwały podejmowane przez komunistyczną Radę Państwa są ważne i wiążące, a uchwały podejmowane przez KRS wybieraną przez demokratyczny polski parlament, emanację suwerennego polskiego państwa (...) kwalifikowaną większością 3/5 głosów, nie możemy zgodzić się, że uchwały podejmowane przez KRS składającą się w większości z sędziów powoływanych w większości przez prezydentów Wałęsę, Kwaśniewskiego, Komorowskiego, śp. prezydenta Kaczyńskiego, że ci sędziowie mają niższy status niż aparatczycy komunistycznej Rady Państwa – mówił Ziobro.  Jak dodał, zadaniem rządu jest stać na straży interesów Polaków, dlatego – stwierdził – nie będzie zgody na eksperymenty „w imię obrony interesów nadzwyczajnej kasty, obrony tej patologii, która rozwija się na przestrzeni 30 lat”.                                                teraz odtwarzaneWystąpienie ministra Ziobry w Sejmie ws. nowelizacji ustaw sądowych „Uprawiacie politykę nie licząc się z Polakami” Zdaniem Jana Kanthaka, przedstawiciela pomysłodawców projektu, potrzebę wprowadzenia zmian uzasadnia m.in. to, że w ostatnich miesiącach – jak mówił – byliśmy świadkami „prób wprowadzania chaosu i anarchizowania demokratycznego państwa prawa”.   – Totalna opozycja, ale i – niestety – część środowiska sędziowskiego, rości sobie prawo do decydowania, kto jest sędzią, a kto nie. Czyje wyroki są ważne, a czyje nie. Kwestionują status sędziów opiniowanych przez KRS i powoływanych przez prezydenta RP, przez konstytucyjne organy państwa – mówił Kanthak.    Poseł PiS dodał, że przedstawiciele opozycji „straszą Polaków, że wyroki wydawane w ich sprawach mogą zostać uznane za nieważne”. – Uprawiacie politykę, nie licząc się z Polakami. Przecież każda sprawa to prawdziwi ludzie, ich prawdziwe historie i prywatne dramaty – kontynuował Kanthak.  – Wprowadzamy kolejny etap reformy wymiaru sprawiedliwości w zakresie odpowiedzialności dyscyplinarnej sędziów, odpowiedzialności i standardów, które są znane w Europie – mówił z kolei poseł Przemyław Czarnek, który przedstawił stanowisko klubu Prawa i Sprawiedliwości.  Poseł PiS przekonywał, że polskie społeczeństwo domaga się rozwiązań zaproponowanych w projekcie. Mówił, że większość sejmowa musi zareagować na „pucz, na chaos i na anarchię wprowadzaną przez garstkę sędziów, którzy są na usługach totalnej opozycji”. Porozumienie planuje poprawki Porozumienie Jarosława Gowina popiera kierunek przedstawionych w projekcie zmian i „rozumie racje przemawiające za potrzebą ich wprowadzania” – mówił z kolei poseł tego ugrupowania Kamil Bortniczuk.  Jednocześnie Porozumienie zapowiedziało, że zgłosi szereg poprawek do projektu tak, by odpowiedzieć na część uwag wyrażonych w opinii Biura Analiz Sejmowych. Liczne przykłady postępowań dyscyplinarnych w krajach UE Część sędziów w Polsce wespół z politykami opozycji próbuje zdestabilizować to, co jest podstawą każdego państwa, czyli praworządność – powiedział wiceminister sprawiedliwości.  Sebastian Kaleta podziękował też posłom opozycji, którzy nie byli obecni podczas głosowania nad uzupełnieniem porządku obrad o projekt PiS.  Kaleta wymienił przykłady z innych krajów m.in. Francji, Hiszpanii, Włoch, Luksemburga, Słowacji, Słowenii, Chorwacji czy Rumunii dotyczące – jak mówił – postępowań dyscyplinarnych i funkcjonowania w tych krajach sędziów.  Omawianie poszczególnych przypadków wiceszef resortu rozpoczął od Francji. – Udział członków wymiaru sprawiedliwości w debatach o charakterze politycznym jest zakazany – mówił. – Sędziom zabrania się demonstrowania wrogości wobec zasad działania lub formy rządów Republiki, jak również wszelkich wystąpień o charakterze politycznym, niezgodnym z ograniczeniami związanych z pełnioną przez nich funkcją – mówił.  W Chorwacji – kontynuował Kaleta – „delikty dyscyplinarne są opisane w dziewięciu czynach”. Dodał, że w tym kraju sędzia dyscyplinarnie odpowiada np. w przypadku niepoddania się badaniom zdolności fizycznej i psychicznej do dalszego pełnienia urzędu. KO zgłasza wniosek o odrzucenie projektu – Nie ma i nie było żadnej reformy wymiaru sprawiedliwości. Nie ma i nie było żadnych ustaw, które cokolwiek w tej sprawie poprawiły przez ostanie cztery lata. Zamiast tego mamy kolejny przykład próby przykrycia wszystkich spraw, które bulwersują opinię publiczną - powiedział szef klubu KO Borys Budka podczas debaty. Przekonywał, że projekt zmian przedstawiony przez PiS, ma „raz na zawsze pogrzebać trójpodział władz w Polsce”. Według niego został zgłoszony, by „przykryć dziesiątki afer, którymi żyje opinia publiczna”. – Gdzie dzisiaj jest wasz Banaś, który jeszcze w ubiegłym tygodniu tak bardzo atakował Ministerstwo Sprawiedliwości pokazując, w jaki sposób marnujecie dziesiątki milionów złotych z budżetu? Gdzie dzisiaj są ci, których powoływaliście na najwyższe stanowiska państwowe, gdzie są ci, którzy obiecywali pracę i pokorę? – pytał.  Poinformował, że klub KO zgłasza wniosek o odrzucenie projektu w pierwszym czytaniu. Korwin: Sądy są po to, by nie rządził lud Jak mówił w Sejmie lider Konferderacji Janusz Korwin-Mikke, jego ugrupowanie nie popiera ustawy przygotowanej przez PiS, ale nie zgadza się także z metodami opozycji. – Mówcie o praworządności, a nie o demokracji, bo to PiS ma większość, to PiS jest demokratyczne – stwierdził.  Jak dodał, „PiS chce, żeby sądy wyrokowały tak, jak chce lud”. – Nie. Sądy są po to, żeby nie rządził lud. Ma rządzić sprawiedliwość, a nie lud – powiedział Korwin-Mikke.                                                teraz odtwarzaneKorwin: To PiS jest demokratyczne, ma większość W ocenie Krzysztofa Śmiszka z Wiosny projekt ustawy PiS, to „epilog długiej i haniebnej wojny Prawa i Sprawiedliwości z polskimi sędziami”. – PiS przyzwyczaił nas do tego, że nienawidzi wszystkiego, co niezależne i autonomiczne. Dlatego też toczycie wojnę z tymi, którzy jeszcze mają okazje, czas i przestrzeń, żeby myśleć wolnościowo – dodał.  Podarty projekt na sejmowej mównicy  Cytując projekt, poseł Lewicy ocenił, że celem projektu nie jest „uporządkowanie zagadnień ustrojowych związanych ze statusem sędziego”, ale „podporządkowanie”.   – Podporządkowanie, ubezwłasnowolnienie, zakneblowanie, pacyfikacja – to jest właśnie prawdziwy cel tego projektu – podkreślił.  Śmiszek pytał także, czy po wprowadzaniu ustawy będą krótsze postępowania sądowe, czy będą niższe koszty sądowe i czy administracja sądowa otrzyma wyższe wynagrodzenia. Ocenił, że tak się nie stanie, a jedynym beneficjentem zmian będzie PiS.  W imieniu klubu Lewicy, Śmiszek złożył wniosek o odrzucenie projektu ustawy; na koniec swojego wystąpienia podarł projekt, mówiąc, że jego miejsce jest „na śmietniku historii”. „Opozycja musi się uderzyć we własne piersi” Władysław Kosiniak-Kamysz stwierdził, że projekt PiS to chyba już dziesiąta nowelizacja ustawy o Sądzie Najwyższym. – To wyraz waszej klęski, nieudolności i małości, to nie jest akt prawny, to jest akt zemsty wobec tych, których uważacie za winnych, bo wy przecież zawsze jesteście kryształowi, nieskazitelni – powiedział lider PSL.– W imieniu prawa do sprawiedliwości wszystkich naszych rodaków, składam wniosek o odrzucenie ustawy w pierwszym czytaniu – mówił Kosiniak-Kamysz.Ocenił, że projekt ws. zmian w sądownictwie jest przyznaniem się PiS do „błędów i nieudolności”. – Nie zreformowaliście wymiaru sprawiedliwości dla obywateli, tylko dla zachłanności waszej władzy – mówił do posłów PiS Kosiniak-Kamysz. Wskazywał, że postępowanie sądowe wydłużają się, w sądach rejonowych o ponad miesiąc, a w sądach gospodarczych – o ponad dwa miesiące.– Jesteście formacją polityczną, która ma w nazwie prawo i sprawiedliwość, chcecie zmieniać prawo, żeby ukraść sprawiedliwość. To jest wasze działanie, które prowadzi do tego, że Polacy tracą zaufanie do wymiaru sprawiedliwości (...). Chcecie Polakom ograniczyć prawo do sprawiedliwości przez upolitycznienie sądów, przez zakneblowanie sędziów, przez doprowadzenie do totalnego chaosu w wymiarze sprawiedliwości – dodał.",,
Matteo Salvini zakpił z incydentu z papieżem Franciszkiem,"Były wicepremier i szef MSW Włoch Matteo Salvini zamieścił na film, w którym nawiązał do incydentu z udziałem papieża Franciszka. Na nagraniu widać włoskiego polityka, który parodiuje wydarzenia z Placu św. Piotra. Chodzi o sytuację, w której papież ostro zareagował na zachowanie jednej z kobiet. W tle krytyka Watykanu, z którą w 2019 r. musiał zmierzyć się Salvini.","Po sylwestrowych nieszporach w bazylice watykańskiej Franciszek udał się na plac przed bazyliką watykańską, by obejrzeć stojącą tam szopkę. Witał się z setkami ludzi, którzy tam się zgromadzili, by złożyć mu noworoczne życzenia. Papież błogosławił dzieci, pozdrawiał wszystkich po kolei, rozmawiał z wiernymi. W pewnym momencie jedna z kobiet tak mocno chwyciła papieża, że boleśnie wykręciła mu rękę. Papież uderzył ją w dłoń, by się uwolnić. Do sytuacji z udziałem papieża odniósł się były wicepremier i minister spraw wewnętrznych Włoch Matteo Salvini. Na Twitterze zamieścił filmik, na którym parodiuje tę sytuację.  Na filmiku widać, jak polityk najpierw zamachnął się na kobietę, która wyciągnęła do niego dłoń, a następnie zaczyna gładzić ją po twarzy i włosach.",,
„Zaproponujemy przeniesienie pomnika Jana Pawła II z Francji do Polski”,"– Rząd podejmie starania, żeby „ocalić od ocenzurowania” pomnik papieża Jana Pawła II we Francji. Zaproponujemy przeniesienie go do Polski, o ile będzie zgoda francuskich władz i społeczności lokalnej – powiedziała premier Beata Szydło.","Premier odniosła się do sporu o pomnik Jana Pawła II w gminie Ploermel w Bretanii. Postanowieniem Rady Stanu, najwyższego organu sądownictwa administracyjnego we Francji, z posągu ma zostać usunięty krzyż. „Terroryzowanie codziennego życia”  – Jak mówił Jan Paweł II, historia uczy, że demokracja bez wartości przemienia się w jawny lub zakamuflowany totalitaryzm – zauważyła w rozmowie z PAP premier Szydło. – Nasz wielki Polak, wielki Europejczyk jest symbolem chrześcijańskiej, zjednoczonej Europy.  Dyktat politycznej poprawności – laicyzacji państwa – wprowadza miejsce dla wartości, które są nam obce kulturowo, które prowadzą do sterroryzowania codziennego życia Europejczyków – podkreśliła szefowa rządu. Pomnik stoi w Ploermel od 2006 r. Dziennik „Le Figaro” pisze, że od początku był przedmiotem kontrowersji z powodu jednego z  elementów – krzyża.  Ustawa o rozdziale Kościoła od państwa  Postanowienie Rady Stanu potwierdza werdykt sądu administracyjnego w Rennes, z 2015 r., który powołał się na obowiązującą we Francji od 1905 r. ustawę o rozdziale Kościoła od państwa. Decyzja jest ostateczna i nie podlega zaskarżeniu.  Na usunięcie krzyża władze Ploermel mają sześć miesięcy. Jeśli tego nie dokonają, cały pomnik będzie musiał zniknąć z przestrzeni publicznej.  Jak podał „Le Figaro”, mer Ploermel Patrick Le Diffon rozważa inne rozwiązanie, czyli zmianę klasyfikacji miejsca, w którym stoi rzeźba, tak by formalnie nie był to teren publiczny.",,
Spór o słowa w Auschwitz. „To PO próbuje je odnieść do kwestii imigrantów”,"– Czynić wszystko, czyli między innymi nie wpuszczać uchodźców. To jest nawiązanie do tej retoryki, którą rząd nas codziennie karmi – mówił w programie „Minęła dwudziesta” Marcin Święcicki, komentując słowa premier Beaty Szydło wypowiedzianych podczas uroczystości z okazji 77. rocznicy pierwszej deportacji polskich więźniów politycznych do byłego niemieckiego obozu Auschwitz. Zdaniem Wojciecha Skurkiewicza z PiS, to PO próbuje odnieść te słowa do kwestii imigrantów.","Premier podkreśliła, że wielkim zadaniem dla polityków jest doprowadzić do tego, by „tak straszliwe wydarzenia jak te, które miały miejsce w Auschwitz, a także innych miejscach kaźni nigdy więcej się nie powtórzyły. Auschwitz to w dzisiejszych niespokojnych czasach wielka lekcja tego, że trzeba czynić wszystko, aby uchronić bezpieczeństwo i życie swoich obywateli – powiedziała. „Usłyszałem w tym nutę bardzo nieprzyjemną”Zdaniem Święcickiego wielu osobom te słowa skojarzyły się właśnie z problemem imigrantów. Stwierdził, że premier Szydło powinna jak najszybciej się z nich wycofać. – Usłyszałem w tym nutę bardzo nieprzyjemną – powiedział. Jego zdaniem Auschwitz to lekcja tego, aby być solidarnym z ludźmi, którzy są w biedzie, cierpieniu i zagrożeniu. Wojciech Skurkiewicz z  PiS stwierdził, że to PO próbuje odnieść te słowa do kwestii imigrantów. – Nie byłoby problemu z imigrantami, kwotami, które zostały rozdysponowane we wrześniu, gdyby nie to, że musieliście –  jako PO – spłacać deale z państwami UE za obsadzenie Tuska  w funkcji szefa Rady Europejskiej – powiedział. Dodał, że premier Ewa Kopacz podczas negocjacji zdradziła państwa Grupy Wyszehradzkiej.",,
Schetyna będzie kandydował na szefa PO? Enigmatyczna odpowiedź,"Lider PO Grzegorz Schetyna został zapytany, czy będzie się ubiegał o funkcję szefa partii. - Nie mówię „nie” – odpowiedział. Dodał też, że ostateczną decyzję przekaże po tym, jak zamknie proces wskazania kandydata formacji na prezydenta.","Schetyna podkreślił w Radiu Zet, że prawybory prezydenckie w PO i wskazanie kandydata to sprawa priorytetowa dla partii. Zapytany, czy w prawyborach odda głos na wicemarszałek Sejmu Małgorzatę Kidawę-Błońską, odparł: „Zobaczymy, jakie będą kandydatury”. Według Schetyny kandydatów będzie kilkoro. – Ważne jest, żeby pokazać jakość debaty, rozmowy, jakość kandydatów – powiedział. Prawybory w ocenie Schetyny „podniosą” Platformę Obywatelską i Koalicję Obywatelską. Jego zdaniem będą też dobrym wejściem do właściwej kampanii wyborczej. Lider PO spodziewa się, że prezydent Andrzej Duda, ubiegając się o reelekcję, będzie próbował „wprowadzić wyborców w błąd, pokazując się jako gołąb pokoju”. Schetyna podkreślił, że nadchodzące wybory prezydenckie są bardzo ważne. – Zrobię wszystko, żeby PO, KO miała najlepszego przedstawiciela, który do ostatnich godzin tej kampanii będzie walczył o zwycięstwo. Jestem przekonany, że tak będzie – zapewnił. Zarząd Krajowy Platformy podjął w zeszłym tygodniu decyzję, że kandydat KO na prezydenta zostanie wybrany w drodze prawyborów. Powołana została Krajowa Komisja Wyborcza, która będzie przyjmować do 19 listopada zgłoszenia kandydatów. Przez kolejne trzy tygodnie będą oni prezentować swoje poglądy i propozycje. Wyboru kandydata ostatecznie dokonają w głosowaniu delegaci na Konwencję Krajową, która odbędzie się 14 grudnia. Grzegorz Schetyna został również zapytany, czy wystartuje w wyborach na szefa partii. Odparł, że decyzję przekaże po tym, gdy zamknie proces wskazania kandydata formacji na prezydenta. Dopytywany, czy nie mówi w tej sprawie „nie”, stwierdził: – Nie mówię dlatego, że to jest kwestia odpowiedzialności.",,
Robert Iwaszkiewicz na Dzień Dziecka: niestety nie biłem synów,"Uderzyć kobietę? – niejednej żonie by to pomogło! Bić dziecko? – to by je wzmocniło. Z Robertem Jarosławem Iwaszkiewiczem, dolnośląsko-opolskim przyszłym europosłem Nowej Prawicy Janusza Korwin-Mikkego rozmawiał dziennikarz „Gazety Wrocławskiej”.","Wygląda na to, że Robert Iwaszkiewicz, który z powodzenie kandydował do Brukseli z list Kongresu Nowej Prawicy, może się licytować na radykalizm z liderem Partii – Januszem Korwin-Mikkem.  CZYTAJ TAKŻE  Korwin Mikke: my biali rządziliśmy światem    „Bicie by je wzmocniło”  – Pan dawał klapsy swoim synom? – takie pytanie europosłowi KNP zadał dziennikarz „Gazety Wrocławskiej” Robert Migdał. – Pewnie, że tak. Wychowawcze. Nie z nerwów – odpowiedział Iwaszkiewicz. – To były tylko klapsy, czy też bił pan synów? – dopytywał reporter.  – Niestety, nie biłem synów […] no i czasami wydaje mi się, że powinienem być ostrzejszym ojcem w stosunku do tych moich dwóch synów. Ale wydaje mi się, że i tak wyszli na ludzi.  – Nie rozumiem, dlaczego pan mówi „niestety”. Niestety, bo...? – dopytywał dziennikarz.  – Bo to by ich wzmocniło. Wzmocniłoby ich charakter, potrafiliby lepiej zachowywać się w sytuacjach kryzysowych – twierdził polityk Kongresu Nowej Prawicy. Według Iwaszkiewicza, rozmowy i tłumaczenie nie zawsze bowiem wystarczają.   „ Niejednej żonie pomogłoby to wrócić na ziemię”   – A żonę pan kiedykolwiek..? – zadał kolejne pytanie redaktor „Gazety Wrocławskiej”.  – Nie przypominam sobie... Nie jestem typem jakiegoś „fajtera”, nerwusa. Zresztą to chyba widać po moim sposobie wymowy. Także z żoną zawsze się dogadywaliśmy, nie było problemów – tłumaczył Iwaszkiewicz. – Dopuszczalne jest uderzenie żony? – drążył temat dziennikarz. – Ludzie są tak różni, że nie można ich wrzucać do jednego worka. I jestem przekonany, że niejednej żonie taka reakcja by pomogła wrócić na ziemię – tłumaczył swoje podejście do kobiet Iwaszkiewicz.  – Pana żona nie buja w obłokach i nie potrzebowała takiej „metody”, żeby wrócić na ziemię? – dopytywał dziennikarz.  – Dokładnie tak jest – zakończył wątek „kobiecy” wywiadu wybraniec narodu. CZYTAJ TAKŻE  Korwin Mikke: odebrać kobietom prawa wyborcze",,
Premier Szydło: deklaracja szczytu Partnerstwa Wschodniego powinna być ambitniejsza,– Deklaracja przyjęta na szczycie Partnerstwa Wschodniego powinna być bardziej ambitna i potwierdzać europejskie ambicje krajów należących do PW – powiedział w piątek po zakończeniu szczytu Partnerstwa Wschodniego w Brukseli premier Beata Szydło.,"Szefowa polskiego rządu wzięła udział w piątkowym szczycie Partnerstwa Wschodniego, podczas którego UE oraz kraje PW przyjęły wspólną deklarację, w której wskazano, w jaki sposób chcą rozwijać dalszą współpracę. Dokument uznaje europejskie aspiracje Gruzji, Mołdawii i Ukrainy, ale nie daje im perspektywy dołączenia do UE. Po szczycie premier uczestniczyła w spotkaniu szefów rządów państw Grupy Wyszehradzkiej.Na wspólnej konferencji prasowej z szefem MSZ Witoldem Waszczykowskim po zakończeniu szczytu podkreśliła, że w przyjętej deklaracji m.in. z inicjatywy polskiego rządu zostały zapisane ważne postulaty z punktu widzenia UE i państw PW.– To jest deklaracja, która w naszej ocenie powinna być jeszcze bardziej ambitna, powinna w większym stopniu potwierdzać ambicje europejskie tych krajów – powiedziała szefowa polskiego rządu.– Niemniej jednak w obecnej sytuacji politycznej uznajemy, że jest to kompromis, który jest satysfakcjonujący, aczkolwiek deklaracja polskiego rządu jest jasna (...) że my cały czas będziemy apelowali, ażeby UE otwierała się na kraje PW – dodała.Jak zaznaczyła, Polska będzie ambasadorem tych państw. Szydło zaznaczyła również, że jeżeli UE będzie realizowała z państwami PW ambitne projekty i jeżeli państwa te będą miały perspektywę stałego związania z UE, to wpłynie to na poziom bezpieczeństwa nie tylko regionu, ale całej UE. Jakie zapisy zawiera deklaracja? Uczestnicy szczytu, który odbywał się w piątek w Brukseli, wezwali do działań mających na celu wspieranie pokojowego rozwiązania konfliktów na wschodnich obrzeżach Europy na podstawie norm prawa międzynarodowego. „Rozwiązanie konfliktów, budowanie zaufania i dobrosąsiedzkich relacji są kluczowe dla rozwoju społeczno-gospodarczego i współpracy w regionie” – głosi deklaracja.Choć spowodowany przez rosyjską agresję konflikt w Donbasie jest najbardziej jaskrawym przykładem destabilizacji, do jakiej przyczynia się Kreml, to działania Moskwy powodują napięcia również w pozostałych państwach PW.UE nie przyjmuje jednak konfrontacyjnej postawy wobec Moskwy - podkreśla się w Brukseli. W dokumencie zaznaczono, że PW ma na celu budowę obszaru demokracji, dobrobytu, stabilności i wzmocnionej współpracy i „nie jest skierowane przeciwko komukolwiek”. Umowy stowarzyszeniowa i o wolnym handlu z Gruzją, Mołdawią i Ukrainą weszły w życie Liderzy unijni i krajów wschodnich wskazali na dotychczasowe osiągnięcia PW, zwracając uwagę m.in. na wejście w pełni w życie umowy stowarzyszeniowej i o wolnym handlu z Gruzją, Mołdawią i Ukrainą. „W tym kontekście uczestnicy szczytu uznają europejskie aspiracje i europejski wybór tych krajów” –  zaznaczono w dokumencie.Ten fragment tekstu był przedmiotem największych kontrowersji. Dyplomaci, z którymi rozmawiała PAP, relacjonowali, że prezydent Ukrainy Petro Poroszenko do samego końca, jeszcze w czwartek wieczorem, starał się przekonać swoich rozmówców w Brukseli do dalej idących zapisów. Z sytuacją pogodził się dopiero po rozmowie z komisarzem ds. polityki sąsiedztwa Johannesem Hahnem.Ten nie krył dzień przed szczytem pretensji do Kijowa za niewypełnianie zobowiązań dotyczących reform, m.in. w sprawie zniesienia zakazu eksportu drewna czy walki z korupcją. Kraje Partnerstwa Wschodniego rozczarowane Kraje PW z Ukrainą na czele czują się rozczarowane, bo słowa o uznaniu ich europejskich aspiracji pojawiły się już w deklaracji po poprzednim spotkaniu w tym formacie, które odbyło się w 2015 roku w Rydze.Przed piątkowym szczytem podkreślano, że sam fakt, iż odbywa się on w Brukseli, ma symbolicznie pokazywać pełne zaangażowanie całej UE w projekt PW, jednak skład delegacji sugerował, że nie wszystkie stolice potraktowały spotkanie w ten sam sposób. Do Brukseli nie przyjechali prezydent Francji Emmanuel Macron, a także przywódcy Hiszpanii, Portugalii, Holandii, Irlandii oraz Włoch (które reprezentował wiceminister spraw zagranicznych) i Cypru, który wysłał ministra zdrowia. Państwa zachodnie wobec inicjatywy Polski i Szwecji Jednak nie tylko skład delegacji świadczy o większej rezerwie państw zachodnich wobec zainicjowanej przez Polskę i Szwecję inicjatywy. W deklaracji na stanowczy wniosek Holandii znalazło się odniesienie do protokołu, według którego umowa stowarzyszeniowa UE-Ukraina nie jest wstępem dla członkostwa tego kraju w UE. Był to przyjęty przez szczyt unijny w ubiegłym roku prawnie wiążący dodatek do umowy stowarzyszeniowej, który pozwolił holenderskim władzom na ratyfikację tego porozumienia mimo negatywnego rozstrzygnięcia w referendum w tym kraju.Wiele zapisów deklaracji odwołuje się do dotychczasowych osiągnięć, wskazując, że UE utrzyma swoje podejście „więcej za więcej”, które ma zachęcać kraje PW do przeprowadzania reform. KE i unijni dyplomaci przypominają, że dotychczas w ramach Partnerstwa przeznaczono na różne projekty 5 mld euro. To największa suma, jaką UE wyasygnowała dla krajów sąsiedzkich. 20 założeń na 2020 rok Projektów i pieniędzy ma być więcej. Przywódcy poparli opracowany wcześniej program 20 założeń na 2020 rok, które mają pomóc we wzmocnieniu instytucji i gospodarki, poprawie mobilności oraz usprawnianiu połączeń transportowych i energetycznych między krajami regionu oraz UE. Do końca następnej dekady mają np. być przedłużone drogowe i kolejowe transeuropejskie korytarze transportowe (TEN-T).W deklaracji pojawiły się też zapisy dotyczące edukacji, na które naciskali Węgrzy. Stosunki na linii Kijów-Budapeszt pogorszyły się po wprowadzeniu na Ukrainie ustawy ograniczającej możliwość nauczania w językach mniejszości narodowych. Przyjęty na szczycie dokument wskazuje na konieczność ""poszanowania praw już wykonywanych przez osoby należące do mniejszości narodowych"". W tym kontekście przypomina się o zapisach konwencji ONZ i Rady Europy o niedyskryminowaniu osób należących do mniejszości i o poszanowaniu różnorodności.Program Partnerstwa Wschodniego UE powstał w 2009 r. z inicjatywy Polski i Szwecji. Obejmuje sześć krajów: Armenię, Azerbejdżan, Białoruś, Gruzję, Mołdawię i Ukrainę.",,
Sarah Sanders rezygnuje w funkcji rzeczniczki Białego Domu,"Prezydent USA Donald Trump poinformował na Twitterze, że z końcem miesiąca z funkcji rzeczniczki prasowej Białego Domu rezygnuje Sarah Sanders. Nazwisko jej następcy nie zostało jeszcze ogłoszone.","„Ona jest wojowniczką. Przeszliśmy wiele razem, ona jest twarda, ale jest dobra” – napisał Trump i wyjaśnił, że Sanders po zakończeniu pracy w Białym Domu zamierza powrócić do swojego domu w Arkansas.„Mam trójkę wspaniałych dzieci i zamierzam spędzić z nimi trochę więcej czasu” – potwierdziła 36-letnia rzeczniczka, która podczas swojego urzędowania często łamała zasadę regularnych briefingów prasowych prezydenta USA.Według Agencji Reutera w Białym Domu pojawiły się spekulacje, że Sanders być może będzie ubiegała się o stanowisko gubernatora Arkansas, które niegdyś piastował jej ojciec Mike Huckabee. „Jeśli uda się jej stanąć do wyborów, myślę, że może odnieść sukces” – oświadczył Trump.",,
„Udało się wypracować dobry dla Polski i UE kompromis. To duży sukces premiera”,"W Brukseli udało się wypracować dobry dla Polski i UE kompromis – powiedziała rzeczniczka PiS Anita Czerwińska. W jej ocenie, jest to duży sukces premiera Morawieckiego, który przekonywał cały czas, że kluczowe stanowiska w UE powinny obsadzać osoby potrafiące budować kompromisy i nastawione na ciężką pracę.","Podczas wtorkowego szczytu w Brukseli udało się zawrzeć porozumienie w sprawie podziału stanowisk w strukturach UE.  Niemka Ursula von der Leyen została kandydatką na szefową Komisji Europejskiej, premier Belgii Charles Michel kandydatem na przewodniczącego Rady Europejskiej. Ponadto Rada Europejska ma nominować Francuzkę Christine Lagarde na szefową Europejskiego Banku Centralnego, a Hiszpana Josepa Borrella na szefa dyplomacji UE.– W Brukseli udało się wypracować dobry dla Polski i Unii Europejskiej kompromis. To duży sukces premiera Morawieckiego, który przekonywał cały czas, że kluczowe stanowiska w Unii Europejskiej powinny obsadzać osoby potrafiące budować kompromisy i nastawione na ciężką prace na rzecz wspólnoty – powiedziała Anita Czerwińska. W jej ocenie „ten kompromis jest kluczowy dla przyszłości Unii Europejskiej i jej jedności”. Rzeczniczka PiS powiedziała, że „scenariusze wyboru osób zaangażowanych politycznie w promowanie lewicowych ideologii i bezpodstawne atakowanie państw naszego regionu legły w gruzach”. – Teraz wszystko rozstrzygnie się podczas głosowania w Parlamencie Europejskim, gdzie niestety europejska lewica może dążyć do zniszczenia tego dobrego dla przyszłości Unii Europejskiej kompromisu – oceniła Czerwińska.Szczyt w Brukseli skomentował również zastępca Czerwińskiej, Radosław Fogiel. „Fakt, że Rada Europejska osiągnęła kompromis w kwestii kandydatów na czołowe stanowiska w UE to dobra wiadomość” – napisał na swoim twitterowym koncie. Dodał jednak, że „trzeba pamiętać, że to nie koniec procesu, czekamy jeszcze na decyzję Parlamentu Europejskiego”.",,
Uderzenie w tradycyjne wartości? „Ta bardzo trudna batalia będzie się toczyć w Polsce”,"– Tworzy się atmosferę, która ma uderzyć w fundamenty nie tylko wiary, ale fundamenty naszych wartości, na których jest zbudowana nie tylko Polska, ale tak naprawdę cała Europa. Ja przypomnę, że Thomas Eliot kiedyś powiedział, że nie przypuszcza, żeby bez religii chrześcijańskiej przetrwała kultura Europy – stwierdził w programie „Strefa starcia” sekretarz stanu w KPRM Łukasz Schreiber. Polityk przekonywał, że batalia o tradycyjne wartości będzie się toczyć w Polsce, gdyż „praktycznie Europie Zachodniej ona jest wygrana przez siły lewicowo-liberalne”, a Polska „jest największym krajem, który się na razie temu był w stanie oprzeć”.",...,,
"Konwojent, który ukradł prawie osiem mln zł, pójdzie do więzienia na osiem lat","Łódzki sąd okręgowy skazał sześć osób oskarżonych ws. kradzieży ok. osiem mln zł przewożonych z banku w Swarzędzu. Najwyższy wyrok – ośmiu lat  i dwóch miesięcy – usłyszał były konwojent Krzysztof W., który przeprowadził akcję. Proces w tej sprawie trwał od jesieni ub. roku.","Do przestępstwa doszło w lipcu 2015 r. w Swarzędzu. Krzysztof W., który jechał w konwoju z pieniędzmi, odjechał autem przewożącym gotówkę. Wkrótce potem porzucony samochód znaleziono; konwojent zniknął wraz z pieniędzmi. Do tej pory policji udało się odzyskać kilkaset tysięcy zł.Na ławie oskarżonych usiadło sześć osób. Cztery z nich poznańska prokuratura, która prowadziła w tej sprawie śledztwo, oskarżyła o udział w zorganizowanej grupie przestępczej i przywłaszczenie mienia o znacznej wartości. Oskarżeni to 44-letni Dariusz D.; 46-letni Adam K., u którego miało dojść do podziału łupu; 48-letni Marek K., który miał brać udział w opracowaniu planu napadu i ubezpieczać przewożenie pieniędzy; oraz 48-letni konwojent Krzysztof W.Ten ostatni, przygotowując się do akcji, zmienił wygląd – ogolił głowę i zapuścił brodę, zażywał też środki, które sprawiły, że przybrał na wadze. Zatrudniając się w firmie ochroniarskiej, podał fałszywe dane osobowe. Dwie pozostałe osoby, tj. 47-letnia Agnieszka K. i 71-letni Wojciech M., miały pomagać w ukryciu zrabowanych pieniędzy i wpłacić na założone w banku konto 250 tys. zł. Pieniądze miał im dać Adam K.Winni przywłaszczeniaW piątek sędzia Robert Świecki wydał w tej sprawie wyrok. Uznał oskarżonych za winnych przywłaszczenia ostatecznie ponad 7,7 mln zł i skazał b. konwojenta Krzysztofa W. na karę 8 lat i 2 miesięcy więzienia, Marka K. na 7 lat pozbawienia wolności, byłego policjanta Adama K. na 6 lat i 2 miesięcy więzienia, a Dariusza D.  – na sześć lat pozbawienia wolności. Oskarżeni ukarani zostali również m.in. grzywnami w wysokości od 5 do 15 tys. zł. Mają także obowiązek solidarnie naprawić szkodę.Pozostałe dwie osoby – Agnieszka K. i Wojciech M. – usłyszały wyrok roku więzienia w zawieszeniu na trzy lata. Sędzia poinformował, że wobec tych oskarżonych zmienił kwalifikację czynu na branie udziału w praniu brudnych pieniędzy.                                                    Marek K. na sali rozpraw (fot. PAP/Grzegorz Michałowski) Nie ma przestępstwa doskonałegoUzasadniając wyrok, sędzia zwrócił m.in. uwagę, że choć wszystko było zaplanowane w najdrobniejszych szczegółach, to jeszcze raz okazało się, że nie ma przestępstwa doskonałego. Już po miesiącu organa ścigania zebrały pierwsze dane.   W ocenie sądu, wina oskarżonych nie budzi żadnych wątpliwości, a zebrane dowody są przekonywające. Sąd jest też przekonany, że oskarżeni działali w zorganizowanej grupie przestępczej, choć nie było jednoosobowego kierownictwa. Wszystko było zaplanowane – począwszy od zmiany wyglądu jednego z oskarżonych i jego tożsamości (miał fałszywy dowód i zmienione dane osobowe) po sprawy techniczne – telefony komórkowe, którymi się posługiwali, były co kilka dni zmieniane, łącznie z kartami SIM.   Uzasadniając wysokość kar, sędzia Świecki powiedział m.in., że choć Krzysztof W. w pewnym momencie umniejszał swoją rolę w przestępstwie, wręcz próbował zrobić z siebie ofiarę, to – zdaniem sądu – był on głównym aktorem w tej sprawie. Jego determinacja do dążenia do celu była olbrzymia. Dlatego, w przekonaniu sądu, kara jest adekwatna do czynu.                                                    Marek K. został skazany na 8 lat więzienia (fot. PAP/Grzegorz Michałowski) Bez nadzwyczajnego złagodzenia karySędzia przypomniał również, że prokurator wnosił o nadzwyczajne złagodzenie kar dla Adama K. i Dariusza D., ze względu na ich postawę w śledztwie. Pierwszy z nich miałby być skazany na rok więzienia, drugi na 3 lata w zawieszeniu na 6 lat. Zdaniem sędziego, żaden z nich nie zasługiwał na takie potraktowanie. Według sądu, Adam K. nie był szczery w swoich wyjaśnieniach, dozował informacje, nie mówił prawdy. Z kolei wysokość kary wobec Dariusza D. nie mogła być niższa, m.in. ze względu na jego przestępczą przeszłość.Jak uzasadniał sędzia Świecki, wymierzając kary, sąd wziął pod uwagę, wartość skradzionych pieniędzy, także stopień przygotowania do przestępstwa. Według sędziego działania grupy świadczyły o determinacji oskarżonych w popełnieniu przestępstwa. Kary mają pokazać, że przestępstwo przeciw mieniu nie jest opłacalne. W piątek sąd przedłużył do 14 grudnia areszt wobec Krzysztof W. i Marka K. Postanowił jednocześnie o aresztowaniu na pięć miesięcy Adama K. i Dariusza D., którzy do tej pory odpowiadali z wolnej stopy. Jak powiedział Świecki, po ogłoszeniu wyroku zachodzi obawa, że Adam K. i Dariusz D. będą podejmowali działania w celu uniknięcia kary.Będzie apelacja. Wyrok nieprawomocny Wyrok w tej sprawie jest nieprawomocny. Obrońcy oskarżonych zapowiedzieli apelację.Nadal poszukiwany listem gończym jest Grzegorz Łuczak, wiceprezes firmy ochroniarskiej, w której został zatrudniony Krzysztof W. Kilka dni temu mężczyzna skontaktował się z Radiem ZET i udzielił wywiadu, w którym mówił o sprawie. Zażądał też tzw. listu żelaznego.",,
„Powiat świdnicki wolny od LGBT”. Rada powiatu przyjęła deklarację,"„Rada Powiatu w Świdniku przyjęła deklarację »Powiat Świdnicki wolny od ideologii #LGBT«. Za głosowało 15 radnych, 1 wstrzymał się (PO), 2 było przeciw (Świdnik Wspólna Sprawa)” – napisał na Twitterze Radosław Brzózka, radny i członek Zarządu Powiatu w Świdniku.","– Warszawska inicjatywa jest bardzo nagłośniona, m.in. dzięki temu, że pojawiła się w stolicy. Wpływa na świadomość nauczycieli, którzy w pewien sposób są pod presją tego typu działań – mówił Brzózka w rozmowie z „Dziennikiem Wschodnim”.Działania świdnickich radnych wpisują się w szerszą akcję prowadzoną w regionie. „Samorząd wolny od ideologii LGBT” to deklaracja, która powstała z inicjatywy radnych Lubelszczyzny. Radni regionu chcą za jej pomocą bronić rodziny i dzieci przed „propagandą homoseksualną”. „Dla dobra życia, rodziny i wolności deklarujemy, że samorząd, który reprezentujemy – zgodnie z naszą wielowiekową kulturą życia społecznego – nie będzie ingerować w prywatną sferę życia Polek i Polaków. Nie damy narzucić sobie wyolbrzymianych problemów i sztucznych konfliktów, które niesie ze sobą ideologia LGBT” – zapisano w dokumencie. Sprawa przyjęcia deklaracji ma być dyskutowana również przez rady miejskie w Ostrowie Lubelskim i Urzędowie.",,
Ambasada Rosji przy placu Niemcowa? Jest projekt rezolucji,"Już wkrótce odcinek alei Wisconsin w Waszyngtonie, przy ambasadzie Rosji, może zostać nazwany placem im. Borysa Niemcowa, zamordowanego dwa lata temu nieugiętego krytyka prezydenta Władimira Putina. Projekt rezolucji w tej sprawie przedstawiło dwoje radnych miejskich.","27 lutego, w drugą rocznicę śmierci Niemcowa, opozycjonisty i byłego wicepremiera Rosji, podobną rezolucję zgłosiło dziewięciu senatorów z obu partii politycznych reprezentowanych w Kongresie. Wśród nich był Marco Rubio, który w zeszłorocznych wyborach prezydenckich ubiegał się o nominację Partii Republikańskiej.Jak poinformowali radni – autorzy projektu rezolucji, zwolennicy tego pomysłu w Kongresie zwrócili się do nich z prośbą o zgłoszenie identycznej propozycji w radzie miejskiej na wypadek, gdyby ich ustawa została zablokowana przez innych ustawodawców.Niemcow został zastrzelony na moście w pobliżu Kremla w 2015 r. W lipcu sąd w Moskwie uznał za winnych zamordowania go pięciu Czeczenów powiązanych ze służbami specjalnymi; zostali oni skazani na długoletnie wyroki więzienia. Zdaniem rodziny Niemcowa i wielu jego byłych współpracowników śledztwo i proces doprowadziły tylko do wykrycia i ukarania zabójców, lecz bezkarni pozostają ich mocodawcy.Ewentualne zaakceptowanie propozycji radnych Waszyngtonu i nazwanie imieniem Niemcowa odcinka Wisconsin Avenue, jednej z głównych arterii stolicy, przy której mieści się kompleks budynków rosyjskiej ambasady, będzie miało głównie symboliczne znaczenie. Proponowana nazwa – plac im. Borysa Niemcowa (Boris Nemtsov Plaza) – zostałaby umieszczona na znaku nad obecną nazwą alei; adres pocztowy ambasady pozostałby taki sam. Przesłanie dla PutinaPhil Mendelson, przewodniczący Rady Miejskiej Waszyngtonu i radny z dzielnicy, w której znajduje się rosyjska placówka, wskazuje, że nazwanie odcinka Wisconsin Avenue imieniem Niemcowa będzie dla prezydenta Putina jednoznacznym przesłaniem. – Mieszkańcy Waszyngtonu popierają zasady demokratyczne i wierzą, że ludzie o różnych poglądach politycznych mają prawo do swobody wypowiedzi. Borys Niemcow był człowiekiem, który często mówił prawdę i wszystko wskazuje na to, że zapłacił za to najwyższą cenę – powiedział Mendelson na antenie radia publicznego.Dyskusja stołecznej Rady Miejskiej nad zgłoszoną propozycją odbędzie się 8 grudnia.Pomysł z nadawaniem takich nazw odcinkom ulic nie jest nowy. W 1987 r. prezydent Ronald Reagan nazwał odcinek 16. ulicy, również jednej z głównych arterii Waszyngtonu, przy siedzibie ówczesnej ambasady ZSRR, nazwiskiem Andrieja Sacharowa, rosyjskiego fizyka, dysydenta i laureata Pokojowej Nagrody Nobla.",,
Zanussi: mój film blokowały polskie feministki,"Krzysztof Zanussi rozpoczął w Ankonie nad Adriatykiem we Włoszech zdjęcia do filmu „Obce ciało”. Porusza on tematykę dyskryminowania osób wierzących w korporacji, o czym reżyser opowiedział w wywiadzie dla katolickiego dziennika „Avvenire”. Przyznał, że w Polsce „skrajne skrzydło feminizmu zablokowało produkcję filmu”.","Bohaterem filmu jest młody katolik Fabrizio, którego gra Riccardo Leonelli,odtwórca jednej z ról we wcześniejszym filmie Zanussiego „Głosy wewnętrzne”.Mężczyzna otrzymuje pracę w oddziale wielkiego międzynarodowego koncernuenergetycznego. Jest tam szykanowany, głównie przez bezwzględne kobiety iprzeżywa kryzys wiary oraz staje wobec konfliktu między moralnościąchrześcijańską a mentalnością korporacji. Po kilkudniowych zdjęciach w najpiękniejszych punktach portowego miasta ekipa przeniesie się na dwa miesiące do Moskwy i do Warszawy. Premierępolsko-włoskiej produkcji zapowiedziano na październik. O nowym filmie znanego i nagradzanego we Włoszech polskiego reżyseraobszernie informuje w czwartek dziennik episkopatu „Avvenire”. W wywiadziedla gazety Zanussi powiedział: „Dzisiaj żyjemy w społeczeństwie zasadniczopogańskim, jak w czasach antycznych”. – Kapitalizm początkowo miał także ludzkie oblicze, dzisiaj stracił jecałkowicie. Nabrał nieludzkiego oblicza. Dzisiaj wielkie koncernymiędzynarodowe pożerają ludzi, jak to czyniły wielkie bestie Babilonu –stwierdził reżyser.  – To nie do przyjęcia, to ogromne niebezpieczeństwo – podkreślił. Zdaniem Krzysztofa Zanussiego można znaleźć równowagę między prawami ekonomii i etyką chrześcijańską.  – Trzeba jednak zgodzić się co do tego, co uważamy za wartość nadrzędną: zysk czy człowieka – oświadczył. Zanussi powiedział, że w Polsce „skrajne skrzydło feminizmu zablokowałoprodukcję filmu”. – Nie tolerowało ono tego, że bohaterem jest katolik otoczony przez kobiety bez skrupułów i niemoralne – podkreślił reżyser.  – Ale istnieje także feminizm, który walczy o godność kobiety, całkowicie uzasadniony.",,
Emilewicz: na początku roku wejdą w życie ustawy korzystne dla biznesu,"Od stycznia wejdzie w życie ustawa, która ma ograniczyć zatory płatnicze, i duża część Pakietu Przyjazne Prawo, a od 1 lutego – Mały ZUS Plus – powiedziała w czwartek szefowa MR Jadwiga Emilewicz. Do 1 czerwca 2020 resort zakończy prace nad pakietem proinwestycyjnym – dodała.","– Jak co roku w tym okresie mamy dobre wiadomości dla biznesu. Już 1 stycznia wejdzie w życie ustawa, która ma ograniczyć zatory płatnicze, oraz duża część Pakietu Przyjazne Prawo, czyli m.in. prawo do błędu dla początkujących przedsiębiorców oraz ułatwienia dla rzemiosła, a także – od 1 lutego – Mały ZUS Plus. A w planach na następne miesiące mamy kolejne ułatwienia dla polskich firm – mówiła, cytowana w komunikacie resortu, minister rozwoju Jadwiga Emilewicz.Jak wyjśnił, celem ustawy ograniczającej zatory płatnicze, która ma wejść w życie 1 stycznia, jest wzmocnienie pozycji wierzycieli, w tym „zwłaszcza poprawa pozycji mniejszych firm”. Dodała, że dziś – według szacunków – brak zapłaty w terminie dotyka od 80 do 90 proc. przedsiębiorstw w Polsce. – To taki model biznesowy, w którym silniejsze podmioty gospodarcze kredytują się zamiast w banku, to u swoich mniejszych podwykonawców – zaznaczyła. Wskazała, że ustawa skraca terminy płatności. – Dla administracji skróciliśmy do maksymalnie 30 dni od dnia doręczenia faktury termin zapłaty w transakcjach handlowych, w których dłużnikiem jest podmiot publiczny, z wyłączeniem podmiotów publicznych będących podmiotami leczniczymi – przypomniała. Z kolei termin 60 dni ma obowiązywać w transakcjach, w których wierzycielem jest mikro–, mały lub średni przedsiębiorca, a dłużnikiem – duży przedsiębiorca (tzw. transakcja asymetryczna). Od niezapłaconej faktury będą naliczane odsetki – dodała. Z kolei 1 lutego przyszłego roku wejdzie w życie ustawa, która wprowadzi Mały ZUS Plus. – Podnosi ona pułap przychodowy dla przedsiębiorców, którzy będą mogli skorzystać z obniżonej składki na ubezpieczenia społeczne do 120 tys. zł w skali roku; wówczas przedsiębiorca będzie miał naliczaną składkę na ubezpieczenia społeczne od uzyskiwanych dochodów, jeśli nie przekroczą one 6 tys. zł miesięczne – mówiła. W porównaniu z rozwiązaniem, które obowiązuje od początku tego roku, jak podkreśliła, „rozszerzamy pulę przedsiębiorców, którzy będą mogli skorzystać z tego rozwiązania do ok. 300 tys.”. Uprawnieni do korzystania z Małego ZUS–u w dotychczasowej formule, jak przypominała, powinni zgłosić chęć korzystania z tej ulgi do 8 stycznia 2020 roku. – Następnie – od 1 lutego – będą mogli opłacać składki w ramach Małego ZUS–u Plus, który tego dnia wejdzie w życie – powiedziała. Dodała, że nową podstawę wymiaru składek firmy wskażą w imiennych raportach miesięcznych albo w deklaracjach rozliczeniowych składanych za luty. Z kolei przedsiębiorcy, których Mały ZUS Plus dopiero obejmie, będą mogli zgłosić chęć korzystania z tej ulgi do końca lutego. Również od początku przyszłego roku wchodzi szereg zmian z Pakietu Przyjazne Prawo. – Najciekawsza i oczekiwana zmiana to jest prawo do błędu dla początkujących, czyli tych, którzy nie dłużej niż rok prowadzą działalność gospodarczą lub wznawiają ją po okresie minimum 36 miesięcy od daty wyrejestrowania – tłumaczyła minister. Dzięki takiemu prawu „do żółtej kartki” przedsiębiorca uzyska upomnienie do czasu usunięcia nieścisłości i nie będzie z tego tytułu karany. Emilewicz dodała, że rozwiązaniem z tego pakietu, które wejdzie w życie od 1 lipca przyszłego roku, jest tzw. VAT portowy. – To wprowadzenie rozliczania VAT–u na zasadach ogólnych, czyli do 25 dnia kolejnego miesiąca, a nie – jak ma to miejsce obecnie – do 7 dni, odkąd towar wpłynie do polskich portów – mówiła. Resort ma nadzieję, że to także zachęci importerów, aby korzystali z odpraw w naszych portach, a nie innych portach Morza Bałtyckiego czy Północnego. Minister zapowiedziała, że w I kwartale przyszłego roku ruszą prace nad ustawą o fundacji rodzinnej. – To jest ciąg dalszy prac nad rozwiązaniami pro–sukcesyjnymi (...), poprawiającymi zdolności dziedziczenia firmy nawet w sytuacji, w której uprawnieni do dziedziczenia nie są zainteresowani prowadzeniem działalności gospodarczej swoich rodziców – wyjaśniła. Minister liczy na zakończenie prac nad tymi przepisami do końca pierwszego semestru 2020 r. – Przed nami także pakiet ustaw proinwestycyjnych – zapowiedziała Emilewicz. Dodała, że celem jest zachęcenie przedsiębiorców do inwestowania poprzez rozwiązania podatkowe. Chodzi o to, by za każdą złotówkę wydaną na maszyny, urządzenia, automatyzację produkcji można było odliczyć większą kwotę od podstawy opodatkowania niż zainwestowane środki. Dodała, że jest to rozwiązanie wzorowane na uldze na badania i rozwój. – W uldze na B+R za każdą złotówkę przedsiębiorca może odliczyć 2,5 zł – przypomniała. Zaznaczyła, że wspólnie z Ministerstwem Finansów „MR będzie pracować nad rozwiązaniem z expose premiera (Mateusza) Morawieckiego, czyli estońskim–CIT – pojawieniem się obowiązku podatkowego wtedy, kiedy przedsiębiorcy chcą wypłacać sobie dywidendę”. Emilewicz wskazała, że optymalnym rozwiązaniem byłoby, „gdyby prace na poziomie rządowym skończyły się do 1 czerwca”. Szefowa MR mówiła, że są to rozwiązania proinwestycyjne, podnoszące płynność finansową przedsiębiorstw. – Na przyszły rok chcielibyśmy utrzymać tempo wzrostu gospodarczego na poziomie zakładanym przez premiera, czyli 2–3 proc. więcej niż strefa euro. Mam nadzieję, że za sprawą tych rozwiązań uda nam się ten cel uzyskać – wskazała.",,
USA: syryjskie władze zbudowały krematorium przy więzieniu Sednaya,"Stany Zjednoczone mają dowody na to, że syryjski reżim Baszara al-Asada zbudował krematorium przy więzieniu Sednaya w pobliżu Damaszku.","Według Amnesty International odbywają się tam egzekucje więźniów politycznych, w wyniku których zginąć mogło nawet kilkanaście tysięcy osób.Stuart Jones z amerykańskiego Departamentu Stanu powiedział, że wybudowane przy więzieniu krematorium może służyć do ukrywania dowodów zbrodni przez reżim al-Asada.",,
„Sowiety wkroczyły”. 80 lat temu Rosja dokonała tzw. IV rozbioru Polski,"„Nie znajduję słów, które by oddały nastrój przygnębienia, jaki zapanował. Ani Naczelny Wódz, ani nikt z nas, oficerów Sztabu, nie miał najmniejszych wątpliwości co do charakteru, w jakim Sowiety wkroczyły do Polski” – tak reakcję na wiadomość o sowieckiej napaści na Polskę wspominał szef sztabu Naczelnego Wodza gen. Wacław Stachiewicz. 80 lat temu, 17 września 1939 r., łamiąc polsko-sowiecki pakt o nieagresji, Armia Czerwona wkroczyła na teren Polski. Była to realizacja ustaleń zawartych w tajnym protokole paktu Ribbentrop-Mołotow, których konsekwencją był rozbiór osamotnionej Polski.","Sowiecka napaść na Polskę była realizacją układu podpisanego w Moskwie 23 sierpnia 1939 r. przez ministra spraw zagranicznych III Rzeszy Joachima von Ribbentropa oraz ludowego komisarza spraw zagranicznych ZSRS Wiaczesława Mołotowa, pełniącego jednocześnie funkcję przewodniczącego Rady Komisarzy Ludowych (premiera).Integralną częścią zawartego wówczas sowiecko-niemieckiego paktu o nieagresji był tajny protokół dodatkowy. Jego drugi punkt, dotyczący bezpośrednio Polski, brzmiał następująco: „w wypadku terytorialnych i politycznych przekształceń na terenach należących do Państwa Polskiego granica stref interesów Niemiec i ZSRS przebiegać będzie w przybliżeniu po linii rzek Narwi, Wisły i Sanu. Kwestia, czy w obopólnym interesie będzie pożądane utrzymanie niezależnego Państwa Polskiego i jakie będą granice tego państwa, będzie mogła być ostatecznie wyjaśniona tylko w toku dalszych wydarzeń politycznych. W każdym razie oba rządy rozstrzygną tę kwestię na drodze przyjaznego porozumienia”.Informacja na temat wspomnianego tajnego protokołu nie dotarła do Polski, pomimo tego iż przywódcy alianccy dysponowali wiedzą na jego temat. Oceniając sojusz dwóch totalitarnych mocarstw prof. Andrzej Garlicki w książce „Historia 1815-1939. Polska i Świat” pisał: „Pakt Ribbentrop-Mołotow nazywa się często IV rozbiorem Polski. Ta nazwa dobrze oddaje jego istotę. Dwa sąsiadujące z Polską państwa zawarły porozumienie dotyczące podziału jej terytorium pomiędzy siebie. Po kilku tygodniach porozumienie to zostało zrealizowane. Pakt Ribbentrop-Mołotow przyniósł Hitlerowi pozornie mniejsze korzyści niż Stalinowi: terytorium polskie na zachód od linii Wisły oraz uznanie Litwy za niemiecką strefę wpływów. Ale Hitler otrzymywał równocześnie – i to było bezcenne – gwarancje neutralności Moskwy w jego konflikcie z Zachodem. Groźba wojny na dwa fronty, przynajmniej w najbliższym czasie, przestawała istnieć dla Niemiec. Obaj partnerzy podpisujący pakt na Kremlu traktowali go jako rozwiązanie doraźne. Obaj mieli cele o wiele bardziej ambitne niż rozbiór Polski czy podporządkowanie republik nadbałtyckich. Były to cele sprzeczne, dlatego wojna pomiędzy III Rzeszą i Związkiem Radzieckim była nieunikniona”. Po zaatakowaniu Polski przez wojska niemieckie 1 września 1939 r. strona sowiecka utrzymywała przez następne dni pozory neutralności. Minister Józef Beck wspominał: „Zachowanie ambasadora sowieckiego nie pozostawiało nic do życzenia, zdradzał on nawet chęć rozmów co do możliwości dowozu pewnych towarów przez ZSRS”. „Poleciłem ambasadorowi Grzybowskiemu sondaż u Mołotowa, jakie dostawy przez Sowiety mogłyby być brane pod uwagę, oraz oczekiwałem od niego akcji dla zapewnienia nam tranzytu od państw sprzymierzonych” – zapisał Beck w książce „Ostatni raport”. Stalin przyglądał się reakcji ZachoduNiemcy od trzeciego dnia wojny ponaglali Moskwę, ażeby zajęła obszary uznane w pakcie Ribbentrop-Mołotow za jej strefę interesów. Stalin zwlekał z podjęciem decyzji, czekając na to, jak zachowają się wobec niemieckiej agresji na Polskę Wielka Brytania i Francja. Przyglądał się również jak silny opór Niemcom stawia polskie wojsko. Jednocześnie jednak w ZSRS trwały ukryte przygotowania do wojny. 24 sierpnia 1939 r. rozpoczęto stopniową koncentrację wojsk.3 września komisarz obrony Klimient Woroszyłow wydał rozkaz o podwyższeniu gotowości bojowej w okręgach wojskowych, które miały wziąć bezpośredni udział w ataku na Polskę, oraz rozkaz o rozpoczęciu tajnej mobilizacji. Do działań przeciwko państwu polskiemu przeznaczono dwa fronty: Białoruski – komandarma Michaiła Kowalowa i Ukraiński komandarma Siemiona Timoszenki. W sumie liczyły one co najmniej 620 000 żołnierzy, ponad 4700 czołgów i 3300 samolotów. Po stronie polskiej granicy z ZSRS, liczącej ponad 1400 km, strzegły jedynie przerzedzone oddziały Korpusu Ochrony Pogranicza.„Utraciły ważność umowy zawarte pomiędzy ZSRR a Polską” 17 września 1939 r. o godz. 3 w nocy (według obowiązującego w Polsce czasu środkowoeuropejskiego była godzina pierwsza) do Komisariatu Spraw Zagranicznych w Moskwie wezwany został ambasador RP Wacław Grzybowski, któremu Władimir Potiomkin – zastępca Mołotowa – odczytał treść uzgodnionej wcześniej z Berlinem noty. Władze sowieckie oświadczały w niej m.in.: „wojna polsko-niemiecka ujawniła wewnętrzne bankructwo państwa polskiego. W ciągu dziesięciu dni działań wojennych Polska utraciła wszystkie swoje ośrodki przemysłowe i centra kulturalne. Warszawa, jako stolica Polski, już nie istnieje. Rząd polski uległ rozkładowi i nie przejawia oznak życia. Oznacza to, że państwo polskie i jego rząd faktycznie przestały istnieć. Tym samym utraciły ważność umowy zawarte pomiędzy ZSRS a Polską”.Uzasadniając wkroczenie Armii Czerwonej na teren Rzeczypospolitej Polskiej stwierdzano: „rząd sowiecki nie może pozostać obojętny na fakt, że zamieszkująca terytorium Polski pobratymcza ludność ukraińska i białoruska, pozostawiona własnemu losowi, stała się bezbronna. Wobec powyższych okoliczności Rząd Sowiecki polecił Naczelnemu Dowództwu Armii Czerwonej, aby nakazało wojskom przekroczyć granicę i wziąć pod swoją opiekę życie i mienie ludności Zachodniej Ukrainy i Zachodniej Białorusi. Rząd sowiecki zamierza równocześnie podjąć wszelkie środki mające na celu wywikłanie narodu polskiego z nieszczęsnej wojny, w którą wepchnęli go nierozumni przywódcy i umożliwienie mu zażycia pokojowej egzystencji”.Ambasador Grzybowski zdecydowanie odmówił przyjęcia sowieckiej noty. W tym samym czasie Armia Czerwona rozpoczęła napaść na Polskę. Od godz. 3 do godz. 6 rano jej wojska przekroczyły na całej długości wschodnią granicę z Polską. Przedstawiając plan sowieckiego ataku prof. Wojciech Materski w książce „Tarcza Europy. Stosunki polsko-sowieckie 1918-1939” pisał: „rozkaz jak najszybszego uchwycenia ważnych obiektów militarnych w głębi polskiej obrony poprzez skoncentrowane uderzenia rozcinające wykonywać miały wydzielone spośród wszystkich armii tzw. grupy ruchome (uderzeniowe). Trzy grupy ruchome Frontu Białoruskiego (dzierżyńska, mińska i połocka) otrzymały zadanie opanowania Wilna (poprzez Święciany i Michaliszki), Grodna i Białegostoku (poprzez Wołkowysk). Cztery grupy ruchome Frontu Ukraińskiego (15 korpus, szepietowska, wołoczyska i kamieniecko-podolska), po uchwyceniu w ciągu pierwszych trzech dni agresji rubieży Kowel-Włodzimierz Wołyński-Sokal, miały wyjść na linię rzeki San. Za nimi postępować miały podporządkowane operacyjnie na czas kampanii dowództwu Armii Czerwonej pograniczne oddziały NKWD, likwidując według wcześniej przygotowanych list osoby uznane za elementy antysowieckie, mogące utrudnić trwałe umocnienie się na zdobytych terenach. Rozbite polskie linie obrony miały być atakowane frontalnie przez podstawowe siły obu frontów”. „Sowiety wkroczyły”Łącznie siły Armii Czerwonej skierowane w trzech rzutach przeciwko Rzeczypospolitej wynosiły ok. 1,5 miliona żołnierzy, ponad 6 tys. czołgów i ok. 1800 samolotów. Cytowany powyżej prof. Materski zwracał dodatkowo uwagę na fakt, iż: „Uderzenie dwu frontów sowieckich zostało poprzedzone czterodniowymi intensywnymi działaniami grup sabotażowo-dywersyjnych, które były organizowane na polskich Kresach Wschodnich przez wywiad sowiecki, komunistów i miejscowych nacjonalistów. Działania te okazały się rozleglejsze i skuteczniejsze niż akcja V kolumny poprzedzająca agresję niemiecką”.Reakcję na wiadomość o sowieckiej napaści na Polskę tak wspominał szef sztabu Naczelnego Wodza gen. Wacław Stachiewicz: „Nie znajduję słów, które by oddały nastrój przygnębienia, jaki zapanował. Ani Naczelny Wódz, ani nikt z nas, oficerów Sztabu, nie miał najmniejszych wątpliwości co do charakteru, w jakim Sowiety wkroczyły do Polski. Było dla nas jasne, że dostaliśmy podstępny cios w plecy, który przesądzał ostatecznie o losach kampanii i niweczył ostatnią nadzieję prowadzenia zorganizowanej walki na terenie Polski”. Władze polskie wzywając do unikania walki z Armią Czerwoną nie uznały jej wkroczenia za powód do wypowiedzenia wojny i nie zerwały stosunków dyplomatycznych z Moskwą. Zaistniała sytuacja zadecydowała o tym, iż w nocy z 17 na 18 września prezydent Ignacy Mościcki wraz z rządem polskim i korpusem dyplomatycznym przekroczył granicę rumuńską, planując przedostanie się do Francji. Razem z nimi terytorium polskie opuścił Naczelny Wódz marszałek Edward Śmigły-Rydz.Zdaniem prof. Pawła Wieczorkiewicza, rozkaz marszałka Śmigłego-Rydza wydany 17 września „wprowadził w efekcie zamęt i utrudnił, czy wręcz uniemożliwił organizację obrony Kresów Wschodnich, tam gdzie istniały po temu jakiekolwiek szanse”. Rozkaz ten nie dotarł jednak do wielu oddziałów, a przez część dowódców uznany został za prowokację. Do starć z Armią Czerwoną dochodziło w wielu miejscach. Na Polesiu i Wołyniu improwizowana grupa KOP dowodzona przez gen. Wilhelma Orlika-Rueckemanna stoczyła z Sowietami kilkanaście potyczek i dwie bitwy: pod Szackiem 28-29 września i Wytycznem w pow. włodawskim 1 października. Na Polesiu z Armią Czerwoną walczyły także: dowodzony przez ppłk. Nikodema Sulika-Sarneckiego pułk KOP „Sarny”, brygada KOP „Polesie” oraz jednostki KOP „Kleck” i „Baranowicze”. Z kolei w Kodziowcach, niedaleko Grodna, w nocy z 21 na 22 września doszło do bitwy, w której 101 pułk ułanów przez kilka godzin zatrzymywał przeważające siły sowieckie, niszcząc m.in. 22 czołgi. Na Wileńszczyźnie i Nowogródczyźnie z Sowietami walczyły oddziały KOP „Iwieniec”, „Głębokie” i „Krasne”.Wkraczającym oddziałom Armii Czerwonej opór stawiały również miasta, wśród których najbardziej zacięty i tragiczny bój stoczyło Grodno. Walki z Wehrmachtem i Armią Czerwoną toczyła dowodzona przez gen. Franciszka Kleeberga Samodzielna Grupa Operacyjna „Polesie”, w skład której weszli m.in. marynarze Pińskiej Flotylli Wojennej.Równie bestialscy jak NiemcyW sumie w starciach z Armią Czerwoną zginęło ok. 2,5 tys. polskich żołnierzy, a ok. 20 tys. było rannych i zaginionych. Do niewoli sowieckiej dostało się ok. 250 tys. żołnierzy, w tym ponad 10 tys. oficerów, którzy na mocy decyzji podjętej 5 marca 1940 r. przez Biuro Polityczne WKP(b) zostali rozstrzelani.Straty sowieckie wynosiły ok. 3 tys. zabitych i 6-7 tys. rannych. Wkraczająca na ziemie Rzeczypospolitej Armia Czerwona zachowywała się równie bestialsko jak wojska niemieckie. Przykładów zbrodni popełnianych na polskich wojskowych, policjantach i cywilach jest wiele, m.in. w Grodnie po zajęciu miasta Sowieci wymordowali ponad 300 jego obrońców, na Polesiu 150 oficerów, a w okolicach Augustowa 30 policjantów. San-Bug-Narew-Pisa28 września 1939 r. podczas kolejnej wizyty Ribbentropa w Moskwie zawarty został „Traktat Sowiecko-Niemiecki o Granicy i Przyjaźni”, któremu towarzyszyły tajne protokoły dodatkowe. We wstępie do traktatu stwierdzano: „Rząd Rzeszy Niemieckiej i rząd ZSRS uznają, po upadku dotychczasowego państwa polskiego, za wyłącznie swoje zadanie przywrócenie na tym terenie pokoju i porządku oraz zapewnienie żyjącym tam narodom spokojnej egzystencji, zgodnej z ich narodowymi odrębnościami”. Zgodnie z propozycją Stalina przeprowadzona została korekta podziału terytorialnego ziem polskich. Granica pomiędzy ZSRS a III Rzeszą przebiegać miała odtąd wzdłuż linii rzek San-Bug-Narew-Pisa.Jak pisał prof. Andrzej Paczkowski w książce „Pół wieku dziejów Polski 1939-1989”: „Stalin proponując nowelizację tajnej klauzuli układu z 23 sierpnia i »oddając« Niemcom ziemie polskie aż do linii Bugu (zamiast Wisły) – w zamian za przesunięcie do »radzieckiej strefy wpływów« Litwy – miał niewątpliwie na celu pozbycie się terytoriów o przygniatającej przewadze ludności polskiej, a tym samym poważnego problemu politycznego”.Przedstawiciele dwóch totalitarnych mocarstw ustalili również, iż „nie będą na swoich terenach tolerować żadnej polskiej agitacji, która przenikałaby na terytorium drugiej strony. Wszelkie próby takiej agitacji na ich terenach będą likwidowane, a obie strony będą się informowały wzajemnie o podejmowanych w tych celach środkach”.W wyniku dokonanego rozbioru Polski Związek Sowiecki zagarnął obszar o powierzchni ponad 190 tys. km kw. z ludnością liczącą ok. 13 mln. Okrojona Wileńszczyzna została przez władze sowieckie w październiku 1939 r. uroczyście przekazana Litwie. Nie na długo jednak, bowiem już w czerwcu 1940 r. Litwa razem z Łotwą i Estonią weszła w skład ZSRS. Liczba ofiar wśród obywateli polskich, którzy w latach 1939-1941 znaleźli się pod sowiecką okupacją, do dziś nie jest w pełni znana.Prof. A. Paczkowski odnosząc się do tej kwestii w książce „Czarna księga komunizmu. Zbrodnie, terror, prześladowania” pisał: „Uważa się, że w ciągu niespełna dwóch lat władzy sowieckiej na ziemiach zabranych Polsce represjonowano w różnych formach – od rozstrzelania, poprzez więzienia, obozy i zsyłki, po pracę przymusową – ponad 1 milion osób (...). Nie mniej niż 30 tysięcy osób zostało rozstrzelanych, a śmiertelność wśród łagierników i deportowanych szacuje się na 8-10 proc., czyli zmarło zapewne 90-100 tysięcy osób”.",,
Sąd nie będzie wnosił o dyscyplinarkę dla Tulei,Kierownictwo Sądu Okręgowego nie zamierza podejmować żadnych kroków w celu wszczęcia postępowania dyscyplinarnego wobec sędziego Igora Tulei – poinformowała rzeczniczka sądu ds. cywilnych sędzia Maja Smoderek.,"Dodała, że każdy może złożyć wniosek o takie postępowanie, ale decyzje w tej sprawie podejmuje niezależny rzecznik dyscyplinarny. Wnioski będą rozpatrywane przez niezależnego rzecznika dyscyplinarnego i on podejmie decyzję, czy wszcząć postępowanie dyscyplinarne.Postępowania dyscyplinarnego dla sędziego domaga się prawica, bronią go m.in. były i obecny prezes Trybunału Konstytucyjnego.Sąd w piątek skazał dr. Mirosława G. na rok więzienia w zawieszeniu na dwa lata i grzywnę za przyjęcie ponad 17,5 tys. zł od pacjentów; uniewinnił go od 23 zarzutów, m.in. mobbingu. Sąd krytycznie ocenił metody działania CBA i prokuratury w sprawie. – Nocne przesłuchania, zatrzymania – taktyka organów ścigania w tej sprawie dra Mirosława G. może budzić przerażenie – mówił 42-letni sędzia Igor Tuleya. – Budzi to skojarzenia nawet nie z latami 80., ale z metodami z lat 40. i 50. – czasów największego stalinizmu – dodał.Były szef CBA Mariusz Kamiński (obecnie wiceprezes PiS) zapowiedział skargę dyscyplinarną wobec sędziego. Dodał, że oczekuje, iż przełożeni wypowiedzą się, czy jego zachowania nie wystawiają na szwank godności wykonywania zawodu sędziego.Wniosek o „dyscyplinarkę” wobec Tulei złoży też szef Solidarnej Polski Zbigniew Ziobro. Dodał, że to odpowiedź na apel ppłk. Franciszka Oremusa, prezesa Stowarzyszenia Żołnierzy Armii Krajowej i Więźniów Politycznych w Krakowie. Oremus jest oburzony słowami Tulei. Opowiadał mediom o torturach, jakie stosowano wobec niego i jego kolegów w okresie stalinowskim – m.in. rażeniu prądem, biciu, trzymaniu zimą w celi bez szyb i w karcerach, gdzie nagich więźniów polewano zimną wodą.Przewodniczący Krajowej Rady Sądownictwa Antoni Górski oświadczył: – Jako starszy kolega pana sędziego, który pamięta tamte czasy, jako reprezentant środowiska sędziowskiego chciałem przeprosić wszystkie osoby, które poczuły się dotknięte porównaniem do okresu stalinowskiego. Jego zdaniem, takie porównanie było „niestosowne”, ale nie uważa on, aby była to materia na postępowanie dyscyplinarne.Według prezesa TK prof. Andrzeja Rzeplińskiego „wydany wyrok można komentować; komentować może go także sędzia, który wyrok wydał”. Podkreślił, że uzasadnienie powinno odnosić się do tego, co jest w aktach sprawy i zawierać zarówno motywy prawne, jak też publicystyczne. O dopuszczalności słów Tulei przekonany jest też b. prezes TK Jerzy Stępień, który „nieporozumieniem” nazwał postulaty wszczynania przeciw sędziemu postępowaniadyscyplinarnego.– Jeśli w aktach sprawy, w wystąpieniach końcowych stron, znalazły się powody, żeby mówić o czasach stalinowskich, to miał prawo tak powiedzieć – uważa przewodniczący stowarzyszenia sędziów Iustitia Maciej Strączyński.Minister sprawiedliwości Jarosław Gowin ocenił, że sędzia „poszedł za daleko, wypowiedź ta była niestosowna”. Jego zdaniem, nie było tu uchybienia dyscyplinarnego.",,
Europoseł PO o Falencie: Biedaczysko na głowę choruje i nic więcej,"Przewodniczący SLD Włodzimierz Czarzasty odniósł się na Twitterze do listu Marka Falenty, o którym poinformowała „Gazeta Wyborcza”. Jak stwierdził lider Sojuszu, jedynym uzasadnieniem jego napisania i ujawnienia jest chęć zabezpieczenia się Falenty, gdyby „z jakichś powodów” w więzieniu stała mu się krzywda i zmarł. „Coraz częściej słychać z wiadomych kręgów, że biedaczysko na głowę choruje i nic więcej” – odpowiedział mu europoseł Platformy Adam Szejnfeld.","„To polisa na życie Falenty” – tak Włodzimierz Czarzasty określił list skazanego biznesmena do prezesa PiS Jarosława Kaczyńskiego. „Ale chyba nie ubezpieczył się sam od siebie. A ludzie psychicznie chorzy, niezrównoważeni, często targają się na własne życie. Tego chyba nie uwzględnił” – skomentował Adam Szejnfeld.",,
"Orban atakuje zieloną gospodarkę: jeśli chcemy mieć tanią energię, jesteśmy skazani na Rosję","– Unia Europejska jest skazana na Rosję, jeśli chcemy mieć tanią energię –  przekonywał Viktor Orban podczas pobytu w Warszawie. Węgierski premier wziął udział w gali 25-lecia Krajowej Izby Gospodarczej. – Ktoś powinien powiedzieć na głos, że dla naszych niezbyt bogatych krajów, zielona energia jest za droga – dodał.","Orban podkreślił w swoim wystąpieniu, że państwa Europy Środkowej muszą teraz konkurować z państwami, które nie doświadczyły komunizmu i mogły dłużej gromadzić niezbędny kapitał finansowy. Tłumaczył, że utrzymać konkurencyjność gospodarek można tylko dzięki tanim surowcom z Rosji.Według niego „ktoś powinien powiedzieć na głos, że dla naszych niezbyt bogatych krajów, zielona energia jest za droga”. Orban podkreślił, że bez Rosji Europa nie będzie miała konkurencyjnych cen energii. – Trzeba złamać pewne tabu. W Europie to koszt wytworzenia energii powinien być najważniejszy. Klimat to jest drugorzędna sprawa – mówił premier Węgier. Węgry otrzymają od Rosji gaz wart 3 mld euro w ciągu 4-5 latW środę po wizycie prezydenta Rosji Władimira Putina w Budapeszcie, Orban poinformował, że Węgry otrzymają od Rosji gaz o wartości 3 mld euro w ciągu najbliższych 4-5. Orban powiedział, że rząd uniknął zawarcia już teraz kolejnej umowy z Rosją na dostawy gazu. Według niego nie byłoby to obecnie korzystne w związku z ogromną niestabilnością cen ropy – informuje portal gospodarczy vg.hu.Ustalono natomiast, że 3 mld euro z sumy, jaką Budapeszt powinien zapłacić Moskwie do końca roku zgodnie z obowiązującą od 1996 r. umową, będzie przelewane w miarę otrzymywania gazu. Problem polegał na tym, żezapotrzebowanie Węgier na gaz znacznie się zmniejszyło w ciągu ostatnich 6-7lat i nie odbierały one minimalnej ilości zapisanej w kontrakcie, chociażmiały obowiązek za nią zapłacić.Przy obecnej cenie 260 dol. za tys. m sześc. gazu Węgry będą miały za sumę 3mld euro zapewniony gaz na około 4-5 lat. Postulaty z okazji 25-lecia transformacjiW czwartek w Warszawie na gali z okazji 25-lecia Krajowej Izby Gospodarczej,  udział oprócz premiera Węgier wzięli m.in. prezydent Bronisław Komorowski, wicepremier i minister gospodarki Janusz Piechociński, prezes Narodowego Banku Polskiego Marek Belka, byli prezydenci Lech Wałęsa iAleksander Kwaśniewski, a także marszałek Senatu Bogdan Borusewicz.KIG skupia ponad 150 organizacji biznesowych, w tym regionalne izbygospodarcze. Powstała w 1990 r. Jest członkiem Eurochambres, czyliStowarzyszenia Europejskich Izb Przemysłowo-Handlowych i Międzynarodowej Izby Handlowej w Paryżu. KIG ma też podpisane umowy o współpracy z większością narodowych izb gospodarczych na świecie. Od 2008 r. wiceprezesem Eurochambres jest prezes KiG Andrzej Arendarski. Premier Węgier podczas gali otrzymał nagrodę „Złoty Parasol”. – Nagroda powstała w 2010 roku na 20-lecie Krajowej Izby Gospodarczej. Przyznaje ją prezes KIG za wybitne zasługi. Premier Węgier Viktor Orban otrzymał „Złoty Parasol” za działania proprzedsiębiorcze i obniżenie podatku CIT do 10 proc. – powiedziała w rozmowie z tvp.info rzeczniczka prasowa KIG Agnieszka Durlik-Khouri.",,
Kolejna rezolucja w sprawie Polski?  „Umrze śmiercią naturalną”,"– Widać, w jaki sposób zachowują się frakcje nieżyczliwe w stosunku do Polski. One chciałyby cały czas się zajmować Polską, w sytuacji kiedy tak naprawdę Unia Europejska ma na głowie poważniejsze problemy – mówił w programie „Polityka przy kawie” TVP1 Zbigniew Kuźmiuk (PiS). Europoseł odniósł się do informacji, że w Parlamencie Europejskim powstaje projekt kolejnej rezolucji ws. Polski, tym razem dotyczący zaostrzenia prawa aborcyjnego.","W ubiegłą środę Parlament Europejski przyjął rezolucję dotyczącą sytuacji w Polsce, w której eurodeputowani wyrazili zaniepokojenie kryzysem wokół Trybunału Konstytucyjnego. Pojawiły się też informacje, że europosłowie z frakcji Zielonych przygotowują projekt kolejnej rezolucji, tym razem odnoszącej się do tzw. praw podstawowych; ma dotyczyć zaostrzenia prawa aborcyjnego w naszym kraju.  „Propozycja umrze śmiercią naturalną” Do sprawy odniósł się w programie „Polityka przy kawie” w TVP1 Zbigniew Kuźmiuk, eurodeputowany PiS. – Takie propozycje pojawiły się już przy tej rezolucji. Tam rzeczywiście skrajna lewica, komuniści zgłosili do tej rezolucji poprawki i zostały one odrzucone – zauważył. Tym razem za projektem maja stać Zieloni. – Prawdopodobnie poprą ją komuniści, ale to są dwie frakcje, które liczą sumarycznie ok. 90 europosłów. Nasza frakcja (Europejskich Konserwatystów i Reformatorów – red.) na pewno tej rezolucji nie poprze. Nie sądzę, żeby poparli ją chadecy, więc w związku z tym ta propozycja umrze śmiercią naturalną – ocenił Kuźmiuk. Gratka dla PEEuroposeł podkreślił przy tym, że przykład ten obrazuje mechanizm działania pewnych grup w PE. – Widać, w jaki sposób zachowują się frakcje nieżyczliwe w stosunku do Polski. One chciałyby cały czas się zajmować Polską, w sytuacji kiedy tak naprawdę Unia Europejska ma poważniejsze problemy na głowie, mam na myśli imigrację – wyjaśniał. Przypomniał, że wcześniej w podobnej sytuacji były Węgry. – W poprzedniej kadencji było co najmniej kilkanaście rezolucji  zaadresowanych do tego kraju, a teraz jest wobec drugiego kraju, znacznie większego – mówił. Dodał, że „Węgry ekonomicznie wyszły na prostą, więc trudno mieć teraz pretensje do Węgrów, w związku z tym teraz  trafiła się Polska”. – To jest specjalna gratka, jak sądzę dla Parlamentu Europejskiego, bo w dużej mierze odwraca uwagę od zasadniczych problemów – ocenił. Według polityka innym celem rezolucji jest „próba pokazania, że nie warto się przeciwstawiać głównemu nurtowi”. Podkreślił, że gdyby państwa bałtyckie, Węgry i Polska i kilka innych krajów Europy Środkowo-Wschodniej zwarły szeregi, mogłyby blokować inicjatywy takich krajów jak Francja czy Niemcy, a to nie wszystkim odpowiada.",,
105 lat temu urodził się Jan Karski. Jako pierwszy informował aliantów o Holocauście,"105 lat temu, 24 kwietnia 1914 r., w Łodzi urodził się Jan Karski, bohater Polskiego Państwa Podziemnego. Karski jako pierwszy przekazał przywódcom państw alianckich informacje o okrucieństwach i masowych zbrodniach, jakich Niemcy dopuszczali się na Żydach na terenie Polski.","Jan Karski (właściwie Jan Kozielewski) urodził się w Łodzi. Po ukończeniu w 1935 r. studiów prawniczych i dyplomatycznych na Uniwersytecie Jana Kazimierza we Lwowie pracował jako urzędnik Ministerstwa Spraw Zagranicznych. We wrześniu 1939 r. jako żołnierz artylerii konnej dostał się do niewoli sowieckiej. Dwa miesiące później zbiegł z transportu i wrócił do Warszawy, gdzie rozpoczął działalność konspiracyjną. Ze względu na doskonałą pamięć i znajomość języków obcych powierzono mu obowiązki politycznego kuriera władz Polskiego Państwa Podziemnego. W styczniu 1940 r. udał się jako kurier i emisariusz do Paryża i Angers. W czasie kolejnej misji do Francji został aresztowany przez gestapo. Po brutalnych przesłuchaniach próbował popełnić samobójstwo, obawiając się, że podczas kolejnych tortur może zdradzić Niemcom istotne informacje o polskim podziemiu. Odratowany, trafił do więziennego szpitala, z którego został uwolniony dzięki akcji Związku Walki Zbrojnej. W 1942 r. pod pseudonimem Jan Karski, którego odtąd stale używał, wyruszył w kolejną misję, tym razem do Wielkiej Brytanii i Stanów Zjednoczonych. Jednym z jego głównych zadań było poinformowanie aliantów o tragicznej sytuacji ludności żydowskiej pod okupacją niemiecką. Zbierając informacje na ten temat, dwukrotnie przedostał się do warszawskiego getta, a także do obozu przejściowego w Izbicy, z którego Żydzi kierowani byli do obozów zagłady. Karski na początku czerwca 1943 r. został wyposażony w amerykańską wizę dyplomatyczną. W połowie tego miesiąca drogą morską dotarł do Nowego Jorku. Podczas pobytu za oceanem, podobnie jak w przypadku misji w Wielkiej Brytanii, polski emisariusz spotykał się z politykami, dyplomatami, dziennikarzami i przedstawicielami świata kultury. 28 lipca 1943 r. w Białym Domu przyjął go prezydent USA Franklin Delano Roosevelt. Kurier Polskiego Państwa Podziemnego napisał w zachowanej notatce, że ich rozmowa zaczęła się „od wyrażenia wdzięczności”, a dla Polaków – jak relacjonował Karski – „walczących w Kraju, fakt, iż Prezydent Roosevelt interesuje się nami i chce być poinformowany, ma ogromne znaczenie; być może Prezydent sam nie wie, że jego imię w Polsce znaczy więcej niż jakiekolwiek inne i patrzymy na niego jak na tego, który będzie i powinien organizować pokój na zasadach sprawiedliwości i ludzkości (…)”. Karski przywołuje fragment rozmowy, podczas której Roosevelt miał powiedzieć: „Z Niemcami porachujemy się po wojnie za wszystko, co zrobili. Największa i prawdziwa pomoc, jakiej możemy udzielić, wiedzie poprzez zwycięstwo. Jak najszybsze pokonanie Hitlera”. Karski wspominał później, że mimo iż z zaciekawieniem słuchało go wielu wpływowych ludzi, w tym sam amerykański prezydent, to nie dowierzali oni ogromowi zbrodni, jaką Niemcy popełniali na Żydach. Przewodniczący Sądu Najwyższego USA Felix Frankfurter po wysłuchaniu doniesień Karskiego o Holokauście powiedział: „Mój umysł, moje serce, są tak skonstruowane, że nie mogę tego przyjąć do wiadomości. Jestem sędzią narodu. Wiem, co to znaczy być człowiekiem. Znam ludzi. To niemożliwe. Nie! Nie!”. Legendarny polski emisariusz po latach przyznał, że na przełomie 1942 i 1943 r. wiedział już, iż „tragedia żydowska – jej przeciwdziałanie – nie mieści się w strategii alianckiej”. Jak tłumaczył, „alianci nie zrobią nic, żeby zareagować na to, co się stało z Żydami. Mają inne, ważniejsze sprawy na głowie. Wygranie w jak najkrótszym czasie, oszczędzając własnych ludzi, dwóch wojen: z Japonią, a w Europie oczywiście z Niemcami. A najważniejsze nie zrobić niczego, co mogłoby antagonizować Rosję”. Zachodni przywódcy, a nawet niektórzy liderzy organizacji żydowskich w USA, nie dawali wiary jego wstrząsającym relacjom o Holokauście. Nie wpłynęły one na politykę państw sprzymierzonych w czasie wojny, opierającą się na założeniu, że jedynym sposobem uratowania Żydów jest pokonanie najpierw nazistowskich Niemiec. Po wojnie Jan Karski zdecydował się pozostać na emigracji w Stanach Zjednoczonych. Podjął studia z zakresu nauk politycznych i obronił doktorat na Uniwersytecie Georgetown w Waszyngtonie, gdzie przez dalsze 40 lat wykładał stosunki międzynarodowe i teorię komunizmu. Wśród jego studentów znalazł się m. in. przyszły prezydent Bill Clinton. Karski był również autorem kilku książek. Najsłynniejsza z nich, „Tajne państwo” („Story of a Secret State”), została opublikowana w 1944 r. w USA i stała się bestsellerem, przetłumaczonym na wiele języków. Książka opowiada o wojennych losach Karskiego – jego misjach kurierskich, ujęciu przez gestapo, torturach i uwolnieniu przez podziemie. Przedstawia też strukturę Polskiego Państwa Podziemnego i wojenną codzienność. Karski pisał ją między marcem a sierpniem 1944 r. w wynajętym przez polską ambasadę pokoju na Manhattanie. W promocję zaangażowano Emery'ego Reevesa, agenta literackiego reprezentującego w Ameryce m.in. Winstona Churchilla. Książka zrobiła furorę na amerykańskim rynku. Osiągnęła nakład 360 tys. egzemplarzy, podpisano kontrakty na jej wydanie w językach: szwedzkim, norweskim, duńskim, francuskim, hiszpańskim, portugalskim i arabskim. Sytuacja zmieniła się po Jałcie – książka krytykująca ZSRR i Stalina stała się niewygodna. Wokół niej zaczęła narastać atmosfera niechęci, a edytorzy zaczęli wycofywać się z kontraktów. „Tajne państwo” pozostało jednak na długie lata jedną z niewielu wiarygodnych, dostępnych na Zachodzie prac opisujących okupacyjną rzeczywistości Polski. W Polsce po raz pierwszy ukazała się w 1999 r., w 55 lat po amerykańskim pierwodruku. Przed śmiercią Karski pracował nad wspomnieniami ze spotkań z najbardziej znanymi postaciami polskiego ruchu oporu, politykami USA i Wielkiej Brytanii oraz działaczami żydowskimi. – W czasie wojny poznałem wszystkich ludzi, którzy coś znaczyli w kraju i na emigracji. Swoje wspomnienia zacząłem od kontaktów z Sikorskim, Mikołajczykiem, Borem-Komorowskim i Grotem-Roweckim. Dyktuję je na dyktafonie, ktoś będzie musiał to przepisać – mówił w styczniu 2000 r. Karski otrzymał wiele prestiżowych wyróżnień – uhonorowano go m. in. tytułem Sprawiedliwego wśród Narodów Świata, osiem uczelni polskich i zagranicznych przyznało mu doktoraty honoris causa, był kawalerem Orderu Orła Białego i honorowym obywatelem Izraela. Sam natomiast ufundował nagrodę im. Jana Karskiego i Poli Nireńskiej (jego żony) przyznawaną co roku wspólnie przez YIVO w Nowym Jorku i Żydowski Instytut Historyczny w Warszawie autorom publikacji przedstawiających rolę i wkład Żydów polskich w polską kulturę. Karski zmarł 13 lipca 2000 r. w Waszyngtonie. W 2012 r. prezydent USA Barack Obama uhonorował pośmiertnie Karskiego Medalem Wolności, najwyższym cywilnym odznaczeniem amerykańskim.",,
"„Jedność staje się faktem”. Kaczyński, Ziobro, Gowin porozumieli się",Prezes PiS Jarosław Kaczyński podpisał polityczne porozumienie z liderem Solidarnej Polski Zbigniewem Ziobrą oraz szefem Polski Razem Jarosławem Gowinem. Politycy uczestniczyli w spotkaniu środowisk prawicowych w ramach zgromadzenia obywatelskiego „Czas na zmiany”.,"Do podpisania porozumienia ws. współpracy doszło w Warszawie, podczasspotkania mającego na celu zjednoczenie prawicy, które zorganizowało PiS.    – Ważne jest to, żeby wiedzieć jaka jest sytuacja, ale ważnejest też to, żeby wiedzieć jak tą sytuację zmienić. Jedno jest pewne zmianaprowadzi poprzez jedność, (...) ta jedność staje się faktem – powiedziałJarosław Kaczyński podczas swojego wystąpienia kończącego spotkanie.  Po tych słowach zaprosił na scenę Zbigniewa Ziobrę i Jarosława Gowina.– Jesteśmy razem, razem zmienimy Polskę, razem zwyciężymy – podkreśliłsiadając do stołu, by podpisać porozumienie polityczne z liderami Solidarnej Polski i Polski Razem. Podpisanie porozumienia o współpracy wieńczy długotrwałe i pełne zwrotówrozmowy PiS z Solidarną Polską i Polską Razem. Do ostatniej chwili nie byłowiadomo czy liderzy tych dwóch partii pojawią się na sobotnim spotkaniu,które było kolejną już inicjatywą PiS mającą zjednoczyć prawicę.  Trudna droga do pojednania  Wcześniej zarówno Ziobro jak i Gowin spotykali się kilkukrotnie zkierownictwem PiS i rozmawiali o możliwościach współpracy – bez efektów.Przed tygodniem partia Jarosława Kaczyńskiego zorganizowała konwencjęzjednoczeniową, na którą zaproszeni zostali przedstawiciele Polski Razem iSolidarnej Polski. Liderzy PR i SP nie pojawili się jednak na konwencji, gdyż PiS nie spełniło ich postulatów. Podczas środowej konferencji prasowej Kaczyński kolejny raz mówił, że prawica w Polsce powinna być zjednoczona. Przestrzegał też, że rozmów z liderami SP i PR „nie będzie ciągnął w nieskończoność”. – Każdy musi podjąć decyzję, że złe są interesy partykularne, bo te formacje nie są w stanie istnieć dalej na scenie parlamentarnej, czy też wziąć wspólny udział w przedsięwzięciu i powrócić do tego, czego prawica potrzebuje. Prawica powinna być zjednoczona – mówił szef PiS. Zadeklarował też, że jego ugrupowanie jest w stanie zapomnieć „o wszystkim co było złe” na prawicy. – Było tego sporo, ale moment jest taki, że trzeba umieć zapomnieć – zadeklarował. Dodał, że inne partie też muszą zapomnieć opolityce małych grup.   „Rządzić bez kłótni” – Żeby nie chcieli wracać do lat 90., tylko żebychcieli, aby prawica mogła w Polsce rządzić i to efektywnie. Najpierw wygrać, a potem – bez ciągłych kłótni – rządzić – mówił Kaczyński.Po tych słowach Kaczyńskiego jeszcze w środę doszło do kolejnego spotkaniaPiS z SP i PR. Niektórzy przedstawiciele tych partii oceniali, że rozmowy idą w dobrym kierunku. W sobotnim zgromadzeniu „Czas na Zmiany” zorganizowanym w Centrum Expo XXI w Warszawie wzięli też udział m.in. przedstawiciele NSZZ „Solidarność”, klubów „Gazety Polskiej”, Ruchu Społecznego im. Prezydenta RP Lecha Kaczyńskiego, Solidarności Rolników Indywidualnych, Akademickiego Klubu Obywatelskiego im. Prezydenta Lecha Kaczyńskiego. CZYTAJ TAKŻE „Zaczynamy od nowa”. Kurski i Mularczyk na konwencji PiS",,
Jacek Łączyński o zwycięstwie polskich koszykarzy: Dzieje się coś pięknego,"– Jest pięknie, ale może jeszcze być jeszcze piękniej. Nasi reprezentanci pokazują, ile w sporcie znaczy determinacja i charakter. Wielkie słowa uznania należą się naszym zawodnikom, bo Rosjanie to bardzo niewygodny przeciwnik – mówi w rozmowie z portalem tvp.info Jacek Łączyński.","Reprezentacja Polski wygrała kolejny mecz na mistrzostwach świata. Wierzył pan w to, że możemy pokonać Rosjan? Oczywiście, że tak. Rosjanie to bardzo solidna drużyna, u każdego na świecie wzbudza szacunek. Wprawdzie ostatnio mieli sporo problemów organizacyjnych, nie brali udziału w igrzyskach olimpijskich czy mistrzostwach świata, ale na mistrzostwach Europy potrafili zająć czwarte miejsce. Przed turniejem w Chinach wypadło im jednak siedmiu zawodników i pierwszy rozgrywający. Wprawdzie Michaił Kułagin imponował skutecznością, ale widać było, że brakuje im sił. Fajnie, że wygraliśmy z nimi. Co ciekawe, poprzedni triumf przed czterema laty też miał miejsce 6 września. Czy kluczem do wygranej była skuteczność z rzutów osobistych? Trafiliśmy aż 35 na 38 prób. To fantastyczna sprawa. Takie statystyki się nie zdarzają i naszym koszykarzom należy się szacunek. Miałem okazję komentować mecz Rosji z Argentyną na trwających mistrzostwach i rzuciło mi się w oczy to, że grają bardzo twardo. Widać było, że aby stawić im czoła, trzeba będzie poświęcić trochę zdrowia. Taka skuteczność pokazuje niezwykłą mentalną siłę drużyny Mike’a Tylora. Wydaje się, że osobiste to najłatwiejszy element koszykówki, a to tak naprawdę walka samego z sobą. Trzeba umieć wytrzymać ciśnienie, a to nie zawsze jest taką łatwą sprawą. Najlepiej pokazali to Turcy, którzy marnując kilka rzutów osobistych pożegnali się z turniejem. Losy meczu udało nam się odwrócić w ostatniej kwarcie. Wcześniej Rosjanie byli lepsi. Czy do końca wierzył pan w sukces? Mówi się, że w koszykówce mecz zaczyna się tak naprawdę w 35. minucie. Jeśli żadna z drużyn nie wypracowała sobie dużej przewagi, to wszystko może się zdarzyć. Wtedy na parkiecie można oddzielić chłopców od mężczyzn. Wygraliśmy, bo byliśmy zespołem. Pokazaliśmy niesamowitą konsekwencję i wiarę we własne umiejętności. Nawet, gdy nam nie szło, nie załamaliśmy się, konsekwentnie realizując założenia. Świetną zmianę dał Łukasz Koszarek. Kto pana zdaniem jeszcze zasługuję na laurkę? Cała drużyna. Koszarek faktycznie dał impuls do ataku. Zmienił Slaughtera, który nie błyszczał tak jak w poprzednich meczach. Zwłaszcza jeśli chodzi o skuteczność. Łukasz świetnie się odnalazł i pokazał, jak wiele znaczy dla tej drużyny pomimo upływających lat. Swoje w końcówce dorzucili też Aaron Cel, Adam Waczyński i Damian Kulik. No i oczywiście Mateusz Ponitka, który tradycyjnie już był wszędzie.",,
Biblia zniknęła ze sklepów internetowych w Chinach,"Na głównych platformach sprzedaży internetowej w Chinach nie można już kupić Pisma Świętego, które do niedawna było tam dostępne. Według dziennika „South China Morning Post” sugeruje to kampanię władz przeciwko rozpowszechnianiu religii w sieci.","Zmiana została zaobserwowana w czasie, gdy Pekin i Watykan negocjują porozumienie w sprawie ordynacji biskupów, które mogłoby w dalszej perspektywie doprowadzić do wznowienia stosunków dyplomatycznych, zerwanych w 1951 r. Biblii nie znajdzie się w największych serwisach sprzedaży internetowej Taobao i JD.com ani w nieco mniej popularnych Dang Dang czy Amazon.cn. Wciąż dostępne są natomiast inne chrześcijańskie książki, w tym analizy Pisma Świętego. – To się prawdopodobnie zaczęło 30 marca. (...) Niektóre sklepy, które sprzedawały chrześcijańskie książki na Taobao, zostały zablokowane na stałe – powiedział pracownik jednego z chińskich wydawnictw. Dodał, że księgarnie chrześcijańskie są poddawane regularnym inspekcjom ministerstwa kultury. Urzędnicy odwiedzili we wtorek jedną z takich księgarni w Pekinie i ostrzegli, że zagraniczne publikacje nie mogą już być sprzedawane.  Biblia „do dystrybucji wewnętrznej” Władze w Pekinie wielokrotnie powtarzały, ostatnio w tym tygodniu, że nie dopuszczą, aby „zagraniczne siły” wtrącały się w sprawy religijne w Chinach. Chińskie władze od lat klasyfikują Biblię jako książkę „do dystrybucji wewnętrznej”, co oznacza, że może być oficjalnie sprzedawana tylko przez działające w kraju Kościoły chrześcijańskie, które są nadzorowane przez odpowiednie urzędy. Do niedawna władze przymykały jednak oko na handel świętymi księgami w internecie. – Zakaz nie był dotychczas surowo egzekwowany – ocenił dyrektor Szkoły Teologii w Chung Chi College. Jego zdaniem zaostrzenie kontroli ma na celu powstrzymanie rozprzestrzeniania się chrześcijaństwa w internecie. W 2016 r. o konieczności zarządzania internetem w celu regulacji religii wypowiadał się prezydent Xi Jinping. – Musimy przywiązywać wielką wagę do kwestii „religii internetowej”. Musimy promować w internecie teorie i politykę partii wobec religii – powiedział. Wydaje się, że najnowsza kampania Pekinu wymierzona jest w większym stopniu w Kościół katolicki niż protestancki - ocenia portal Inkstone.  38 mln protestantów, 6 mln katolików Według najnowszych chińskich danych w kraju mieszka ok. 38 mln protestantów i ok. 6 mln katolików. W liczbach tych nie zawierają się jednak wierni nieoficjalnego Kościoła podziemnego, którzy nie rejestrują się w państwowych urzędach religijnych.Według niektórych szacunków liczba katolików wynosi ok. 10-12 mln, a protestantów – nawet 100 mln, czyli więcej niż członków Komunistycznej Partii Chin, których jest prawie 90 mln.",,
"GUS: stopa bezrobocia w lutym wyniosła 6,8 proc.","Stopa bezrobocia w lutym 2018 r. wyniosła 6,8 proc. wobec 6,9 proc. w styczniu – podał Główny Urząd Statystyczny. To mniej niż szacowano. Po dosyć wyraźnym obniżaniu w poprzednich miesiącach, stopa bezrobocia się ustabilizowała – tak dane GUS komentuje Bohdan Wyżnikiewicz, prezes Instytutu Prognoz i Analiz Gospodarczych.","Wcześniej Ministerstwo Rodziny Pracy i Polityki Społecznej podało, że zgodnie z szacunkami resortu, stopa bezrobocia w lutym wyniosła 6,8 proc.Analitycy szacowali, że stopa bezrobocia w lutym wyniesie 6,9 proc. Jak podał GUS, liczba bezrobotnych zarejestrowanych w urzędach pracy wyniosła w lutym 1126,7 tys. wobec 1133,7 tys. osób przed miesiącem. Według Wyżnikiewicza w najbliższym czasie bezrobocie będzie nadal spadać, ale redukcja będzie niewielka.",,
„Nikt dotąd nie osiągnął takiego zwycięstwa”. Premier Czech o wyborach w Polsce,"Premier Czech Andrej Babisz skomentował w sieci wyborczy wynik PiS.  „Polski premier i mój przyjaciel Mateusz Morawiecki wygrał wybory. Nikt jeszcze przed nim nie osiągnął takiego zwycięstwa” – brzmi wpis w języku czeskim i angielskim. Babisz dodał, że ma nadzieję na dalszą dobrą współpracę.","Premier Babisz pogratulował premierowi Mateuszowi Morawieckiemu zwycięstwa PiS w wyborach parlamentarnych. „Proszę przyjąć gratulacje po absolutnie fantastycznym zwycięstwie” - napisał Babisz na Twitterze.Informując o wynikach wyborów do polskiego parlamentu, media elektroniczne w Czechach podkreślają, że PiS będzie mógł rządzić samodzielnie oraz fakt, że poprawiło swój rezultat z poprzednich wyborów w 2015 r. Zwracają także uwagę na wysoką frekwencję. Jeżeli wstępne dane się potwierdzą, to będzie to najwyższy udział Polaków w wyborach od 1989 r. - zaznaczają.",,
Potencjalny następca Merkel powiązany z kontrowersyjnym sektorem shadow banking,"Jeśli Friedrich Merz zdoła przejąć po Angeli Merkel przewodnictwo w CDU, a w przyszłości zostanie kanclerzem Niemiec, będzie pierwszym szefem rządu w Berlinie mocno powiązanym z kontrowersyjnym sektorem shadow banking – pisze serwis Deutsche Welle.","Pod koniec października Merkel ogłosiła, że na grudniowym zjeździe CDU nie będzie ponownie ubiegała się o stanowisko przewodniczącej. Merz zapowiedział, że zamierza kandydować i jest uważany za jednego z czołowych pretendentów na ten urząd.              Merz do 2002 r. był przewodniczącym chadeckiej frakcji CDU/CSU w Bundestagu, ale musiał ustąpić ze stanowiska z powody konfliktu z Merkel. Do 2009 r. pozostawał posłem. Po odejściu z polityki robił karierę w sektorze finansowym. Od 2016 r. jest szefem rady nadzorczej w BlackRock, największej na świecie spółce zarządzającej aktywami. Kontroluje ona aktywa o łącznej wartości szacowanej na ponad 5,5 bln euro, co – jak wskazuje anglojęzyczny serwis DW – stanowi dwukrotność PKB Niemiec. DW przypomina, że w listopadzie policja w Monachium przeszukała biura BlackRock w ramach śledztwa w sprawie unikania opodatkowania. Ocenia się, że proceder ten kosztował europejskich podatników ok. 55 mld euro. Skandal dotyczy lat 2007-11, a więc przed przejściem Merza do BlackRock, Ruegemer przekonuje jednak, że afery tego typu są możliwe dzięki krótkoterminowemu pożyczaniu akcji, w które BlackRock jako firma jest nadal „mocno zaangażowana”.              W raporcie autorzy przekonują, że wpływy BlackRock w różnych firmach sięgają także polityki. Jako przykład podają, że w ostatnich latach BlackRock mocno inwestował w spółki wykupujące nieruchomości komunalne, co podnosi czynsze w niemieckich miastach, a jednocześnie lobbowało za osłabieniem przepisów o górnych pułapach czynszów. BlackRock jest też znaczącym udziałowcem w Amazonie, który odmawia zawarcia porozumienia ze związkami zawodowymi w Niemczech.              Jak podkreśla DW, „wszystko to łączy się z karierą i polityką Merza”, który w ostatnich latach zasiadał we władzach kilku dużych koncernów, w tym Commerzbanku, HSBC, firmy ubezpieczeniowej AXA i dewelopera IVG, a jako poseł Bundestagu sprzeciwiał się wprowadzeniu płacy minimalnej, był zwolennikiem obniżenia świadczeń socjalnych i ograniczenia uprawnień związków zawodowych.",,
Uchodźcy uciekają z obozów na Węgrzech.  Kilkaset osób przerwało kordon wokół dworca Keleti i ruszyło piechotą na Zachód,"– Ponad 300 uchodźców z większej grupy, która utknęła na dworcu kolejowym Keleti w Budapeszcie, przerwało policyjny kordon i zdołało uciec – podała węgierska agencja MTI w piątek po południu. Wcześniej imigranci grozili, że jeżeli ruch pociągów nie zostanie przywrócony, to wyruszą z dziećmi pieszo do Niemiec. Jest pierwsza ofiara śmiertelna ostrego kryzysu w węgierskich ośrodkach dla uchodźców. Pakistańczyk zmarł na dworcu w miejscowości Bicske podczas ucieczki z pociągu blokowanego przez kilkuset imigrantów, którzy nie chcieli wjechać do obozu.","Od wtorku policja uniemożliwia tysiącom uchodźców wyjazd z dworca Keleti do Austrii i Niemiec, mimo że kupili bilety. Ludzie ci oblegają plac przed stacją, prowadzące do niej przejście podziemne i sąsiednie ulice. Władze w Budapeszcie argumentowały, że Węgry usiłują egzekwować prawo UE, na mocy którego każdy, kto chciałby poruszać się wewnątrz Unii, powinien mieć ważny paszport i wizę Schengen. Tymczasem szef wiedeńskiej policji Gerhard Puerstl oświadczył w czwartek, że uchodźcy przybywający z Węgier do stolicy Austrii nie będą rejestrowani ani poddawani kontrolom, a ich podróż dalej na Zachód nie będzie utrudniana.AFP podkreślała przed południem w  piątek w relacjach z Keleti, że ludzie przygotowują się, by pieszo udać się do austriackiej stolicy. Nieco później nadeszła wiadomość, że policja zamknęła autostradę M1 – trasę wylotową z Budapesztu w kierunku Austrii.Po południu  węgierska agencja MTI podała, że grupa ponad 300 uchodźców przebywających na dworcu  przerwała policyjny kordon i zdołała uciec. Napięta sytuacja w obozie pod Budapesztem W czwartek policja przestała blokować Keleti, jednak żaden pociąg nie odjechał do krajów zachodnich. Skład, który wyruszył tego dnia z uchodźcami zamiast dojechać do Sopronu przy granicy z Austrią, został zatrzymany w miejscowości Bicske, około 40 km od Budapesztu. Znajduje się tam duży ośrodek dla uchodźców.  Policja otoczyła pociąg, jednak większość znajdujących się w nim ludzi odmówiła wyjazdu do ośrodka. Uchodźcy obawiają się, że jeśli zostaną zarejestrowani na Węgrzech, nie będą mogli udać się dalej do Niemiec.  Zmarł Pakistańczyk; „uderzył głową o szynę” Telewizja M1 przekazała w piątek, że noc minęła spokojnie, ale rano doszło do protestów; imigranci wznosili plakaty z hasłami, że ich celem są Niemcy i nie chcą zostać skierowani do ośrodka dla uchodźców na Węgrzech.                                                    Uchodźcy idą przez Budapeszt (fot. PAP/EPA/ZOLTAN BALOGH ) Około 350 osób z tego pociągu przerwało w ciągu dnia kordon policji, chcąc wyruszyć do Austrii. W pewnej chwili Pakistańczyk w wieku ok. 50 lat upadł na torach. Personel medyczny próbował go reanimować na próżno. Policja zapewnia, że nie ścigała uciekających. Węgierska telewizja poinformowała, że Pakistańczyk upadł i uderzył głową o szynę.Tego dnia po południu podano, że grupa 64 uchodźców zdołała uciec. Według danych ogłoszonych przez węgierską policję, w czwartek wieczorem w pociągu w Bicske było około 500 imigrantów.                                                    Uchodźcy eskortowani przez policję  z pociągu do autobusu na dworcu w Bicske (fot. PAP/EPA/HERBERT P. OCZERET) Bunt w obozie dla uchodźców w Roeszke na południu W piątek doszło też do ucieczki z obozu w Roeszke na południu Węgier przy granicy z Serbią. Uchodźcy – wg niektórych źródeł 300, wg innych 1500 osób – przedarli się przez ogrodzenie i starli z policją. Służby rozpoczęły pościg i otoczyły kordonem obóz. Zablokowano ruch na pobliskiej autostradzie. Ostatecznie policja schwytała wszystkich zbiegłych i ponownie umieściła ich w zatłoczonym ośrodku. Kilkuset policjantów w pełnym rynsztunku i z tarczami w dłoniach wciąż patroluje obóz. Niektórych imigrantów zaprowadzono do autobusów, którymi mieli odjechać do innych ośrodków. Policja poinformowała, że pozostała w obozie w Roeszke grupa 2,3 tys. uchodźców groziła buntem i ucieczką, jeśli w ciągu dwóch godzin nie zostaną spełnione ich żądania.                                                    Uchodźcy idą przez Budapeszt (fot. PAP/EPA/ZSOLT SZIGETVARY) Tysiące wniosków o azyl MSW Węgier poinformowało, że liczba wniosków o azyl złożonych w bieżącym roku wynosi 150,6 tys.; 50,4 tys. wniosków zostało złożonych przez obywateli Syrii. Szef wydziału kontroli granicznej policji węgierskiej Laszlo Balazs powiedział w piątek na konferencji prasowej, że liczba zarejestrowanych przypadków nielegalnego przekroczenia granicy wynosi 163 tys., z czego 162 tys. dotyczy granicy węgiersko-serbskiej.                                                    Uchodźcy przeszli przez Budapeszt  (fot. PAP/EPA/ZOLTAN BALOGH HUNGARY)",,
PO składa pozew w trybie wyborczym przeciwko premierowi Morawieckiemu,Politycy PO złożyli we wtorek w Sądzie Okręgowym w Warszawie pozew w trybie wyborczym przeciwko premierowi Mateuszowi Morawieckiemu. Chodzi o jego sobotnie słowa dotyczące inwestycji w czasach rządów PO-PSL. Platforma domaga się w pozwie sprostowania od szefa rządu.,"– Przed chwilą złożyliśmy pozew w trybie wyborczym przeciwko Mateuszowi Morawieckiemu, Prezesowi Rady Ministrów, premierowi polskiego rządu, bowiem nie godzimy się, aby kampania wyborcza była uprawiana w oparciu o ewidentne kłamstwa – powiedział poseł PO Mariusz Witczak na konferencji prasowej przed Sądem Okręgowym w Warszawie.– Nie godzimy się, by polityka w Polsce była uprawiana przez tych, którzy sprawują władzę w oparciu o ewidentne kłamstwa – oświadczył poseł.Platforma oczekuje w swym pozwie, że Mateusz Morawiecki sprostuje nieprawdziwe – zdaniem PO – słowa, które padły podczas jego sobotniego spotkania z mieszkańcami Świebodzina (woj. lubuskie). – Domagamy się, żeby to ewidentne kłamstwo, wypowiedziane przez premiera polskiego rządu, zostało sprostowane – powiedział Witczak.",,
Wyłudzał „na policjanta”. Po odbiór pieniędzy woził go nieświadomy niczego ojciec,"34-etni Łukasz Z. wpadł po tym, jak okradł 78-latkę z warszawskiego Wilanowa. Kobieta straciła 170 tysięcy złotych. Policjanci ustalili, że oszusta po odbiór łupu przywiózł kierowca. To on pierwszy wpadł w ręce policji. Okazało się, że to 60-letni ojciec Łukasza Z., który nie wiedział po co i dokąd wiezie syna.","Wilanowscy kryminalni zajęły się sprawą oszustwa „na policjanta” po tym, jak 78-letnia kobieta straciła 170 tys. zł. Wierząc, że współpracuje z policjantami, przez kilka dni wypłaciła z banków i przekazała oszustowi okrągłą kwotę. Sprawa nie była jednostkowa.Dziesiątki godzin pracy i analiz między innymi monitoringu wykazały, że oszust za każdym razem przyjeżdżał po odbiór łupu z kierowcą. Policjanci szybko do niego dotarli. Okazał się nim 60-letni mężczyzna. Policjantom wyjaśnił, że we skazane miejsca woził swojego syna, który poprosił go o przysługę. Twierdził, że nic nie wiedział o przestępczej działalności swojego dziecka. Dotarcie do 34-letniego syna Łukasza Z. było już tylko kwestią czasu.",,
19-latka aresztowana pod zarzutem zabicia ojczyma,"Sąd aresztował na trzy miesiące 19-latkę, która w miniony weekend w Bobrownikach w powiecie będzińskim śmiertelnie ugodziła nożem swojego ojczyma – podała w poniedziałek policja. Młoda kobieta zaatakowała 39-latka w piątkową noc, w trakcie kłótni rodzinnej.","W niedzielę w prokuraturze nastolatka usłyszała zarzut zabójstwa, za co grozi jej teraz kara nawet dożywotniego więzienia. Na wniosek policji i prokuratury będziński sąd aresztował podejrzaną.  Do tragedii doszło w miniony piątek przed północą w jednym z domów w Bobrownikach. Policję powiadomiła matka dziewczyny, która była świadkiem awantury. – Agresję u nastolatki wywołało najprawdopodobniej zwrócenie uwagi ze strony domowników, dotyczące zbyt głośno prowadzonej rozmowy telefonicznej – poinformowała policja. Jak informowały regionalne media, rozzłoszczona dziewczyna złapała za nóż i ugodziła nim ojczyma w szyję.  Jak dodają policjanci, niewykluczone, że na zachowanie 19-latki wpływ miał też alkohol – po badaniach okazało się, że miała go w organizmie ponad promil. Po ataku na ojczyma 19-latka uciekła z domu. Kilkadziesiąt minut później została zatrzymana przez policjantów w Piekarach Śląskich, kilka kilometrów od miejsca zbrodni.",,
"„Dzisiejsza uroczystość przypomina, że w Maryi działa tylko dobro”","Rzecznik Konferencji Episkopatu Polski, ksiądz Paweł Rytel-Andrianik przypomina, że w Matce Boga – inaczej niż u wszystkich innych ludzi działają wyłącznie siły dobra. Prawdę, że Maryja została zachowana od grzechu pierworodnego, akcentuje obchodzona dziś w Kościele katolickim uroczystość Niepokalanego Poczęcia Najświętszej Maryi Panny.","Ksiądz Paweł Rytel-Andrianik tłumaczy, że na mocy przewidzianych zasług Jezusa Chrystusa - Jego Matka - Maryja, poczęła się i urodziła wolna od skutków grzechu pierworodnego.  – Grzech pierworodny to grzech Adama i Ewy i wszyscy, którzy są ich potomkami, mają w sobie skazę tego grzechu – przypomniał ksiądz Rytel Andrianik.  Jak podkreślał, tej skazie nie podlega natomiast Najświętsza Maryja Panna. Jako Niepokalanie Poczęta, to znaczy bez grzechu pierworodnego, Maryja ma w sobie tylko siłę dobra.  – Na tym polega dogmat o Niepokalanym Poczęciu – podkreślił rzecznik Episkopatu. Katolicy od początku historii Kościoła żywili przekonanie o Niepokalanym Poczęciu Matki Chrystusa. Za uznaniem tej prawdy opowiadali się już św. Justyn (100-167) czy św. Ireneusz (ok. 140-200).  Jako dogmat ogłosił je 8 grudnia 1854 roku w bulli „Ineffabilis Deus” ojciec święty Pius IX. Uroczystość odbyła się w bazylice świętego Piotra w Rzymie w obecności 54 kardynałów i 140 arcybiskupów i biskupów.",,
Tarczyński odpowiada Spielbergowi: Zapraszam go do świata realnego,"Poseł PiS Dominik Tarczyński zareagował na kontrowersyjną wypowiedź Stevena Spielberga, dotyczącą polskiej ustawy o IPN. W rozmowie z portalem tvp.info stwierdził, że okoliczności całej sytuacji są bardzo dziwne, a sam reżyser „pozostał w rzeczywistości filmowej i oderwał się od tej realnej”.","Steven Spielberg podczas dyskusji odbywającej się z okazji 25. rocznicy powstania filmu „Lista Schindlera” wspominał scenę, która miała się wydarzyć podczas kręcenia. Powiedział, że w pewnym momencie jedna z Polek krzyknęła do aktora Ralpha Fiennesa, który był ubrany w mundur SS, że bardzo podoba jej się ten mundur i że życzyłaby sobie, żeby Niemcy „tu wrócili i znów nas chronili"". Następnie reżyser stwierdził: „Za to, co powiedziałem, prawdopodobnie w Polsce zostanę aresztowany”.Spielberg swoją wypowiedzią nawiązał do ustawy o IPN pozwalającej karać więzieniem osoby, które - wbrew faktom - przypisują narodowi polskiemu zbrodnie popełnione w czasie II wojny światowej przez nazistów.  „Dziwne okoliczności”– Pytanie, dlaczego Spielberg zabrał głos teraz po tylu latach i przypomniał sobie o takiej sytuacji. Pytanie, czy ta kobieta mówiła po polsku i dlaczego o tym wcześniej nie wspomniał. Te okoliczności są bardzo dziwne – mówi w rozmowie z portalem tvp.info Dominik Tarczyński. – Po tylu latach wygląda na to, że reżyser utkwił w świecie filmowym i zatraca różnicę między fikcją a rzeczywistością – dodaje poseł PiS.",,
B. kardynał  winny pedofilii przekazywał  pieniądze duchownym w Watykanie,"Przed blisko dwie dekady winny pedofilii b. kardynał Theodore McCarrick przekazał ok. 600 tys. USD innym duchownym – pisze w piątek „Washington Post”. Wśród nich byli watykańscy dostojnicy, w tym dwóch papieży, oraz urzędnicy kościelni decydujący w sprawie jego oskarżeń.","Kilka osób, które otrzymały pieniądze od wydalonego w tym roku ze stanu kapłańskiego McCarricka, były „bezpośrednio zaangażowane” w ocenę stawianych mu zarzutów – pisze „Washington Post”.  Dokumenty finansowe, na których opiera swój artykuł amerykański dziennik, to dane z rachunku w archidiecezji Waszyngtonu, gdzie McCarrick od 2001 roku był arcybiskupem.   Na to specjalne kościelne konto pieniądze przesyłali bogaci donatorzy. Były duchowny mógł wydawać fundusze zgodnie ze swoim uznaniem i miał – jak potwierdziła archidiecezja – wyłączną kontrolę nad środkami.   W ciągu 17 lat na fundusz przesłano ponad 6 mln USD. Z wykazów finansowych wynika, że McCarrick przekazał miliony dolarów katolickim organizacjom charytatywnym w USA i Rzymie oraz pomagającym w biednych i ogarniętych konfliktami krajach. Blisko 200 czeków wystawiono jednak na duchownych, w tym ponad 60 na arcybiskupów oraz kardynałów.   Jak pisze „Washington Post”, „od 2001 do 2005 roku McCarrick przesłał 90 tys. USD papieżowi Janowi Pawłowi II”, a następca polskiego papieża, Benedykt XVI, „otrzymał 291 tys. USD, z czego większość 250 tys. USD w czeku z maja 2005 roku”, w miesiąc po jego wyborze na Stolicę Piotrową. Pieniądze wysyłane są papieżom przez różne osoby i podmioty z przeznaczeniem na cele dobroczynne.   Jak pisze „WP”, przedstawiciele byłych papieży odmówili komentarza lub przekazali, że nie dysponują informacjami o przesyłanych środkach.   Watykańscy duchowni, w oświadczeniach o funduszach od McCarricka, opisywali czeki jako zwyczajowe dary w okresie Bożego Narodzenia lub wyraz uznania dla ich służby. Pieniądze – zaznaczali – przekazywano następnie m.in. na cele charytatywne.   Środki te „nie miały żadnego wpływu na proces podejmowania decyzji kardynała” – przekazał rzecznik kardynała Leonardo Sandriego. Duchowny otrzymał od McCarricka 6,5 tys. USD.   W najbliższych miesiącach Kościół planuje opublikowanie raportu w sprawie postępowania Watykanu w związku z oskarżeniami przeciwko McCarrickowi. Amerykańskie władze kościelne przesłały do Rzymu odpowiednie wykazy finansowe. Winny czynów pedofilii, wydalony ze stanu kapłańskiego  W lutym papież Franciszek wydalił ze stanu kapłańskiego McCarricka, emerytowanego arcybiskupa Waszyngtonu. Hierarcha został uznany za winnego czynów pedofilii przez Kongregację Nauki Wiary, gdzie toczył się jego proces.   Decyzja w sprawie amerykańskiego hierarchy nie była zaskoczeniem i była oczekiwana od dłuższego czasu. Zapadła na pięć dni przed pierwszym w historii Kościoła szczytem w Watykanie na temat walki z pedofilią, zwołanym przez papieża Franciszka.   W lipcu 2018 roku McCarrick zrzekł się godności kardynała, gdy został oskarżony o seksualne molestowanie nieletnich w latach 70. podczas pełnienia posługi w Nowym Jorku. Jeden z oskarżających to mężczyzna, który był w tamtych czasach ministrantem.   Pojawiły się też inne zarzuty pod adresem dostojnika, między innymi dotyczące seksualnej napaści w konfesjonale. Wraz z tym skandalem rozpoczęła się głośna i burzliwa dyskusja w hierarchii kościelnej na temat tego, kto i od jak dawna wiedział o czynach byłego metropolity Waszyngtonu oraz czy były one umyślnie tuszowane.   Theodore McCarrick to jeden z najbardziej znanych na świecie amerykańskich duchownych. Był kapłanem przez 60 lat. Sprawował urząd arcybiskupa w archidiecezji nowojorskiej, po czym w 2001 roku przeniósł się do Waszyngtonu.",,
Nie żyje współtwórca lubelskiej „Solidarności” Norbert Wojciechowski,"11 listopada, w  Święto Niepodległości, zmarł Norbert Wojciechowski – samorządowiec, działacz opozycji demokratycznej w czasach PRL, współtwórca lubelskiej „Solidarności”. Miał 80 lat.","Urodzony w 1939 roku Norbert Wojciechowski był związany z „Solidarnością”, do której wstąpił w 1980 roku. Był m.in. członkiem prezydium zarządu Regionu Środkowowschodniego związku. Po wprowadzeniu stanu wojennego stanął na czele regionalnego komitetu strajkowego . Po pacyfikacji protestów pozostał w ukryciu, ujawnił się dopiero kilka miesięcy później, po interwencji biskupów. Współpracował również z prasą podziemną i niejawnymi strukturami NSZZ „S”. Do 1989 roku był  kierownikiem i redaktorem naczelnym Działu Wydawniczo-Poligraficznego KUL. Rok później został radnym Lublina, następnie przewodniczącym sejmiku wojewódzkiego. Tę funkcję sprawował przez 8 lat. W latach 1998-2002 sprawował mandat radnego sejmiku I kadencji z ramienia Akcji Wyborczej Solidarność.",,
Pożar baru w Meksyku. Jest wiele ofiar [WIDEO],"Co najmniej 23 osoby zginęły, a 13 odniosło poważne obrażenia w pożarze, który wybuchł we wtorek wieczorem w nocnym klubie w mieście Coatzacoalcos w stanie Veracruz na południu Meksyku – poinformowały władze.","Według prokuratury generalnej Meksyku możliwe, iż pożar wywołał „okrutny atak”. Podano, że trwa śledztwo, które ma wyjaśnić okoliczności tragedii.– W wyniku tych zdarzeń 13 osób jest poważnie rannych, już są pod opieką lekarzy w różnych szpitalach – dodała prokuratura.W lokalnych mediach pojawiają się doniesienia, że w klubie El Caballo Blanco mógł mieć miejsce atak z użyciem koktajli Mołotowa. Ogień wywołał panikę wśród uczestników imprezy; wielu z nich nie zdążyło w porę opuścić lokalu.",,
"Pompeje. Miasto, które pogrzebał Wezuwiusz","Zagłada przyszła niespodziewanie. Kilkumetrowy słup ognia spływał po zboczach porośniętej zielenią góry. W ciągu kilkudziesięciu sekund słońce zniknęło za gęstymi chmurami, a na mieszkańców spadł grad rozżarzonych odłamków skalnych. Temperatura sięgnęła 600 stopni Celsjusza. Nastała apokaliptyczna ciemność. Popiół zasypał miasto, które nagle przestało istnieć. Był I wiek naszej ery. Obudził się Wezuwiusz – zaliczany do pięciu najbardziej niebezpiecznych wulkanów świata. A Pompeje – jedno z najbardziej rozwiniętych starożytnych miast - zniknęły w mrokach historii na ponad 1500 lat.","Jeszcze rano nic nie zapowiadało takiej katastrofy. Był ciepły słoneczny dzień, a pompejańczycy zajęci byli rutynowymi obowiązkami. Na głównym placu Forum jak zawsze panował harmider i tłok. Dzieci bawiły się na ulicy, patrycjusze oddawali się uciechom, w świątyniach modlono się do rzymskich bogów, a łaźnie i domy publiczne pękały w szwach. Kilka godzin później zaczął się armagedon... W Misenum, położonym 30 km od Pompejów nastoletni Pliniusz Młodszy z przerażeniem obserwował nadchodzącą zagładę. W liście do rzymskiego historyka Publiusza Korneliusza Tacyta napisał: „Zanim się obejrzeliśmy ogarnęła nas ciemność, nie taka, jak pozbawiona blasku księżyca, lub pochmurna noc, lecz taka, jak w zamkniętym pomieszczeniu, kiedy zgaszą lampę. Wielokrotnie stawaliśmy, by strząsnąć z siebie popiół, inaczej jego ciężar przykryłby nas, lub zmiażdżył.” Mieszkańcy Pompejów wpadli w panikę. Nie mieli pojęcia, że Wezuwiusz jest wulkanem. I nic dziwnego, bo według przekazów ostatnia erupcja miała miejsce w VIII wieku p.n.e. – czyli prawie tysiąc lat wcześniej. W 79 r. n.e. w pierwszym rzucie wybuch pogrzebał kilka tysięcy osób. Mieszkańcy Pompejów próbowali uciec z zagrożonego terenu, ale nie wszystkim się to udało. Ginęli w męczarniach. Erupcja trwała 3 dni i zmiotła miasto z powierzchni ziemi zasypując je kilkukilometrową warstwą popiołu. Katastrofę poprzedziło trzęsienie ziemi. „W dniach poprzednich już się dawało odczuć drżenie ziemi, było jednak o tyle mniej straszne, że w Kampanii częste. Ale tej nocy wzmogło się ogromnie. Można było sądzić, że wszystko nie tylko się porusza, ale wnet runie” – pisał Pliniusz Młodszy.  Zresztą nie pierwszy raz w Pompejach zatrzęsła się ziemia. W 62 r. ogromne trzęsienie ziemi zniszczyło ponad połowę miasta. Mieszkańcy odbudowali jego dużą część, ale już 17 lat później ostatecznych zniszczeń dokonał Wezuwiusz. Miesiąc wybuchu wulkanu nie jest dokładnie znany. Do tej pory sądzono, że doszło do niego pod koniec sierpnia i tak też wynika z listów do Tacyta. Jednak do dziś nie zachowały się oryginalne listy, a najnowsze odkrycia archeologów wskazują na październik. Niezależnie od daty była to bez wątpienia jedna z największych katastrof w dziejach ludzkości. Wezuwiusz unicestwił także dwa inne miasta: Herkulanum i Stabie.                                                Zobacz zdjęciezobaczwszystkieGroup 27Created with Sketch.                    Jedno z najpiękniejszych antycznych miast Jedno z najpiękniejszych antycznych miast Pompeje były bardzo bogatym i dobrze rozwiniętym miastem. Kwitł handel, rozwijała się gospodarka, kultura i sztuka. Pompeje deklasowały pod tym względem nawet Rzym. Źródła historyczne podają, że mieszkało w nich około 20 tysięcy osób. Początki miasta sięgają już VII wieku p.n.e. Założyli go Oskowie, ale w kolejnych latach Pompejami władali Grecy i Etruskowie, aż w końcu trafiły pod panowanie Cesarstwa Rzymskiego. Miasto otaczały 3. kilometrowe mury obronne. Pompeje miały własny system kanalizacyjny, a wodę do łaźni i domów zamożnych mieszkańców dostarczano akweduktem. Do naszych czasów zachowały się m.in. Termy Stabiana z freskami i płaskorzeźbami na ścianach. Życie miasta skupiało się na głównym placu Forum. To tu znajdowały się najważniejsze świątynie, budynki użyteczności publicznej i główne budowle. I dziś na placu panuje tłok – co roku Pompeje odwiedza ponad 4 miliony turystów.  Na Forum można zobaczyć dobrze zachowane dzbany, garnki i inne rzeczy mieszkańców Pompejów, a także odlewy ich gipsowych ciał. Pokazują one ogrom tragedii. – To niesamowite miejsce. Na mnie zrobiło większe wrażenie niż Rzym – podkreśla Piotr, turysta z Warszawy. Będąc w Pompejach warto zobaczyć ruiny Bazyliki z napisami sięgającymi 2 tysięcy lat, a także ruiny świątyni Apollina z II w. p.n.e. Spaceruję kamiennymi uliczkami i jestem pod wrażeniem wielkości tego starożytnego miasta. Kieruję się w stronę domu uciech, który jest niedaleko Forum. W starożytnych Pompejach znajdowało się kilkadziesiąt domów publicznych, a rozwiązłość seksualna była na porządku dziennym. Zatrudniano w nich egzotyczne niewolnice. Co ciekawe, usługi prostytutek były legalne i opodatkowane.   Dziś przechadzając się po starożytnym mieście warto odwiedzić Dom Wettiuszów – należący do zamożnych kupców, Teatr Mały, Teatr Duży i największy starożytny amfiteatr na świecie. To tu zjeżdżano z całej okolicy by podziwiać m.in. walki gladiatorów ze zwierzętami. Na jego arenie zmieściło się aż 20 tysięcy widzów. Pompeje zachwycają także dobrze zachowanymi mozaikami i freskami. Kopię mozaiki przedstawiającą bitwę Aleksandra Wielkiego z perskim władcą Dariuszem III można podziwiać w Domu Fauna. Jej oryginał znajduje się Muzeum Archeologicznym w Neapolu. Warto też  zobaczyć Lupanar – dom publiczny, w którym znajdują się kamienne łóżka i erotyczne freski na ścianach. Wezuwiusz nadal zagrożeniem Starożytne Pompeje nadal czekają na odkrycie. Szacuje się, że do tej pory udało się odnaleźć 70 procent miasta. Po raz pierwszy trafiono na jego ślad w XVI wieku. Robotnicy, którzy  pracowali przy budowie kanału natrafili na starożytne napisy. Archeolodzy weszli na teren zaginionego miasta w 1748 roku, ale dopiero w XIX wieku prace ruszyły na dobre pod kierownictwem Giuseppe Fiorelli. To on był pomysłodawcą odlewów ciał pogrzebanych przez wulkan. Podczas drugiej wojny światowej Pompeje znów ucierpiały, ale większość budowli odbudowano. Prace wykopaliskowe pod czujnym nadzorem włoskiego rządu trwają do dziś. Spaceruję po Pompejach i zaglądam do antycznych domów próbując sobie wyobrazić jak wyglądało tu życie.  Teren jest tak ogromny, że w pewnym momencie zdaję sobie sprawę, że w tej części miasta jestem sama. Wszechogarniająca cisza jest kojąca. Za murami tętni życie, a tu spokój, który skłania do refleksji. Spoglądam na Wezuwiusz. Góra, która pogrzebała na wieki 3 antyczne miasta nadal stanowi zagrożenie. Starożytny historyk Kasjusz Dion opisywał, że w 79 r. pył przysłonił słońce w Rzymie i dotarł także do Egiptu i Syrii. Od I wieku wulkan wybuchał ponad 70 razy. Dziś, tak jak 2 tysiące lat temu, Wezuwiusz dumnie wznosi się nad okolicą. Eksperci nie mają wątpliwości, że erupcja znów nastąpi. Na razie wulkan drzemie...",,
Sprofanowano miejsce pamięci o masakrze. Policja szuka sprawców,Nieznani sprawcy pomazali sprayem pomniki i krzyż w miejscu upamiętniającym egzekucję więźniów Pawiaka w Magdalence przy ul. Jarzębinowej (woj. mazowieckie). Policja z Piaseczna poszukuje wandali.,"– Doszło do aktu wandalizmu w miejscu Pamięci Narodowej w Magdalence. Z polecenia Komendanta Powiatowego Policji w Piasecznie wszczęte zostały już wstępne czynności w tej sprawie. Bardzo liczymy też na pomoc mieszkańców lub osób mogących mieć wiedzę na temat przestępstwa – przekazał portalowi tvp.info nadkom. Jarosław Sawicki. Sprawą zainteresował się Marcin Kania, publikując zdjęcia w mediach społecznościowych. Informację o zdarzeniu otrzymaliśmy od jednego z naszych czytelników na numer interwencyjny Twoje Info.",,
„To podżeganie do oklepywania się po twarzach”,"Przy wejściu na sejmową salę obrad ma zawisnąć płaskorzeźba, przedstawiająca mężczyzn okładających się pięściami. Jej tytuł „Myśl twórcza (Prawica i lewica)” sugeruje, że jest to metafora sporu politycznego. – Powieszenie jej akurat w tym miejscu to podżeganie posłów do oklepywania się po twarzach – alarmuje w rozmowie z portalem tvp.info Dariusz Joński z SLD.",,,
Szydło: Po raz kolejny zapraszamy ZNP i FZZ do prowadzenia rozmów,"– Chcemy po raz kolejny zaapelować i zaprosić ZNP i FZZ do prowadzenia rozmów – powiedziała w poniedziałek wicepremier Beata Szydło. Dużo więcej wszystkie strony mogą osiągnąć, rozmawiając przy stole, niż stawiając w bardzo trudnej, niekorzystnej sytuacji nauczycieli i uczniów – dodała.","W poniedziałek rozpoczął się bezterminowy strajk w części szkół i przedszkoli organizowany przez ZNP i FZZ. Ostatnie rozmowy oświatowych związków zawodowych z rządem odbyły się w niedzielę wieczorem; porozumienie z rządem zawarła tylko oświatowa „Solidarność”, ZNP i FZZ odrzuciły propozycje rządu.Szydło podkreśliła, że to porozumienie poprzedzone było niełatwymi rozmowami, które – jak oceniła wicepremier – „nie do końca, przynajmniej przez niektóre centrale związkowe, były chyba prowadzone z wolą podpisania tego porozumienia”. – Trudno jest dogadać się w momencie, kiedy ktoś ma bardzo nieelastyczną postawę i mówi „albo rozmawiamy o naszej propozycji, albo nie rozmawiamy w ogóle” – dodała.Wicepremier oceniła, że obecnie konieczne jest „uspokojenie sytuacji w oświacie i zagwarantowanie spokojnego przebiegu egzaminów dla młodzieży i dla uczniów”.Szydło oceniła, że porozumienie podpisane w niedzielę przez „Solidarność” jest dobre i „gwarantuje podwyżki dla nauczycieli”.– Chcemy po raz kolejny zaapelować i zaprosić pozostałe centrale związkowe do prowadzenia rozmów. Bo wydaje mi się, że dzisiaj dużo więcej wszystkie strony mogą osiągnąć, rozmawiając przy stole, niż stawiając w takiej bardzo trudnej, niekorzystnej sytuacji i nauczycieli, i uczniów – powiedziała. „Propozycje, które nie są realne do spełnienia, nie uzdrowią sytuacji” – Możemy spierać się na różne argumenty, możemy podejmować protesty, ale rozwiązania, które nie są realne do spełnienia, nie uzdrowią sytuacji; zaproponowaliśmy zmiany, które wychodzą naprzeciw oczekiwaniom środowiska nauczycielskiego – powiedziała Beata Szydło.Wicepremier na konferencji prasowej przyznała, że „system oświaty wymaga zmian i reformy dotyczącej systemu wynagrodzeń”. – My dzisiaj możemy spierać się na różne argumenty, możemy podejmować protesty, możemy próbować tłumaczyć pewne rzeczy, ale rozwiązania, które nie są realne do spełnienia, nie uzdrowią sytuacji. Dlatego zaproponowaliśmy takie zmiany, które po pierwsze są możliwe, po drugie wychodzą naprzeciw oczekiwaniom środowiska nauczycielskiego, po trzecie gwarantują rozwój polskiej szkoły – podkreśliła wicepremier Szydło.Dodała, że w tej chwili najważniejsi są uczniowie, „żeby zdobywali dobre wykształcenie, żeby w spokoju mogli kontynuować swoją naukę i nie musieli dzisiaj przeżywać stresów związanych z ich egzaminami”. „Powinniśmy cały czas rozmawiać, myśleć o uczniach” – Powinniśmy cały czas rozmawiać i przede wszystkim myśleć o uczniach - powiedziała wicepremier Szydło. Mam wrażenie, że ze strony ZNP jest zbyt wiele polityki, a za mało myślenia o uczniach i nauczycielach – dodała. – Uważam, że powinniśmy dzisiaj cały czas rozmawiać i przede wszystkim myśleć o uczniach. Wiem, że nauczyciele – jeszcze raz chcę to podkreślić – powinni lepiej zarabiać, powinni godnie zarabiać – powiedziała wicepremier. Jak oceniła, porozumienie do którego przystąpiła tylko oświatowa „Solidarność”, to wszystko gwarantuje.– Można sobie dziś zadać pytanie, dlaczego ze strony pana Broniarza nie ma woli politycznej podpisania tego porozumienia. Mówię politycznej i robię to z pełną świadomością, ponieważ czasami odnosiłam wrażenie, w czasie naszych rozmów, że ze strony ZNP i pana przewodniczącego, zbyt wiele jest polityki a za mało jest myślenia o uczniach i również o nauczycielach – stwierdziła.Przypomniała, że w porozumieniu zapisano m.in. 9,6 proc. podwyżki od września, skrócenie stażu, ustalenie kwoty dodatku za wychowawstwo na poziomie nie mniejszym niż 300 zł, zmianę w systemie oceniania nauczycieli, dodatkowe świadczenie dla młodych nauczycieli „na start” – 1000 zł oraz zmniejszenie biurokracji. „W porównaniu do grudnia 2017 r. średnie wynagrodzenie nauczycieli wzrośnie o 21 proc.” – Pierwsza transza podwyżki dla nauczycieli była w kwietniu 2018 r. W porównaniu do grudnia 2017 r. – przy założeniu tej podwyżki, która będzie wprowadzona we wrześniu 2019 r. – średnie wynagrodzenie nauczycieli wzrośnie o 21 proc. – powiedziała Beata Szydło.Jak zaznaczyła Szydło, proponowane obecnie przez rząd podwyżki są kolejnym etapem zmian wprowadzanych od 2017 r. Przypomniała, że pensje nauczycieli zostały zamrożone w 2012 r. – Przez pięć lat trwała taka sytuacja i - jak podnosili w czasie naszych rozmów przedstawiciele związków – to był najgorszy moment, który doprowadził właśnie do tego, że płace nauczycieli w stosunku do innych zaczęły mocno się obniżać – stwierdziła.Wicepremier przypomniała, że w 2017 r. rząd odmroził płace nauczycieli i zapowiedział trzystopniowy program podwyżek, który został rozpoczęty w kwietniu 2018 r. –Do 2020 r. to miało być 15 proc. W kwietniu 2018 była pierwsza transza podwyżki dla nauczycieli, w styczniu 2019 - czyli w tym roku już – druga transza. I trzecia transza miała być wprowadzona w życie w 2020 r. Natomiast na wniosek nauczycieli wyszliśmy naprzeciw temu środowisku i zaproponowaliśmy przyspieszenie podwyżki styczniowej i zaproponowaliśmy, żeby już we wrześniu 2019 r. było wprowadzone podwyższenie wynagrodzenia, to 5 proc., które pierwotnie było planowane w styczniu 2020 r. – mówiła Szydło.Dodała, że w wyniku prowadzonych negocjacji rząd zaproponował nie tylko przyspieszenie podwyżki, ale też to, aby ta podwyżka była wyższa. – Zaproponowaliśmy, żeby podwyżka wrześniowa wynosiła nie 5 proc., ale ponad 9 proc. – zaznaczyła. Wyjaśniła, że będzie to skutkowało 15-procentowym podwyższeniem wynagrodzeń w 2019 r.Poinformowała, że od września 2019 r. średnie wynagrodzenie nauczyciela wyniesie: 6137 zł dla nauczyciela dyplomowanego, 4803 zł dla nauczyciela mianowanego, 3702 zł dla nauczyciela kontraktowego i 3335 zł dla nauczyciela stażysty. – Powtórzę jeszcze raz – średnie. Cały czas mamy w pamięci różnego rodzaju dodatki, przeliczenia et cetera - to wszystko, co buduje ten skomplikowany system – poinformowała wicepremier. „Potrzebne radykalne zmiany w systemie wynagradzania nauczycieli” – Potrzebne są radykalne zmiany idące w kierunku standardów europejskich wynagrodzeń dla nauczycieli, ale również w innych obszarach systemu oświatowego – ocenił szef KPRM Michał Dworczyk. – System dotychczasowy się wyczerpał i mówimy o radykalnych zmianach, które z jednej strony przewidują marsz w kierunku standardów europejskich wynagrodzeń dla nauczycieli, ale z drugiej strony zmiany idące w kierunku standardów europejskich nie tylko w wynagrodzeniach, ale również w innych obszarach systemu oświatowego – powiedział Dworczyk podczas wspólnej konferencji z wicepremier Beatą Szydło.– Jeżeli w 2019 r. nauczyciel dyplomowany zarabiał średnio 5603 zł, to jeżeli byśmy dopracowali i przyjęli reformę, którą zaproponowaliśmy środowiskom związkowym, nauczycielom, to już w 2023 r. wynagrodzenie średnie nauczyciela dyplomowanego mogłoby wynosić ponad 8,1 tys. zł. To jest bardzo duży, skokowy wzrost wynagrodzeń – powiedział Dworczyk.Zaznaczył, że ta propozycja wiąże się ze zwiększeniem pensum (czyli liczby godzin prowadzonych lekcji). – W Polsce liczba godzin w klasie wynosi 18 tygodniowo i jest to najniższe pensum w skali nie tylko Unii Europejskiej, ale i krajów, które są skupione w OECD – powiedział Dworczyk. Rząd zaproponował, by pensum zostało podwyższone do 22 lub 24 godzin. – Oczywiście całkowity czas pracy nauczyciela nie zmieniłby się i nadal wynosił 40 godz. – zaznaczył.Dodał, że konieczne są zmiany także m.in. w systemie dodatków dla nauczycieli. – Ten system jest dziś nietransparentny, często uznaniowy, to wszystko trzeba zmodyfikować – ocenił.– Ale te poważne zmiany, tę reformę chcemy wprowadzać w dialogu z nauczycielami, związkowcami, rodzicami i samorządowcami. Bo te zmiany dotkną nas wszystkich. Ale to jest jedyna droga, jeśli mówimy o wprowadzeniu rzeczywiście nowej jakości do oświaty – powiedział Dworczyk. „Uczniowie nie mogą być zakładnikami central związkowych”  – Uczniowie nie mogą być zakładnikami żadnych z central związkowych. W związku z tym, jestem przekonana, wierzę w odpowiedzialność i mądrość nauczycieli, i wierzę głęboko w to, że egzaminy się odbędą – powiedziała wicepremier Szydło. Jak zaznaczyła, jest to w tej chwili również odpowiedzialność szefa ZNP Sławomira Broniarza i stąd apele do niego, by zadbać o to, aby uczniowie w spokoju mogli napisać egzaminy. – Wiem, że on kiedyś powiedział, na szczęście przeprosił potem, ale wydaje się, że tamta wypowiedź była szczera, że ZNP ma wielką broń w rękach, a jest nią promocja uczniów. Ja się z tym nie zgadzam. Myślę, że żaden nauczyciel odpowiedzialny nie zgadza się z tym stwierdzeniem – powiedziała. Przypomniała też, że nauczyciele, którzy strajkują, nie będą mieli za czas strajku płaconego wynagrodzenia. – To oczywiście nie dotyczy pana Broniarza, bo jest przewodniczącym związków zawodowych – dodała.",,
Prezydent: Idźmy na wybory. Niech to będzie święto naszej demokracji,"– W najbliższą niedzielę wybierzemy naszych przedstawicieli do Parlamentu Europejskiego. Zachęcam każdego uprawnionego do głosowania, aby skorzystał z przysługującego mu prawa i wziął udział w tych wyborach. Każdy głos ma znaczenie, każdy głos jest ważny – powiedział prezydent Andrzej Duda w wygłoszonym w czwartek orędziu.","Wybory do Parlamentu Europejskiego odbędą się w Polsce w niedzielę 26 maja. – Idźmy na wybory, bo wysoka frekwencja będzie potwierdzeniem wysokiej jakości polskiej demokracji. Demokracji, którą tak pieczołowicie od 30 lat budujemy – powiedział prezydent Duda.– Niektórym z nas może się nawet wydawać, że Parlament Europejski jest daleko, a kwestie poruszane w Brukseli lub Strasburgu nas nie dotyczą. Ale nic bardziej mylnego. To, jak kształtuje się Europa, to, w którym kierunku będzie rozwijać się Unia, zależy od każdego z nas – dodał prezydent. Jak podkreślił, „nasze głosy razem z głosami milionów obywateli innych państw wpłyną na przyszłość Europy, decydując o jej obliczu na kolejne lata i dziesięciolecia” – Proszę, aby każdy mieszkaniec polskiego miasta, miasteczka i wsi miał w tym swój udział. Nie może zabraknąć żadnego głosu, bo to decyzja o tym, w jakiej Europie będzie wzrastać nasza Ojczyzna – powiedział Andrzej Duda. „Niech to będzie święto naszej demokracji!” Prezydent Duda wierzy, że „nowo wybrani europarlamentarzyści będą z determinacją zabiegać o polskie sprawy w Europie, przyczyniając się do podnoszenia poziomu życia Polaków i rozwoju naszego kraju”. – Jako członek Unii Europejskiej i państwo, które aktywnie uczestniczy w budowie przyszłości Europy, mamy do tego pełne prawo. Ale Unia to nie tylko prawa, to też obowiązki. Naszym obowiązkiem jest dbać o to, aby europejskie wartości solidarności, współpracy i równości między państwami były wartościami rzeczywistymi – powiedział prezydent.– Mam głębokie przekonanie, że frekwencja w niedzielnych wyborach znacznie przewyższy tę sprzed pięciu lat. Będzie to oznaczać, że nasza demokracja się wzmacnia, a Polacy są narodem świadomym siły swojego głosu w Europie. Idźmy na wybory! Niech to będzie święto naszej demokracji! – zakończył wystąpienie prezydent Duda.",,
Harry „zasmucony” decyzją królowej,"Brytyjski książę Harry powiedział w niedzielę, że konieczność rezygnacji z obowiązków członka rodziny królewskiej, co zostało uzgodnione z królową Elżbietą w ramach porozumienia na temat przyszłej roli jego i księżnej Meghan, bardzo go zasmuciła.","W wydanym w sobotę wieczorem przez Pałac Buckingham oświadczeniu królowa ogłosiła, że Harry i Meghan nie będą już używać tytułów „Ich Królewskich Wysokości” (HRH), ani nie będą otrzymywać środków publicznych na pełnienie obowiązków członków rodziny królewskiej.Zawarte porozumienie, które wejdzie w życie wiosną, ma zakończyć kryzys wywołany przez książęcą parę na początku stycznia niespodziewanym ogłoszeniem, że zamierzają ograniczyć obowiązki członków rodziny królewskiej, zarabiać na siebie i dzielić czas między Wielką Brytanią a Ameryką Północną.W wystąpieniu, które Harry - jak pisze Reuters, wyraźnie przybity – wygłosił w siedzibie organizacji charytatywnej Sentebale, przyznał on, że ostateczne ustalenia nie są takie, jakich chciał. – Naszą nadzieją było dalsze służenie królowej, Wspólnocie Narodów i organizacjom wojskowym bez pobierania publicznych funduszy. Niestety, nie było to możliwe – powiedział książę, który jest szósty w kolejce do tronu.– Zaakceptowałem to wiedząc, że to nie zmieni tego, kim jestem, ani jak bardzo jestem zaangażowany. Ale mam nadzieję, że pomoże to wam zrozumieć, co się stało, że postanowiłem wycofać się ze wszystkiego, co kiedykolwiek znałem, by zrobić krok naprzód w kierunku tego, co, mam nadzieję, może być spokojniejszym życiem – dodał.Zgodnie z ustaleniami, Harry pozostanie księciem, a para po rozpoczęciu nowego etapu życia, zachowa nadany jej przez królową tytuł księcia i księżnej Sussex. Nie będzie jednak uczestniczyć w żadnych przyszłych ceremoniach ani w podróżach, reprezentując królową. – Chcę, abyście usłyszeli ode mnie prawdę, na tyle, na ile mogę podzielić się nią nie tyle jako książę, co jako Harry, ta sama osoba, której dorastanie wielu z was obserwowało w ciągu ostatnich 35 lat, ale z wyraźniejszą perspektywą – powiedział Harry.– Wielka Brytania to mój dom i miejsce, które kocham. To się nigdy nie zmieni. To, że do tego doszło, wywołało we mnie wielki smutek – dodał.35-letni Harry i 38-letnia Meghan od pewnego czasu wysyłali sygnały, że niezbyt dobrze odnajdują się w roli członków rodziny królewskiej. W październiku 2019 roku ujawnili, że życie pod nieustanną obserwacją mediów jest dla nich bardzo trudne. Harry pośrednio potwierdził też medialne spekulacje o rozdźwiękach między nim a starszym bratem Williamem. Ponadto nie spędzili świąt Bożego Narodzenia z resztą rodziny, lecz wraz z synem udali się do Kanady.",,
Kto płaci za obiad? [OPINIA],"Obserwując polską politykę, można czasami odnieść wrażenie, że panuje w niej zasada „cios za cios”. Platforma, a za nią spora część mediów, z wątpliwych działań byłego już szefa KNF próbuje zrobić aferę, obciążającą cały rząd Prawa i Sprawiedliwości, premiera Morawieckiego, Jarosława Kaczyńskiego i Mariusza Kamińskiego wraz z synem.","Te próby, obok drobiazgowej analizy, wykazującej, w którym miejscu opozycyjna narracja trzyma się kupy, a w którym zaczyna się rozłazić, bardzo blisko swojego początku zresztą, uzupełnia się w publicznej debacie przypomnieniem, jaki stosunek do finansów, czy to obywateli, czy państwa, miała poprzednia ekipa. Ta sama, która dziś próbuje stawiać się w pozycji wzoru troski o nasze pieniądze. Na nieszczęście Platformy, które chcąc nie chcąc jako koalicjant dzieli też Nowoczesna, cały czas jest co przypominać. Jest oczywiste, że sytuacja związana z KNF (mówiąc o tym, co już jest pewne) nie powinna się wydarzyć. Nie zmienia to faktu, że reakcja była szybka i tym różni się od podejścia rządu Tuska i samego byłego premiera do sprawy Amber Gold. Dla obu Tusków było jasne, że to lipa, co znalazło potwierdzenie w toku prac komisji śledczej, tymczasem bardzo długo nie podejmowano żadnych działań, by wiedzą tą podzielić się z obywatelami, którzy, jeszcze o tym nie wiedząc, tracili właśnie swoje pieniądze, czasem odkładane przez całe życie. Gdy dziś o tym przypomnieć, głównym kontrargumentem jest stwierdzenie, że przecież klientów firmy Marcina P. zgubiła ich własna chciwość, z której zrodziła się naiwność, nie rząd czy premier we własnej osobie. Jednak państwo ma swoje obowiązki wobec obywateli, powinno ostrzegać ich przez zagrożeniami. Tego zaś, bardzo długo, nie czyniono. W imię jakich interesów, zastanawiamy się już od kilku lat, poznając mocne, choć wciąż cząstkowe odpowiedzi. Okazuje się jednak, że i najpóźniej powstała komisja sejmowa, która bada kwestie wyłudzeń podatku VAT może w Platformę uderzyć dość poważnie. Dla PiS jest to tym cenniejsze, że sprawa Amber Gold w pewnym stopniu zużyła się medialnie, czego najlepszym dowodem jest brak jakiegokolwiek przełomu po przesłuchaniu Donalda Tuska. To oczekiwane przez wielu wydarzenie nie przyniosło żadnej informacji, która nie zachwiałaby z góry przyjętymi założeniami osób, które nim jeszcze Małgorzata Wassermann powitała świadka, wiedziały, czy były premier wyjdzie z sali jako wygrany czy przegrany. W sprawie VAT wiele jeszcze przed nami, choć mamy już wygranych w postaci wszystkich, którzy partycypują w lepszej sytuacji budżetu, która wynikła z drastycznego ograniczenia procederu, trwającego w poprzednich dwóch kadencjach.Teraz pomału dowiadujemy się, że sprawa była traktowana przez rząd nie tyle z bierną akceptacją, co być może nawet z życzliwym zainteresowaniem. Poznaliśmy już wypowiedzi ministra finansów Jacka Rostowskiego, który uznał, że nie ma co szukać rozwiązania problemu, bo sprytni przestępcy zwyczajnie będą obchodzić przepisy inną drogą. Taka filozofia mogłaby zaoszczędzić całe lata, wieki nawet, poświęcone na tworzenie rozmaitych przepisów, kodeksów czy przykazań.  Poznajemy kolejną taśmę z Pawłem Grasiem, który na spokojnie stwierdza, że przekręty na VAT to biznes lepszy, niż narkotyki. Może nie jest to bomba, ale znów, jak w przypadku Amber Gold wiemy już, że i oni wiedzieli, a nie zrobili nic, by proceder zatrzymać. Pierwsze posiedzenia komisji VAT-owskiej przyniosły wiele bardzo interesujących informacji. Już nie tylko o tym, że osoby odpowiedzialne za finanse państwa miały świadomość tego, co się dzieje, lecz również, że nie były w ogóle zainteresowane zmianą stanu rzeczy. Wcześniejsze wyjaśnienia, że wycofano się z prac nad ustawą naprawczą, ponieważ i tak nie zdążyłaby zostać uchwalona do końca kadencji, okazują się zapisem jedynej, z góry przez autorów uznanej za skazaną na porażkę, porzuconej tym samym próby ratowania sytuacji. Tyle, że to już czasy ministra Mateusza Szczurka, który w listopadzie 2013 roku zastąpił w Ministerstwie Finansów Jacka Rostowskiego. Z tego, co słyszeliśmy podczas przesłuchania byłej wiceminister, Elżbiety Chojny-Duch wyłania się obraz MF Rostowskiego jako rozdrapywanego folwarku, w którym rządzą osoby z drugiego szeregu – Sławomir Nowak, wydający polecenia poza linią służbowych zależności i wpływający na  kształt prawa podatkowego, czy lobbystka, elegancko nazywana „doradcą społecznym” Renata Hayder. Ta oczywiście zaprzecza, zapewne jednak niedługo posłuchamy jej w Sejmie. Na pewno usłyszymy też samego ministra Rostowskiego. Chojna-Duch opowiedziała posłom, że po tym, jak o nieszczelności systemu podatkowego alarmowała kolegów i media, została odwołana ze stanowiska, zaś jej kompetencje częściowo przejęła właśnie Hayder, równocześnie związana z jedną z wielkich firm. To kolejny obrazek, pokazujący w bardzo gęstej formie, jak wyglądało państwo Donalda Tuska. Barwy, którymi jest malowany, mogą nie wyblaknąć nawet do wyborów, być może dlatego TVN 24 chroni przed nimi oczy swoich widzów. Polityka nie ogranicza się jednak wyłącznie do afer finansowych. W chwili radykalnego podziału sceny, bardzo ciekawe są historie koalicji i wyborów władz w samorządach, które ruszyły po niedawnych wyborach. Jak już wiemy, PiS powiększył swój stan posiadania i w tej chwili rządzić będzie w ośmiu z szesnastu województw. Jednak czasem w tej powyborczej układance dzieją się rzeczy dziwne i zaskakujące. Czasem tam, gdzie przewaga wydaje się być pewna, nagle ważne stanowisko trafia się opozycji. Czasem odwrotnie, ktoś zmienia stronę i pomaga PiS objąć władzę, wbrew intencjom partyjnej góry. Tak stało się w sejmiku śląskim. Czy takie zachowanie jest etyczne wobec wyborców? To sprawa dyskusyjna, za którą idzie pytanie, czy głosujemy na partie, czy na ludzi. Skala ataku na Wojciecha Kałużę, która wymyka się spod kontroli i przerasta już wszystko, co do tej pory spotykało polityków, zmieniających partyjne barwy, wskazuje, że człowiek sam w sobie przestaje mieć znaczenie, ważniejsza jest partia, a najważniejszy, tak naprawdę, jest wróg, bo przecież w polityce, konkurenta zastąpił przeciwnik, a przeciwnika wróg właśnie. Frustracji wyborców, których reprezentant wykonuje taką woltę, trudno się dziwić. Jednak wezwań do fizycznej agresji czy zwykłego chamstwa, podobne emocje nie tłumaczą. Tak, jak nic, tym razem w oczach wyborców z drugiego końca Polski nie tłumaczy Aleksandra Doby, który niesiony już nie falami, ale własnym nazwiskiem, zdobył mandat radnego, by po wyborach przekazać go kolejnej osoby z listy. Jak tłumaczy podróżnik, po wyborach zorientował się, że nie będzie w stanie wykonywać obowiązków. Trudno uznać to za poważne podejście do ludzi, których zaufanie się zdobyło. Czasem jednak z partii do partii przechodzi się w sposób mniej dramatyczny, ale zabawniejszy. Przekonuje nas o tym Ryszard Petru, polityk od kilku lat marnujący swój dyskusyjny od początku potencjał, który jednak pozwolił mu w 2015 roku wprowadzić partię do parlamentu. Co Petru udało się później? Prywatny, romantyczny wyjazd w trakcie sejmowej rewolucji, utrata zaufania kolegów i narażenie na śmieszność swojej partii (to zresztą wielokrotnie udało się już wcześniej), zawarcie koalicji z Platformą bez wiedzy kolegów tylko po to, by bezwstydną konsumpcję tego małżeństwa oglądać już spoza partii, a jeszcze wcześniej zapłacić za nie utratą przywództwa… Ponieważ jednak czującemu się urodzonym liderem politykowi nie wystarczył tytuł króla wpadek, powołał do życia kolejne inicjatywy, których nazw sam już nawet nie pamięta i nie wie, czy teraz jest w partii Razem, czy jest z koleżankami razem w partii Teraz, zresztą, nie jest to faktycznie bardzo znaczące. Jedno z pierwszych głosowań z udziałem nowej partii, decydujące o odwołaniu Marka Jakubiaka z komisji VAT, pokazuje, że nawet w trójce Petru nie ma jednomyślności. Jest za to zbiórka funduszy, prowadzona pod hasłem „Nie ma darmowych obiadów”. Skoro jednak Ryszard Petru zna już tę życiową mądrość, czym i komu skłonny będzie się za te obiady odwdzięczyć? I komu za obiady odwdzięczali się wysocy państwowi urzędnicy, nie panujący kompletnie nad szczelnością systemu podatkowego?",,
"Trzaskowski: kandydatem powinien być ktoś, kto ma największe szanse na wygraną","– W interesie Grzegorza Schetyny i całej PO jest zwycięstwo w stolicy – tak kandydat tej partii na prezydenta Warszawy Rafał Trzaskowski odpowiedział na pytanie, czy szef Platformy Grzegorz Schetyna pozbywa się konkurencji. W rozmowie z „Rzeczpospolitą” dowodził, że to właśnie on powinien być kandydatem zjednoczonej opozycji.","– Oddanie Warszawy PiS nie byłoby tylko moją porażką, ale też porażką nas wszystkich. Bitwa warszawska będzie najważniejszą bitwą wyborów samorządowych. Być może najważniejszą bitwą w najbliższym czasie dla całej opozycji, dlatego dziś cała opozycja musi skoncentrować swe wysiłki w walce przeciwko upartyjnieniu Polski i niszczeniu niezależności samorządów – przekonuje Trzaskowski.Według posła Nowoczesna wystawiając swojego kandydata, Pawła Rabieja, nie czekała na rozmowy z PO. – Kandydatem zjednoczonej opozycji powinien być ktoś, kto ma największe szanse na wygraną – dowodził Trzaskowski.Dobry policjant, zły policjantOdniósł się także do pytania z kim z PiS wolałby konkurować – Patrykiem Jakim czy Stanisławem Karczewskim. – Trzeba szanować wszystkich konkurentów, ale wydaje mi się, że żaden hunwejbin PiS nie powinien rządzić naszym miastem. Taktyka PiS jest jasna: marszałek Karczewski będzie statecznym kandydatem, który się nie unosi, a Patryk Jaki gryzącym szeryfem. Karczewski ma być dobrym, a Jaki złym gliniarzem w walce o Warszawę. Myślę, że warszawiacy nie dadzą się na to nabrać – ocenił.Polityk PO odniósł się również do budzących kontrowersje kwestii – według niego na plac Zbawiciela powinna wrócić rzeźba przedstawiająca tęczę. – Była fajnym, pozytywnym symbolem i urozmaicała stolicę – stwierdził. Pytany o miejsce pomnika smoleńskiego i pomnika Lecha Kaczyńskiego, odpowiedział, że powinni o tym zdecydować warszawiacy w referendum.",,
Jerzy Stuhr: Wyborcy PiS to potomkowie chłopów folwarcznych,"Polacy dają się kupić Prawu i Sprawiedliwości oraz prowadzą „cyniczną, handlową grę z partiami”, mówiąc „dajcie jeszcze trochę, to na was zagłosujemy” – uważa Jerzy Stuhr. Aktor w rozmowie z Tomaszem Lisem powiedział, że wyborcy PiS „mszczą się za wielowiekowe ciemiężenie” i uważa ich za „potomków chłopów folwarcznych”.","Stuhr został poproszony o porównanie „ekipy Kaczyńskiego” do „ekip Jaruzelskiego czy Gierka”. Stwierdził, że w czasach komunizmu w Polsce nie było pogardy władzy dla społeczeństwa i opozycji, a nawet oskarżonych. – A teraz to jest pogarda – takie mam bez przerwy poczucie, jak krytykuje mnie ugrupowanie rządzące – powiedział.Dlaczego mimo pogardy – o której mówił Stuhr – miliony Polaków nadal głosują na PiS? – pytał dziennikarz, wskazując, że „nie byłoby efektu, gdyby nie to, że to pada na fantastyczny grunt w wielu miejscach”.– Mam taką teorię, że to jest zemsta za wielowiekowe ciemiężenie – odpowiedział aktor. Jego słowa zaskoczyły nawet Tomasza Lisa, który stwierdził, że to „ustawianie zwolenników PiS na pozycjach potomków chłopów folwarcznych”. – Tak! – odpowiedział jednoznacznie Stuhr.",,
"Premier dla CNN: Spór z Brukselą trwa, bo część komisarzy go upolitycznia","Premier Mateusz Morawiecki w rozmowie z CNN podkreślił, że Polska popiera porozumienie Brukseli z Londynem wynegocjowane przez Michela Barniera. Skomentował również zmiany w sądownictwie.","Przebywając w Davos, premier zapewnił, że chciałby, żeby nie doszło do opuszczenia Unii Europejskiej przez Zjednoczone Królestwo. Przypomniał przy tym, że istnieje procedura wydłużenia czasu, po którego upłynięciu Wielka Brytania będzie musiała opuścić Wspólnotę, ale zgoda na to uzależniona jest od propozycji, które wystosuje brytyjska premier Theresa May.Szef polskiego rządu powiedział również, że jest zadowolony z tego, że część Polaków, którzy wyjechali na Wyspy, zdecydowała się na powrót do kraju. Zwrócił przy tym uwagę, że Polska ma obecnie jeden z najniższych poziomów bezrobocia w Unii.Pytany o spór rządu w Warszawie z Komisją Europejską, Mateusz Morawiecki wyjaśniał, że trwa on wciąż dlatego, że część komisarzy go upolitycznia. Zaznaczył, że polskie władze dokonały już zmian w prawie, które zostały uzgodnione z Komisją.",,
"Wszedł do ratusza i powiedział, że przyszedł „zatłuc prezydenta”","W poniedziałek w Urzędzie Miasta w Bolesławcu pojawił się mężczyzna i próbował dostać się do gabinetu włodarza miasta, Piotra Romana. Pracownikom ratusza miał powiedzieć: „Przyszedłem zatłuc prezydenta”. Został zatrzymany następnego dnia.","Fakt ujęcia podejrzewanego mężczyzny potwierdziła w rozmowie z portalem tvp.info asp. szt. Anna Kublik-Rościszewska, oficer prasowa policji w Bolesławcu.   Jak opisuje policjantka, zatrzymanie nastąpiło dzień po zdarzeniu – wtedy też funkcjonariusze otrzymali dopiero zgłoszenie. Śledczy nie mają informacji, by mężczyzna był agresywny. To 50-letni mieszkaniec Bolesławca.  – Przyszedł do urzędu miasta i w rozmowie z pracownikami ratusza wypowiedział groźby pod adresem prezydenta. Groził, że odbierze mu życie – mówi asp. szt. Kublik-Rościszewska.  Bolesławiecki portal istotne.pl relacjonuje, że mężczyzna po wejściu do urzędu miał powiedzieć, że „przyszedł zatłuc prezydenta”.",,
„Donald Tusk wspomaga swoich gasnących zwolenników w PO”,"– Donald Tusk osłabia obecne kierownictwo PO i wspomaga swoich nieco gasnących zwolenników wewnątrz partii – tak prof. Rafał Chwedoruk  z Instytutu Nauk Politycznych ocenił kontrowersyjny wpis przewodniczącego Rady Europejskiej. Dr Bartłomiej Biskup uważa, że to próba powrotu Tuska na polską scenę polityczną.","„Alarm! Ostry spór z Ukrainą, izolacja w Unii Europejskiej, odejście od rządów prawa i niezawiłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie” – napisał na Twitterze szef Rady Europejskiej Donald Tusk.  Kilka dni wcześniej, 15 listopada, sześcioro europosłów Platformy Obywatelskiej zagłosowało za rezolucją wzywającą polski rząd do przestrzegania obowiązującej w UE zasady praworządności.   Rafał  Chwedoruk zapytany przez portal tvp.info, czy wpis Donalda Tuska można oceniać jako wyraz poparcia dla eurodeputowanych PO, którzy poparli rezolucję, zwrócił uwagę, że chodzi o środowisko  bliskie przewodniczącemu Rady Europejskiej. Europosłowie ci „są związani wewnątrz PO raczej ze środowiskiem bliższym Donaldowi Tuskowi niż innymi środowiskami, opozycyjnymi wobec Tuska, który był  szefem tej partii” – powiedział Chwedoruk. „Powrót Tuska na polską scenę”  Wpis Donalda Tuska na Twitterze „oceniam to jako powrót na polską scenę polityczną” – ocenił z kolei dr Bartłomiej Biskup. W rozmowie z  tvp.info przyznał, że chodzi również o poparcie przewodniczącego RE dla europosłów Platformy, którzy zagłosowali za sankcjami dla Polski, wbrew zaleceniom swojej partii. – Władze Platformy generalnie skrytykowały to odmienne głosowanie. W związku z tym wydaje się, że Donald Tusk prezentuje  inną linię, dużo ostrzejszą niż władze Platformy – powiedział Bartłomiej Biskup. Posłowie Platformy Obywatelskiej, którzy głosowali za rezolucją przeciwko Polsce, spotkali się z potępieniem koalicji rządzącej, prezydenta, posłów Kukiz’15 i PSL, ale również we własnej partii. Tomasz Siemoniak zapowiedział wyciągnięcie konsekwencji. Podał że partia zajmie się sprawą głosowania europosłów na posiedzeniu zarządu w tym tygodniu. Głosowanie za rezolucją poparł natomiast Ryszard Petru. – Nie jestem europarlamentarzystą, ale raczej byłbym skłonny zagłosować „za” – oświadczył szef Nowoczesnej.",,
Bezkrólewie w Państwie Żydowskim. Ulubieniec Moskwy rozdaje karty [ANALIZA],"Trzy wyborcze podejścia w ciągu roku? Tak, w Izraelu jest to możliwe. Najwięcej zależy od pewnej partii popieranej przez imigrantów z byłego Związku Sowieckiego, a tak naprawdę jej szefa. To Avigdor Lieberman, imigrant z Kiszyniowa, uważany za najbardziej prorosyjskiego polityka w Izraelu.","W wybranym 17 września Knesecie partia Nasz Dom Izrael (Yisrael Beiteinu) ma zaledwie osiem miejsc (na 120). Ale sytuacja sprawiła, że to ugrupowanie Avigdora Liebermana jest przysłowiowym języczkiem u wagi. Podobnie było po kwietniowych wyborach. Wtedy Lieberman dokonał spektakularnej politycznej zdrady – odmówił wejścia do prawicowej koalicji i rządu, na czele którego stanąłby Benjamin Netanyahu, jego stary polityczny druh. Efekt? Przedterminowe wybory na jesieni. Likud w czasie kampanii wyborczej usiłował zniszczyć Liebermana. Nic z tego, Yisrael Beiteinu nawet zwiększył stan posiadania w porównaniu z kwietniem. I jest „kingmakerem”. Równie jednak pryncypialnym jak wiosną.Po kwietniowych wyborach odmówił wejścia do koalicji z ultraortodoksami, bo ci odrzucają nową wersję ustawy o powszechnym obowiązku służby wojskowej, którą Kneset przyjął w pierwszym czytaniu w lipcu 2018 roku. Obecnie tysiące młodych wyznawców ultraortodoksyjnego judaizmu unika służby wojskowej tylko dlatego, że uczęszcza do szkół religijnych. Będąca kością niezgody ustawa określa, że pewna liczba młodych ultraortodoksów musiałaby odbyć służbę wojskową. Liczbę ma określać armia (IDF). Jeśli szkoły religijne nie spełnią tych oczekiwań, narażą się na ograniczenia dotacji z budżetu państwa.  Podczas koalicyjnych rokowań po wyborach kwietniowych partie religijne nalegały na wprowadzenie pewnych poprawek do ustawy, ale Lieberman nie chciał się zgodzić na zmianę choćby przecinka. Twarde stanowisko polityka w kwestiach religii i państwa również teraz uniemożliwia sformowanie większości. Zarówno Likud, jak i Kahol Lavan (Niebiesko-Biali) nie zamierzają spełniać żądań Liebermana. Likud podpisał z partiami ultraortodoksyjnymi umowę powołującą do życia blok deputowanych popierających powstanie rządu z Netanyahu na czele. Niebiesko-Biali również nie wykluczają koalicji z partiami religijnymi. W tej sytuacji, 22 września Lieberman ogłosił, że nie rekomenduje prezydentowi żadnego kandydata na premiera. – Nie będziemy częścią bloku z haredi (ultraortodoksyjnymi Żydami – red.) – powiedział lider Yisrael Beiteinu. Ale nie popiera on też ewentualnego rządu Gantza, gdyby znaleźć się tam miały partie arabskie: – Haredi są naszymi przeciwnikami politycznymi, ale Arabowie są naszymi wrogami – mówi. Kim jest polityk, który może zdecydować o losie „niezatapialnego” dotąd Netanyahu? Dlaczego zdradził wieloletniego politycznego sojusznika (kiedyś protektora)? Jedna z najbardziej zaskakujących historii politycznych od momentu powstania Państwa Żydowskiego zaczyna się w ostatnich dniach maja tego roku. „Człowiek bez zasad” W nocy z 29 na 30 maja 2019 roku Kneset podjął bezprecedensową decyzję i rozwiązał się zaledwie miesiąc po zaprzysiężeniu. „Za” głosowało 74 deputowanych, w tym 16 z ultraortodoksyjnych partii Shas i Yahadut HaTorah, które wcześniej obiecały Netanyahu, że poprą samorozwiązanie.  Zaraz po głosowaniu szef Shas, Arje Deri wygłosił emocjonalne przemówienie, w którym przeprosił Netanyahu. Za co? Za to, że przekonywał wciąż premiera, iż Lieberman ostatecznie zgodzi się wejść do koalicji. – Myliłem się w tym, a premier miał rację. Wygląda na to, że nie znam Liebermana wystarczająco – powiedział Deri.  Właśnie tej dramatycznej politycznie nocy dobiegła końca bliska przyjaźń Deriego z Liebermanem, licząca sobie ponad dwie dekady, od czasów pierwszego rządu Netanyahu w latach 90. Deri był wtedy wpływowym przewodniczącym Shas, zaś Lieberman wszechmocnym szefem gabinetu premiera Netanyahu. Potem Lieberman zawsze stał u boku Deriego, nawet gdy ten powędrował do więzienia (2000-2002), Lieberman go tam odwiedzał. 11 czerwca 2019 r. partia Shas wydała oświadczenie: „Lieberman przez dekady był uważany za bliskiego przyjaciela ultraortodoksyjnych frakcji, głównie Shas, współpracując w setkach politycznych zagadnień, na szczeblu lokalnym i narodowym. Lieberman nie jest przeciwko ultraortodoksom. On po prostu jest człowiekiem bez zasad”. Tej samej nocy zacieśnił się sojusz Netanyahu z ultraortodoksami. Premier i lider Likudu nie zapomni im tego, że choć w wyborach zdobyli bardzo duże poparcie jak na nich (16 mandatów), to jednak dotrzymali słowa, i gdy okazało się, że Lieberman nie zapewni większości parlamentarnej koalicji prawicy, zagłosowali za rozwiązaniem Knesetu. Uratowali fotel premiera Bibiemu, choć ryzykowali straty w przedterminowych wyborach. Źródła w partii Shas mówią, że głosowali za rozwiązaniem Knesetu nie ze ślepej lojalności wobec Netanyahu. – To prawda, że mamy z nim sojusz, ale nie jesteśmy samobójcami. Fakt jest taki, że nie mieliśmy innej opcji – powiedział jeden z polityków partii. Ultraortodoksi byli bowiem przekonani, że dostaną w przedterminowych wyborach co najmniej tyle samo mandatów. Sprzyjać temu miał kalendarz. Wybory zaplanowano dwa tygodnie przed żydowskim Nowym Rokiem, gdy społeczność ultraortodoksyjna powinna być dużo bardziej zmotywowana emocjonalnie i bardziej skłonna do udziału w wyborach. Rzeczywiście, Shas zwiększyła stan posiadania w Knesecie z ośmiu do dziewięciu mandatów (5,99 proc. w kwietniu, 7,44 proc. we wrześniu). W sytuacji, gdy Lieberman odrzuca sojusz z ultraortodoksami, zaś Niebiesko-Biali nie chcą słyszeć o rozmowach z Likudem, dopóki partią kieruje Netanyahu, sojusz Bibiego ze skrajną prawicą jest nieunikniony. Ultraortodoksi nie mogą bowiem rządzić z Liebermanem ani z Niebiesko-Białymi, dopóki wiceszefem jest tam Yair Lapid, od lat czołowy orędownik walki o świeckość państwa. Szefowie Shas i Yahadut HaTorah uważnie obserwowali każdy krok Liebermana i koordynowali działania wyborcze z Netanyahu. Współpraca Netanyahu z ultraortodoksami została wznowiona w 2009 roku. Wcześniej przez kilka lat między Likudem a religijną prawicą był konflikt wywołany reformami ekonomicznymi, które Netanyahu zainicjował w 2003 roku jako minister finansów – chodziło głównie o drastyczne cięcia budżetu wsparcia dla wielodzietnych rodzin. Odczuli to Arabowie, ale też tradycyjnie duże rodziny ultraortodoksyjnych Żydów. Przed wyborami 2009 r. Bibi mocno zabiegał o odbudowę współpracy ultraortodoksów. Gdy zaczął rządzić, dotrzymał obietnicy i zwiększył budżet na wsparcie rodzin.   Później ten sojusz tylko się już zacieśniał. Dziś ultraortodoksi popierają Netanyahu także z racji jego dobrych relacji z Trumpem, zresztą sam Bibi jest też bardzo popularny w elektoracie religijnym. Nie należy zapominać, że jednym ze źródeł rosnących z roku na rok wpływów religijnych partii żydowskich jest bardzo wysoki przyrost naturalny w grupach społecznych będących ich wyborczym zapleczem. To są rodziny liczące po 7-8 dzieci. Te partie żądają zwolnienia ze służby wojskowej młodych z rodzin ultraortodoksyjnych, chcą dotacji na szkoły religijne, chcą zmian w szkolnictwie wyższym, faworyzujących ultraortodoksów.  Likud powtarzał, że apel Liebermana o sformowanie rządu jedności narodowej przez Likud i Niebiesko-Białych to dowód na to, że jest on „lewicowcem”. Taką narrację przyjęły wszystkie sprzyjające Netanyahu media i profile w mediach społecznościowych. Przykładem tej strategii był post użytkownika Yigala Sachora: „To już jasne, że Lieberman ogłosił zamiar budowy rządu z Niebiesko-Białymi. Wybór jest taki: albo lewicujący rząd Gantza i Liebermana, albo prawicowy Netanyahu i Ben Gvira. Lieberman pokazał, że skupił się na lewicy i brak mu ideologicznego kręgosłupa. Dziś zaprasza do współpracy arabskiego członka Knesetu Ahmada Tibiego, a jutro będzie przeciwko arabskiemu deputowanemu Ajmanowi Audzie. A za dwa dni będzie partnerem dla ultraortodoksów. Pracował z Arje Derim, aby zrobić Moshe Leona burmistrzem Jerozolimy i działał przeciwko kandydatowi rosyjskojęzycznych Ze’evowi Elkinowi”. Netanyahu zwerbował byłego szefa frakcji parlamentarnej Yisrael Beiteinu, Roberta Ilatowa na doradcę kampanii. Robił wszystko, by zniszczyć Liebermana. Tak jak to zrobił przed wyborami kwietniowymi z Naftalim Bennettem, który powołał własną partię Nowa Prawica, ale ku wielkiemu zaskoczeniu, nie przekroczył progu wyborczego. Obecne zadanie Netanyahu było trudniejsze niż przed 9 kwietnia. Strategia „Szatana”Lieberman nie obawiał się jednak ofensywy Likudu. Broniąc sprawy powoływania ultraortodoksów do armii, zyskał w oczach wielu wyborców. Zaraz po rozwiązaniu Knesetu sondaże poszły ostro w górę i dawały Yisrael Beiteinu nawet 9 mandatów (w kwietniu zdobyli 5). Lieberman oparł więc swoją strategię na haśle „rząd jedności bez ultraortodoksów”. Jeszcze 15 czerwca w wywiadzie dla telewizji Channel 13 oskarżył Netanyahu i Gantza o układanie się z partiami religijnej prawicy. I ogłosił, że zrobi wszystko, by powstał rząd bez udziału ultraortodoksów. Hasło rządu jedności narodowej Likudu i Niebiesko-Białych to wyzwanie osobiście rzucone Netanyahu – wszak Kahol Lavan jasno mówił: „Likud tak, Bibi nie”. Szanse Likudu na odebranie elektoratu Liebermanowi nie były duże także dlatego, że ostatni zwrot Netanyahu ku religijnym radykałom i rasistom nie spodobał się wielu rosyjskojęzycznym wyborcom. W całym kraju wisiały plakaty, na których Netanyahu towarzyszył lider partii Shas, Arje Deri, znany z ataków na rosyjskojęzycznych Izraelczyków. Oburzenie wywołało jego stwierdzenie, że imigranci z b. ZSRR przyjeżdżają do Izraela, „żeby jeździć w soboty samochodami i jeść wieprzowinę”. Lieberman zdecydował, że w kampanii skupi się na kwestiach religii i państwa, na eskalacji konfliktu z ultraortodoksami. Z wewnętrznych sondaży wynikało, że Yisrael Beiteinu zyskuje na takim temacie, mobilizując zupełnie nowych wyborców. Zyskuje też w starciu z Netanyahu, którego opinia publiczna postrzega jako polityka dającego ultraortodoksom przywileje i władzę, jakich dotąd religijna prawica w Izraelu nie posiadała. Lieberman wie, że wielu Izraelczyków na lewicy i na prawicy jednoczy wrogość do ultraortodoksów. W sporze Liebermana z ultraortodoksami jest też ważny motyw ekonomiczny. Religijna prawica generalnie chce zwiększania wydatków państwa na młodych (szkoły religijne itd.), podczas gdy partia Liebermana – na starszych (emerytury itp.) - co wynika po prostu z generalnej struktury wiekowej elektoratów obu obozów. Yisrael Beiteinu przejęła też wielu dotychczasowych zwolenników Niebiesko-Białych. Liebermanowi nie przeszkodził w tym fakt, że  ma długą i bogatą historię współpracy z religijną prawicą. W przeciwieństwie do należącego do koalicji Niebiesko-Biali Yaira Lapida, szefa centrowej partii Yesh Atod, która od samego początku przyjęła antyklerykalną linię. Lieberman to być może nawet najbardziej ultraortodoksyjny świecki polityk w kraju. Ma dziesiątki przyjaciół w tej grupie społecznej. Nawet w otoczeniu szefa Yisrael Beiteinu nie brakuje religijnych Żydów. Na przykład ortodoksem po religijnej szkole jest asystent Liebermana, Avi Abuchatzeira. Podobnie jest z Sharonem Shalomem. Co więcej, Lieberman utrzymuje bliskie relacje z takimi ultraortodoksyjnymi milionerami, jak Dan Gertler czy Chaim Yankel Leibowitz. Sam Lieberman religijny raczej nie jest, ale jego żona Ela jest tradycyjną Żydówką, religijny tryb życia prowadzi jego córka. Z jednej strony Lieberman przedstawia się jako obrońca praw świeckich, a z drugiej jest częstym gościem czołowych rabinów. Na przykład w listopadzie 2018 roku w swym domu w ultraortodoksyjnym miasteczku Bnei Brak przyjął go słynny rabbi Chaim Kanyevski, pozwalając nawet na wpis w Torze, na co nie pozwala się jakimkolwiek świeckim politykom. Dużo gorsze relacje Lieberman ma z sefardyjską wspólnotą ultraortodoksyjną (z wyjątkiem Deriego – do czasu). W 2009 roku duchowy lider Shas, rabin Ovadia Yosef powiedział, że głosować na Yisrael Beiteinu, „to jak głosować na Szatana”. „Rosjanie” głosują na prawicęLieberman i jego partia zyskują w całym elektoracie, przeciwstawiając się przywilejom ultraortodoksów, ale nie ma co ukrywać, że bez głosów rosyjskojęzycznych Izraelczyków niewiele by znaczyli. Imigranci z byłego ZSRR i ich potomkowie są drugą obok ultraortodoksów znaczącą grupą popierającą prawicę i twardą politykę wobec Palestyńczyków. Aż 15 proc. mieszkańców Izraela deklaruje, że rosyjski to ich język ojczysty. To więcej niż w Mołdawii, Litwie czy Armenii. W latach 1948-1989 z ZSRR udało się wyjechać do Izraela 218 tysiącom Żydów. Największa emigracja miała miejsce w latach 1972-1979, gdy w ramach szerszego układu Moskwy z Waszyngtonem, pozwolono na emigrację 170 tys. osób. Ale prawdziwa fala ruszyła wraz z upadkiem Sowietów – w latach 1990-1999 do Izraela przyjechało ok. 830 tys. rosyjskojęzycznych Żydów. Potem ten strumień był już coraz mniejszy (w latach 1999-2009 tylko 160 tys.). Imigranci z b. ZSRS są w porównaniu z innymi mieszkańcami Izraela mniej religijni i bardziej otwarci na związki z innowiercami. Aż 81 proc. „Rosjan” określa się jako świeccy (hiloni), podczas gdy w całej żydowskiej populacji Izraela odsetek ten wynosi 49 proc. Wzmocnili oni nowy typ izraelskiego nacjonalizmu: świecki nacjonalizm. Ma on inny charakter niż ultraortodoksyjny nacjonalizm religijny. Choć rosyjskojęzyczni są liberałami w takich kwestiach, jak np. relacje państwo-religia, nie głosują na lewicę. Najważniejszym kryterium politycznego wyboru stał się bowiem dla nich stosunek do kwestii palestyńskiej i ogólnie arabskiej. Chyba dopiero przed wyborami 1992 roku decydenci w Izraelu uświadomili sobie, że licząca około miliona imigrantów z b. ZSRS społeczność może zmienić mapę polityczną kraju. Zaczęło się prześciganie na obietnice. W 1992 roku „rosyjskimi głosami” zwyciężył Icchak Rabin. W 1996 roku dały one zwycięstwo Netanyahu. W 1999 roku pomogły Ehudowi Barakowi. W tymże roku Natan Szaransky, były sowiecki dysydent, założył partię Yisrael BaAliyah. W 2003 roku zdobyła ona tylko dwa mandaty i połączyła się z Likudem. Ale już od kilku lat działało inne ugrupowanie odwołujące się do elektoratu rosyjskojęzycznego.Nasz Dom IzraelAvigdor Lieberman urodził się w sowieckim Kiszyniowie. Jego ojciec Lew był pisarzem, czerwonoarmistą, zesłańcem (siedem lat łagrów za Stalina). Do Izraela 20-letni Lieberman przyjechał w 1978 r. Na wczesnym etapie politycznej działalności był związany z partią Kach założoną przez znanego radykała religijnego i żydowskiego rasistę rabina Meira Kahane (ugrupowanie uznano później za terrorystyczne). Od 1988 roku Lieberman zaczął współpracować z Netanyahu (Likud), był szefem jego biura premiera (1996-1997). W 1999 roku założył własną partię Yisrael Beiteinu (Nasz Dom Izrael), której prawicowy program szybko zyskał poparcie wśród rosyjskojęzycznych Żydów. Ugrupowanie skupiało się na kwestiach narodowych i przyjęło twardy kurs wobec palestyńskich i izraelskich Arabów, wspierając za to osadnictwo żydowskie. Imigranci zresztą bardziej stanowczo sprzeciwiają się „oddawaniu ziemi” Arabom niż rodowici Izraelczycy. W 2012 r. „Foreign Policy” cytowała Billa Clintona, który mówił, że rosyjskojęzyczni Izraelczycy są „przeszkodą dla pokoju z Palestyńczykami”. W wyborach 1999 r. Yisrael Beiteinu zdobyło 4 mandaty i było jeszcze nieco słabsze w Knesecie od Yisrael BaAliyah. Choć warto zauważyć, że w ten sposób „Rosjanie” mieli łącznie 10 miejsc w parlamencie. W 2003 roku partia Liebermana poszła do wyborów w ramach nacjonalistycznej koalicji Związek Narodowy. Lista zdobyła 5,5 proc. głosów i 7 mandatów (5. miejsce w wyborach). Jednak ten projekt nie miał racji bytu na dłuższą metę. Yisrael Beiteinu odwoływał się bowiem do „Rosjan”, podczas gdy koalicjanci do nacjonalistów religijnych i osadników. W 2006 roku partia Liebermana startowała samodzielnie. To był dobry ruch – dostała 11 mandatów, stając się drugą po Likudzie partią na prawicy. Trzy lata później było jeszcze lepiej. W 2009 r. partia ta uzyskała najlepszy wynik w historii: 11,7 proc. głosów, 15 mandatów. Po wyborach 2013 roku Yisrael Beiteinu była trzecią siłą w parlamencie i kluczowym członkiem rządzącej prawicowej koalicji. Co ważne, właściwie w każdej politycznej konfiguracji Yisrael Beiteinu uczestniczył w rządach. Wystarczy zresztą spojrzeć na rządową karierę lidera. Lieberman był już ministrem infrastruktury (2001-2002), ministrem transportu (2003-2004), wicepremierem (2006-2008, 2009-2012), ministrem spraw strategicznych (2006-2008), ministrem spraw zagranicznych (2009-2012, 2013-2015) i ministrem obrony (2016-2018). Szczególnym osiągnięciem było uzyskanie tego ostatniego stanowiska, biorąc pod uwagę, że na ogół dostaje się ono doświadczonym generałom z IDF (Armia Obrony Izraela). Podał się do dymisji 14 listopada 2018 z powodu rozejmu w Gazie, który nazwał „kapitulacją przed terrorem”. Lieberman jest największym przyjacielem Moskwy w Izraelu – nie przypadkiem Putin nazwał jego karierę „błyskotliwą”. Po sfałszowanych wyborach do Dumy w 2011 roku Lieberman był pierwszym zagranicznym politykiem, który pospieszył z oceną, że były one „absolutnie uczciwe, wolne i demokratyczne”. Lieberman i jego partia akceptują aneksję Krymu. Jako minister obrony powiedział rosyjskim mediom w maju 2018 roku, że nie zgadza się z zachodnią dezaprobatą dla rosyjskich działań w Syrii czy z zachodnimi sankcjami przeciwko Rosji. Krytycy Liebermana mówią wręcz, że powinien zmienić nazwę swojej partii na Russia Beiteinu, czyli Nasz Dom Rosja. Takich głosów było dużo szczególnie po aferze ze współpracownikiem Liebermana, który okazał się zajmować ważne stanowisko w instytucji kontrolowanej przez rosyjskie państwo. W 2016 roku prasa ujawniła, że Leon Litinetsky, były deputowany Yisrael Beiteinu w Knesecie, który uczestniczył w rozmowach koalicyjnych i odpowiadał w rządzie za kwestię emerytur dla imigrantów z Rosji, zasiada we Wszechświatowej Radzie Koordynacyjnej Rosyjskich Rodaków Żyjących za Granicą.",,
Korwin-Mikke rozczarowany 3-proc. poparciem,"Bardzo źle swoje sondażowe wyniki wyborów ocenia Janusz Korwin-Mikke. Kandydat partii Wolność i  Praworządność uważa, że 3 proc. poparcia to skutek tego, że nie był zapraszany do udziału w debatach telewizyjnych. Dodał, że jeszcze nie wie, na kogo odda głos w drugiej turze.","– Wyniki oceniam bardzo źle. Jest to efekt propagandy. (...) Nie zapraszanomnie do żadnych debat w telewizji. Panu Napieralskiemu poświęcono trzynaścierazy więcej czasu. Pan Lepper miał więcejczasu niż ja i pan Marek Jurek łącznie. Przy takim traktowaniu przeztelewizję takie są skutki  – powiedział Korwin-Mikke.Zaznaczył też, że przed drugą turą chciałby porozmawiać z kandydatami,którzy, według sondaży, weszli do drugiej tury wyborów – JarosławemKaczyńskim i Bronisławem Komorowskim. Wtedy zadecydowałby, kogo poprze wostatecznym głosowaniu 4 lipca.  – Oczywiście jeśli oni będą chcieli się spotkać. To jest ich interes, nie mój.(...) Mają mój telefon  – powiedział. W sondażu TNS OBOP dla TVP Korwin-Mikke uzyskał 3 proc. poparcia.Po ogłoszeniu wyników w sztabie wyborczym Korwin–Mikkego rozległy się okrzyki radości, były gratulacje. Sam kandydat zapowiedział, że razem ze swoją partią „Wolność i Praworządność”, w koalicji z Unią Polityki Realnej, weźmie udział w nadchodzących wyborach parlamentarnych.",,
"Więźniowie murem za PO. „Być może liczą, że Schetyna ogłosi amnestię”","Gdyby tylko osadzeni w więzieniach wybierali w niedzielę nowy Sejm, Koalicja Obywatelska miałaby w nim samodzielną większość. – Odsiadujący wyroki liczą być może na to, że jak wygrałaby Platforma Obywatelska, to Grzegorz Schetyna ogłosiłby ogólną amnestię – ironizował w rozmowie z portalem tvp.info poseł Prawa i Sprawiedliwości Jan Mosiński.","W areszcie śledczym na warszawskiej Białołęce Koalicję Obywatelską poparło 59,63 proc. uprawnionych do głosowania. We Wrocławiu, który jest matecznikiem szefa PO Grzegorza Schetyny, KO poparło 49,34 proc. więźniów. Na samego lidera największej partii opozycyjnej głos oddało aż 427 więźniów.  W areszcie na warszawskiej Białołęce PiS zdobył zaledwie 8,5 proc. poparcia. – Reformując wymiar sprawiedliwości, ścigając przestępców, nie mamy po tej stronie poparcia. Nie dziwi mnie to. To laurka dla nas, że świat przestępczy nie akceptuje polityki Prawa i Sprawiedliwości, która coraz głębiej sięga do kieszeni przestępców. Są z tego coraz większe profity dla społeczeństwa, bo przecież te miliardy, które odebraliśmy, komuś odebraliśmy – mówił nam Mosiński. Nie wszyscy chcieli rozmawiać o wyjątkowo wysokim poparciu w więzieniach. –  Nie wiem, co pan chce zasugerować. Nie rozumiem tego pytania. To jest pytanie dla socjologów. Nie jestem socjologiem i nie potrafię na to pytanie odpowiedzieć. To pytanie do analizy socjologicznej – stwierdziła posłanka PO Izabela Leszczyna.  – Koalicja Obywatelska wygrała również we Wrocławiu. Nie tylko wśród więźniów, ale normalni, znakomici ludzie pracujący bardzo ciężko na rzecz naszego kraju, naszej Rzeczpospolitej, oddali głos na Koalicję Obywatelską. Między innymi na mnie, Grzegorza Schetynę, Michała Jarosa – tłumaczył zaskakujące wyniki w więzieniach i aresztach poseł Krzysztof Mieszkowski z Nowoczesnej. Wynikiem PO w zakładach karnych nie jest zaskoczony senator PiS Jan Maria Jackowski. – Mnie to nie dziwi, ponieważ tradycyjnie w zakładach odosobnienia głosujący od wielu wyborów popierają Platformę Obywatelską. Należałoby się ich zapytać, dlaczego. Myślę jednak, że wnioski są oczywiste – mówił nam senator Jackowski.",,
Wiceszef MSZ: Zapowiedź Komisji Europejskiej wysoce zastanawiająca,"Zapowiedź Komisji Europejskiej ws. Izby Dyscyplinarnej SN jest „wysoce zastanawiająca”; to wprost próba zażądania od organu władzy wykonawczej, aby ten ingerował w funkcjonowanie władzy sądowniczej – podkreślił wiceszef MSZ Szymon Szynkowski vel Sęk.","Komisja Europejska zdecydowała w Strasburgu, że wystąpi do Trybunału Sprawiedliwości UE o środki tymczasowe w sprawie przepisów dotyczących systemu dyscyplinarnego wobec polskich sędziów. Jeśli TSUE przyjmie ten wniosek, Izba Dyscyplinarna SN zostanie zawieszona.  Jak oświadczył rzecznik Komisji Europejskiej Christian Wigand, Komisja zdecydowała się na ten krok z uwagi na to, że funkcjonowanie Izby Dyscyplinarnej SN tworzy ryzyko „nieodwracalnej szkody” dla polskich sędziów.  Ta decyzja „nie jest powiązana” – jak mówił rzecznik KE – z najnowszą ustawą dotyczącą sądownictwa w Polsce, która zostawała uchwalona przez Sejm i trafiła do Senatu. Wniosek KE o środki tymczasowe odnosi się do ustawy dotyczącej systemu dyscyplinarnego dla sędziów, którą KE zaskarżyła do TSUE w 2019 r.  Wiceminister spraw zagranicznych Szymon Szynkowski vel Sęk ocenił na środowej konferencji prasowej w Senacie, że wniosek KE jest „swego rodzaju rozszerzeniem” wniosku złożonego w październiku 2019 r., w którym Komisja zwróciła się do TSUE o ocenę nowego systemu dyscyplinującego sędziów oraz o działanie w trybie pilnym. Przypomniał, że w listopadzie TSUE odrzucił wniosek KE o rozpatrywanie sprawy w trybie pilnym. – Co wydarzyło się nowego, że KE zapowiada nowy wniosek? – pytał wiceminister. – Jest to wprost próba zażądania od organu władzy wykonawczej, aby ten ingerował wprost w funkcjonowanie władzy sądowniczej – dodał.  – Tego rodzaju zapowiedź tworzy uzasadnione wrażenie, że oczekiwaniem tego wniosku będzie naruszenie trójpodziału władzy i to jest dla nas niepokojące. Mamy nadzieję, że ten wniosek nie będzie zawierał tego typu oczekiwania, bo byłoby to sformułowanie pozaprawne, nie mające żadnego uzasadnienia traktatowego – ocenił Szynkowski vel Sęk. W senackiej konferencji wziął także udział wicemarszałek Senatu Stanisław Karczewski. Odniósł się do przyjętych przez Sejm tzw. ustaw sądowych, nad którymi będzie obradował Senat. Nowela rozszerza odpowiedzialność dyscyplinarną sędziów i wprowadza zmiany w procedurze wyboru I prezesa SN. Rozpatrzenie noweli będzie najważniejszym punktem posiedzenia Senatu – mówił Karczewski. – Zapowiedział swoją obecność minister Zbigniew Ziobro, z którym jestem w kontakcie i również będzie do dyspozycji senatorów, i będzie odpowiadał na pytania senatorów, ale przede wszystkim pan minister Ziobro będzie przedstawiał argumenty, silne, za tą ustawą – poinformował wicemarszałek.  Zapowiedział też, że senatorowie PiS będą „głosować oczywiście za przyjęciem tej ustawy”. Na znak protestu przeciwko sposobowi kierowania senacką komisją spraw zagranicznych i UE przez Bogdana Klicha (KO), senatorowie PiS opuszczają tę komisję – zapowiedział wicemarszałek Senatu Stanisław Karczewski (PiS). Dodał, że senatorowie PiS rezygnują też z wyjazdów zagranicznych z marszałkiem Senatu.– Nie będziemy legitymizować prowadzenia jego polityki zagranicznej, polityka zagraniczna to domena prezydenta i konstytucyjnie premiera i ministra spraw zagranicznych – powiedział Karczewski.  Zapowiedział, że PiS zwróci się również o podanie kosztów funkcjonowania Parlamentarnego zespołu obrony praworządności, który we wtorek prawie cztery godziny debatował nad nowelizacją ustaw sądowych.  Podczas konferencji Karczewski oświadczył również, że „z wielkim smutkiem patrzy na Kancelarię Senatu, w której zatrudnieni są politycy i którzy nie odstąpili od działań politycznych i na Twitterze, na Facebooku bardzo agresywnie atakują PiS, atakują prezydenta, premiera”. – Występujemy z pismem do szefa Kancelarii Senatu ministra Piotra Świąteckiego z prośbą, aby zwrócił uwagę urzędnikom Kancelarii Senatu, którzy nie powinni prowadzić działalności politycznej – powiedział Karczewski.Dodał, że zostało właśnie złożone pismo z prośbą o wyciągnięcie konsekwencji i o poinformowanie polityków PiS o efektach działań.",,
„Przemysł stoczniowy rozwija się i żadna decyzja KE tego nie zmieni”,"– Przemysł stoczniowy rozwija się i żadna decyzja KE tego nie zmieni – mówił w programie „Gość poranka” na antenie TVP Info minister gospodarki morskiej i żeglugi śródlądowej w rządzie Beaty Szydło Marek Gróbarczyk. Minister stwierdził również, że Unia Europejska stosuje podwójne standardy prawa. – Nie może być tak, że tym, których lubimy ustępujemy, a wobec tych, których nie lubimy, stosujemy względem inne prawo – tłumaczył.","– Mamy, niestety, w UE podwójne standardy prawa. To jest jak gdyby ten główny element, który powoduje dysproporcje w rozwoju kraju, a przede wszystkim utrzymaniu tych równych szans – odpowiedział minister na pytanie, dlaczego Komisja Europejska odmówiła Polsce pomocy publicznej w ratowaniu przemysłu stoczniowego.      – Nie może być w ten sposób prowadzona polityka, że tym, którym chcemy – to ustępujemy, a dla tych, których nie lubimy (...) – to stosujemy zupełnie inne prawo – dodał.     Minister Gróbarczyk mówił m.in., że komisarz UE ds. rynku wewnętrznego i usług Elżbiety Bieńkowskiej, uznała, że „Niemcy mogą stosować dwa standardy w przypadku produkcji samochodów (...) dotyczy to niedotrzymywania norm produkcji i spalania w dieslach”.",,
"ACTA2 - nowa, wspaniała sieć? [OPINIA]","Protesty w sprawie ustawy ACTA były jedynym krytycznym głosem społecznym, którego Platforma Obywatelska posłuchała się w czasie ośmiu lat swoich rządów. Dla robotników rząd PO miał gumowe kule, gaz łzawiący i pałki policyjne. Dla kibiców czy narodowców podobnie, dołączając do tego ostrzał ze strony zaprzyjaźnionych mediów.","Na tę broń można było liczyć również wobec środowisk, domagających się wyjaśnienia okoliczności katastrofy smoleńskiej, wobec których prowadzono też operacyjne działania służb i policyjną inwigilację, temat zresztą niestety został zdaje się zupełnie przez wszystkich zapomniany, jak kilka innych ciekawych okoliczności, ujawnionych przez audyt, dotyczący pracy poprzedniej ekipy. Szkoda. Wróćmy jednak do ACTA i szerzej, kneblowania wolności słowa w internecie.Zanim jeszcze ACTA stała się tematem rozmów i przyczynkiem do społecznej aktywności użytkowników internetu, w marcu 2011 roku rząd próbował przeforsować „Rządowy projekt ustawy o zmianie ustawy o radiofonii i telewizji oraz niektórych innych ustaw”. Ten akt prawny, pod pretekstem wprowadzenia u nas koniecznych zmian, dostosowujących nasze prawo do przepisów unijnych, umożliwić mógł de facto działalność telewizji internetowych i mocno utrudnić działalność portalom. Równolegle, choć na początku po cichu, podobna historia rozgrywała się arenie europejskiej. W początkach prac (w listopadzie 2010 roku) nowe przepisy popierane były przez polityków Platformy, zaś politycy PiS i Solidarnej Polski głosowali przeciwko rezolucji, krytykującej sposób prac nad tym rozwiązaniem. Tym samym stwarzając wrażenie, że i oni popierają ograniczenie wolności słowa w sieci, co skwapliwie wykorzystywały media takie, jak „Gazeta Wyborcza”, informująca, że głosowali oni „za ACTA”. Jednak i w tej sprawie politycy Prawa i Sprawiedliwości szybko poszli po rozum do głowy. Oporniej szło to natomiast Donaldowi Tuskowi. „Podpiszemy ACTA, nie ugniemy się pod szantażem” – deklarował w styczniu 2012 roku, gdy hakerzy zagrozili stronom internetowym polskich urzędów. Jednak działania cyberterrorystów były głównie aktem desperacji w sytuacji, gdy toczące się na ulicach polskich miast protesty zdawały się pozostawać bez odpowiedzi. I faktycznie, w styczniu 2012 roku polska ambasador w Japonii podpisała skandaliczny pakt, naruszający prywatność i swobodę publikacji internautów. Jednak w lutym Polska, a za nią kolejne kraje wycofały się z ACTA, Tusk zaś przyznał się do błędu, choć oczywiście w dość pokrętny sposób i tłumacząc się wcześniejszym brakiem wiedzy. Brakiem wiedzy, który nie był przeszkodą, by dokument, ręką ambasador, podpisać. A jednak premier przestraszył się protestów, w których, jak nigdy wcześniej i potem, udział brali przedstawiciele wszystkich, nawet najbardziej przeciwstawnych, nurtów politycznych, angażujących młodzież. Również – jego własny elektorat, który zresztą, być może właśnie wówczas, dramatycznie skurczył się w tej grupie wiekowej. ACTA padło, wróciło jednak wkrótce jako „artykuł 13”, u nas nazywana po prostu „ACTA2”. Protesty wobec tych rozwiązań nie cieszyły się tak wielkim zainteresowaniem, jednak również spotkały się ze sprzeciwem, zaś liczni eksperci wskazywali za idącymi za nimi zagrożeniami dla wolności słowa i przepływu informacji. Ofiarą nowych przepisów miałyby stać się linki, memy i wszystkie treści, gdzie w grę wchodzą możliwe prawa autorskie. Nauczona doświadczeniem Platforma,  jako opozycja chętnie oskarżająca PiS o cenzorskie zapędy, tym razem występowała przeciw dyrektywie. Jednak wystarczyły poprawki, przyjęte przez europarlamentarną większość, by zmienić zdanie. Sumienia politykom pomogły uśpić duże koncerny medialne, lobbujące za nowymi obostrzeniami. Poparli je też, mający od dawna problem ze zrozumieniem współczesnych technologii i form dystrybucji artyści, również polscy. Ci zresztą i w sprawie pierwszego ACTA stali często po drugiej stronie barykady, niż ich topniejące grono fanów i słuchaczy. Argumentem jest słabe wynagradzanie twórców przez koncerny medialne, udostępniające ich muzykę. I faktycznie, twórcy za swoje dzieło dostają dziś grosze i centy. Czemu jednak godne stawki muszą łączyć się z cenzurą i ograniczaniem swobody przepływu treści w cyfrowym świecie, w którego niektórych regionach tyle samo mamy dziś prosumentów (osób, które równocześnie są twórcami i odbiorcami treści), co klasycznych konsumentów? Czy faktycznie naruszany dotąd interes grupowy nie przesłania ludziom kultury konsekwencje wprowadzanych zmian? Pod pretekstem ochrony praw autorskich każdy dostawca usług internetowych i wydawca miałby stać się małym „wielkim bratem”, monitorującym każde słowo i obraz, umieszczany przez użytkowników. Nie ręcznie przecież, bo to fizycznie niemożliwe, a więc za pośrednictwem automatów i algorytmów. Algorytm, wyliczający, czy dany obrazek jest nielegalnym cytatem, czy karykaturą – brzmi to jak pomysł na umieszczoną w niebezpiecznie bliskiej przyszłości antyutopię. Dla użytkowników internetu nie wszystko jest jeszcze stracone. Prace nad przepisami będą trwać nadal, zaś lokalne rządy być może znajdą taki sposób dyrektywy, który pozwoli na zachowanie jak największej swobody – tu dużo pracy przed Prawem i Sprawiedliwością. Sprzeciw PiS wobec ACTA2 pozwala mieć nadzieję, że w Polsce zwycięży rozsądek. Unijna propaganda, która uspokaja, że „nikt nie zakaże wam memów”, jakoś nie trafia do przekonania, zwłaszcza, że memy bardzo często poruszają się na krawędzi praw autorskich, zwłaszcza tych rozumianych w duchu dwudziestowiecznym. Jeszcze w lipcu polski profil KE na Facebooku opublikował notatkę na temat nieszkodliwości dyrektywy, zilustrowaną zresztą autorskimi memami, świadczącymi o dość pogardliwym stosunku tej instytucji do inteligencji odbiorcy. Gdy jednak w komentarzach pojawiły się rzeczowe kontrargumenty i silnie uzasadnione wątpliwości, przedstawiciele Komisji całkowicie zniknęli z rozmowy. Warto wreszcie zauważyć, że oprócz polityków PiS i konserwatywnych mediów, artykuł 13 budzi dramatyczne obawy twórców, którym z rządzącymi bynajmniej nie jest po drodze. Przywołać można tu teksty Przemysława Pająka i Szymona Radzewicza z portalu SpidersWeb, podzielających obawy krytyków dyrektywy i zarzucających jej twórcom całkowite niezrozumienie świata współczesnych mediów. Ważniejsze i szybsze mogą być jednak konsekwencje polityczne dla tych, którzy przyczynili się do przyjęcia projektu dyrektywy. Wiedzą o tym najwyraźniej popierające Platformę media, które przez wiele godzin w ogóle nie podjęły tematu, choć przecież z ich punktu widzenia stało się dobrze. Najwyraźniej nie każdym sukcesem wypada się chwalić, nie za wszystko też warto dziękować na głos. To jednak kolejny dowód na to, że duża część klasycznych mediów, choć funkcjonuje w internecie, całkowicie go nie rozumie. Dziś to, że o czymś nie powie telewizyjny dziennik, bynajmniej nie oznacza, że nikt się o tym nie dowie. Zwłaszcza, gdy rzecz dotyczy przede wszystkim użytkowników sieci, w olbrzymiej części ludzi młodych lub starszych, lecz oswojonych z tym środowiskiem na tyle, by to internet był dla nich pierwszym źródłem informacji. I choć pierwsze protesty po głosowaniu były cieniem tych sprzed kilku lat, serwisy społecznościowe i mniejsze portale stały się strefą wrzenia. Jeśli wywołany środowym głosowaniem gniew nie wybuchł tak spektakularnie, nie znaczy to, że nie będzie miał wpływu na polityczne sympatie i wybory, zwłaszcza młodszych wyborców. ACTA 2 będzie na pewno odbijać się czkawką eurodeputowanym czy lobbującym za nią twórcom i dziennikarzom. Na razie dyskusja o ACTA 2 przypomina odwrócony zakład Pascala. Albo się skończy cenzurą w sieci (jak chcą krytycy i ku czemu również się skłaniam), albo się nie skończy (jak zapewniają nas obojętni i zwolennicy). Szczęśliwie dla drugich, jeśli okaże się, że nie mają racji i tak już nikt im tego w nowym, wspaniałym internecie, nie wypomni.",,
„Uchwały nie będzie przez wybryk radykałów”,"– Jeśli Solidarna Polska wprowadza zmiany nie do przyjęcia, to niestety tej uchwały nie będzie. To pokazuje, że 25 lat temu udało się osiągnąć porozumienie, a teraz, przez wybryk radykałów, nie jest to możliwe – powiedział w TVP Info szef SLD Leszek Miller komentując proponowane przez Solidarną Polskę zmiany w uchwale Sejmu przygotowanej z okazji 25. rocznicy Okrągłego Stołu.",,,
"Kurski: nie Nowa Prawica, tylko stary Korwin","– Janusz Korwin-Mikke nazywa się nową prawicą, a to jest stary Korwin. Nową prawicą jest Solidarna Polska – powiedział Jacek Kurski (SP) w programie „Gość poranka” w TVP Info.  W ten sposób skomentował rosnącą popularność  prezesa Nowej Prawicy.","– Zawsze jest grupa wyborców „antysystemowa”, która głosuje przeciw wszystkim. Kiedyś głosowali na Andrzeja Leppera, potem głosowali na Palikota. Zawsze szukają takiego antyestablishmentowego dziwoląga – mówił Jacek Kurski. W jego ocenie ludzie „tego typu” są jednak zbyt leniwi, by pójść do urn, toteż wyborczy sukces Janusza Korwin-Mikkego nie jest przesądzony, pomimo szybujących sondaży.  – A ci, co chcą nowej prawicy, mają ją na liście numer 1 (lista kandydatów Solidarnej Polski – red.) – podkreślił Jacek Kurski.  CZYTAJ TAKŻE  „Polska nie jest suwerennym państwem”",,
Grecja: w środę wznowienie rozmów koalicyjnych,"Przedstawiciele Nowej Demokracji, która zwyciężyła w wyborach
parlamentarnych, PASOK i Demokratycznej Lewicy w środę rano będą kontynuować rozmowy nt. programu koalicji i składu przyszłego rządu.","– Omówiliśmy wszystkie kwestie polityczne, zrobiliśmy postępy i będziemy kontynuować rozmowy w środę rano   – powiedział polityk PASOK Kostas Skandalidis.Negocjacje dotyczą zarówno programu przyszłej koalicji, jak i składuosobowego rządu. Podobno wszystkie trzy partie zgodziły się już na to, żebylider Nowej Demokracji Antonis Samaras został premierem. Pozostaje jednak do uzgodnienia, kto dostanie które ministerstwa, i wytypowanie ministrów.Zarówno Samaras, jak i jego potencjalni partnerzy w koalicji spieszą się, aby utworzyć rząd przed czwartkowym posiedzeniem ministrów finansów UE wBrukseli. Prawdopodobnie chcieliby tam po raz pierwszy poruszyć sprawęrenegocjacji zobowiązań Grecji w stosunku do trojki (Komisja Europejska,Europejski Bank Centralny i Międzynarodowy Fundusz Walutowy). Temat byłbypotem kontynuowany na szczycie UE w Brukseli 28 i 29 czerwca.Źródła unijne sugerowały we wtorek, zastrzegając sobie anonimowość, że gdypowstanie nowy rząd Grecji, eksperci KE, MFW i EBC ocenią stan reform w kraju i najpewniej zostanie przyjęte nowe memorandum, czyli dokument określający cele fiskalne i reformy, jakie ten kraj musi spełnić, by otrzymywać pomoc.Oznaczałoby to gotowość UE do zmiany warunków pomocy dla Grecji, którychzłagodzenia domagały się w kampanii wyborczej przed niedzielnymi wyboramiwszystkie tamtejsze partie polityczne, łącznie z centroprawicową NowąDemokracją, która wygrała wybory.Demokratyczna Lewica języczkiem u wagi? – Greccy przywódcy polityczni muszą wypracować wspólne stanowisko w sprawie programu oszczędnościowego, co może przesunąć zawarcie umowy koalicyjnej na koniec tygodnia – oświadczył we wtorek rano przewodniczący Demokratycznej Lewicy (Dimar) Fotis Kuwelis Oczekuje się, że jego dysponujące 19 mandatami w 300-osobowym parlamencie ugrupowanie wejdzie do nowego rządu większościowego. Oba te ugrupowania posiadają co prawda arytmetyczną większość parlamentarną, ale zależy im na utworzeniu szerszej koalicji, wzmacniającej demokratyczną legitymację rządu w obliczu wywołanych programem oszczędnościowym społecznych napięć. Grecka konstytucja stanowi, że zwycięska partia ma trzy dni na utworzenie koalicji rządowej. Potem próby podejmują kolejno następne dwie partie, które uzyskały najlepszy wynik w wyborach. Samaras otrzymał w poniedziałek od prezydenta Papuliasa zadanie utworzenia nowego rządu. Jeśli mu się nie uda prawo to otrzyma skrajnie lewicowa koalicja SYRIZA i jej lider Aleksis Cipras.",,
Premier: Porozumienie z Niemcami trzeba budować na prawdzie [WIDEO],"Premier Mateusz Morawiecki powiedział w Berlinie, że porozumienie z Niemcami można budować tylko na prawdzie. Zaznaczył, że gdy pojawiają się próby zafałszowania historii, trzeba tę prawdę podkreślać.","Premier Mateusz Morawiecki kontynuuje wizytę w Berlinie. Wczoraj polski premier wraz z kanclerz Niemiec Angelą Merkel wzięli udział w wieczornym uroczystym koncercie w Operze Narodowej w stolicy Niemiec. Był on muzycznym uczczeniem 75. rocznicy wyzwolenia obozu KL Auschwitz. Mateusz Morawiecki odwiedził także berliński oddział Instytut Pileckiego. – Wszystkie te tematy są bardzo ważne, ponieważ one budują płaszczyznę porozumienia z Niemcami, porozumienia opartego na prawdzie. Tylko tak może do tego porozumienia dochodzić – powiedział. Podkreślił, że jest to ważne, ponieważ „znajdują się dzisiaj tacy, którzy próbują historię fałszować”. – Podczas koncertu, na który zaprosiła mnie pani kanclerz Merkel, wspomniałem również o tym, czym był gułag. Trzeba o tym również przypominać, ponieważ tam miliony Polaków zginęło – powiedział Morawiecki. Jak dodał, dochodziło tam do „zagłady w inny sposób, poprzez mróz, choroby, rozstrzelania i śmierć na przeróżne sposoby”. – To, że później Armia Czerwona zdobyła Berlin w 1945 roku, nie zmienia przecież wcześniejszych lat historii – zaznaczył. Podczas wizyty w stolicy Niemiec szef polskiego rządu odwiedził także miejsce pamięci w dzielnicy  Wannsee – willę, w której odbyła się w 1942 r. konferencja z udziałem 15 wysokich przedstawicieli Trzeciej Rzeszy. Podczas  tamtych rozmów Niemcy omawiali prawne i logistyczne aspekty przeprowadzenia Holokaustu w Europie. – To był moment, od którego machina śmierci nabrała przyspieszenia i przemysł śmierci został już w pełni wdrożony na terenach Trzeciej Rzeszy – powiedział Morawiecki.",,
„To afront wobec Polski”. Niemieccy historycy żądają dymisji deputowanego,"Grupa niemieckich historyków opublikowała list otwarty, w którym domaga się, by poseł narodowo-konserwatywnej partii AfD do Bundestagu Stephan Protschka zrzekł się mandatu. Protschka jest fundatorem prowokacyjnej tablicy na cmentarzu w Bytomiu.","Nosząca symbol Żelaznego Krzyża tablica upamiętniała „poległych niemieckich żołnierzy I i II wojny światowej, bojowników Selbstschutzu i freikorpsów oraz zamordowanych i uciskanych wschodnich Niemców”.  Zawierała ponadto informację, że inicjatorami jej postawienia byli Markus Tylikowski i BJDM Beuthen (Związek Młodzieży Mniejszości Niemieckiej Bytom) oraz szczegółową listę osób i instytucji, które ją ufundowały. Listę tę otwierało nazwisko Protschki, reprezentującego Alternatywę dla Niemiec (AfD) w Bundestagu. ZMMN Bytom odciął się później od inicjatywy. Zredagowany przez profesora Michaela Wildta z Uniwersytetu Humboldta w Berlinie i szefa fundacji miejsc pamięci Dolnej Saksonii Jensa-Christiana Wagnera list otwarty nazywa tablicę „nieznośnym i skandalicznym wywyższeniem narodowo-socjalistycznych i skrajnie prawicowych ugrupowań, jak też niedającym się przyjąć afrontem wobec Polski”. Pod listem podpisało się łącznie ponad 20 naukowców. „Po wybuchu II wojny światowej od pierwszych dni niemieckiej agresji na Polskę członkowie Selbstschutzu uczestniczyli w akcjach masowej eksterminacji obywateli RP, jego członkowie brali udział w aresztowaniach i zbiorowych egzekucjach, wykazując się niejednokrotnie wyjątkowym bestialstwem wobec przedstawicieli polskich elit” – podał IPN. Freikorpsy, czyli korpusy ochotnicze, brały udział w zwalczaniu polskich organizacji po I wojnie światowej, m.in. występując zbrojnie przeciwko powstaniom śląskim. Członkami tej formacji byli późniejsi prominentni naziści, w tym dowodzący tłumieniem powstania warszawskiego Erich von dem Bach i komendant obozu Auschwitz Rudolf Hoess. Instytut Pamięci Narodowej oświadczył, że tablicę wystawiono nielegalnie, z naruszeniem przepisów prawa polskiego, ponadto jest nie do pogodzenia z szacunkiem dla pamięci ofiar niemieckich zbrodniczych formacji narodowo-socjalistycznych.   „Każdy tego rodzaju obiekt powinien zostać niezwłocznie usunięty. Instytut w każdym tego rodzaju przypadku bezprawnych działań będzie składał zawiadomienia do prokuratury” – napisał rzecznik IPN Adam Stefan Lewandowski. „Z dostępnych nam informacji wynika, że zarządca cmentarza nie wyraził zgody na instalację tablicy. Inicjatorzy upamiętnienia nie uzyskali opinii Instytutu Pamięci Narodowej, wymaganej zapisem ustawy o IPN - Komisji Ścigania Zbrodni przeciwko Narodowi Polskiemu. Dodatkowo umieszczenie na upamiętnieniu inskrypcji wyłącznie w języku niemieckim narusza ustawę z dnia 7 października 1999 r. o języku polskim – wskazał Instytut. IPN podkreślił, że upamiętnianie żołnierzy zbrojnych formacji III Rzeszy na terenie Polski w miejscu innym niż wyznaczone 13 niemieckich zbiorczych cmentarzy wojennych jest nie do pogodzenia z obowiązującymi od przeszło 25 lat zasadami współpracy polsko-niemieckiej. W piątek na antenie TVP3 Katowice nadano reportaż, w którym zaprezentowano puste już miejsce po tablicy. Nie podano, kto ją usunął i kiedy się to odbyło.",,
Polski uczony wygrał z Google. Technologiczny gigant bez patentu na jego wynalazek,"Gigant technologiczny, firma Google, porzucił próby opatentowania wynalazku polskiego uczonego. Komputerowe kodowanie ANS – rozwiązanie dr. Jarosława Dudy z Uniwersytetu Jagiellońskiego w Krakowie – jest powszechnie dostępne w oprogramowaniach komputerowych na całym świecie.","– Nikt nie dostał patentu na metodę kodowania ANS. Ja także nie; od początku chciałem, aby rozwiązanie było ogólnodostępne i bezpłatne dla użytkowników komputerów, smartfonów. Wszyscy użytkownicy tych urządzeń nieświadomie korzystają z kodowania ANS, wszyscy mają do tego prawo – powiedział dr Jarosław Duda, wykładowca Wydziału Matematyki i Informatyki UJ, który opracował metodę w latach 2006-2013.  Wynalazek naukowca próbował opatentować Google, przeciwko czemu protestował Uniwersytet Jagielloński. Dr Jarosław Duda od 2014 r. prowadził z Google korespondencję – mailową i za pośrednictwem publicznego forum – i pomagał tej firmie w adaptacji ANS do kompresji plików wideo.   W czerwcu 2017 r. – jak mówił – przez przypadek znalazł wniosek patentowy Google z grudnia 2015 r. na użycie ANS w kompresji wideo.  W 2018 r. amerykański urząd patentów i znaków towarowych odrzucił wniosek złożony przez Google, dotyczący rozwiązania autorstwa polskiego uczonego.   – Od tamtego czasu nie podejmowaliśmy żadnych kroków w tej sprawie. Zawsze chcieliśmy, żeby to rozwiązanie było ogólnodostępne – powiedział rzecznik prasowy Google w Polsce Adam Malczak, przyznając, że amerykańskie przedsiębiorstwo nie ma patentu. Kodowanie ANS stanowi jeden z fundamentów dzisiejszego wirtualnego świata, używane jest w produktach m.in. Apple, Facebooka, Google, Linux.  Metoda dr. Dudy została także zastosowana w nowym formacie plików graficznych – JPEG XL. Prawdopodobnie w tym roku wszystkie zdjęcia elektroniczne będą mogły być zapisywane jako JPEG XL.   Oznacza to nawet trzykrotne zmniejszenie rozmiaru plików graficznych bez utraty ich jakości, zwiększenie szybkości ich przesyłania, lepszą jakość grafik na platformach społecznościowych, szybsze otwieranie stron internetowych, odciążenie nośników i łącz internetowych.",,
"Prezydium za, klub przeciw. „Parlamentarne małżeństwo” PO i .N zagrożone rozłamem","Rozłam w Nowoczesnej. Prezydia klubów parlamentarnych PO i .N wyraziły w środę chęć połączenia klubów w jeden – Platforma .Nowoczesna Koalicja Obywatelska. Klub parlamentarny Nowoczesnej opowiedział się jednak przeciwko decyzji prezydium i proponowanej sejmowej koalicji. Tym samym prawdopodobnie nie dojdzie ona do skutku. – Jest decyzja jednoznaczna, że nie utworzymy koalicji z PO w Sejmie – mówi w rozmowie z portalem tvp.info liderka Nowoczesnej Katarzyna Lubnauer. – Dobrze będzie. Mamy dziś posiedzenie klubu. To jest tylko kwestia czasu – mówi portalowi tvp.info rzecznik PO Jan Grabiec, pytany o koalicyjną przyszłość obu klubów.","Prezydia obu klubów przyjęły w środę rano uchwały ws. powołania wspólnego klubu Koalicji Obywatelskiej. „Proponujemy powołanie wspólnego klubu parlamentarnego PO i Nowoczesnej, w którego władzach na zasadzie pełnego partnerstwa będą reprezentowani ludzie obu naszych formacji” – głosi przyjęta w środę uchwała prezydium klubu PO.Podobną uchwałę ws. wspólnego klubu przyjęło także prezydium klubu Nowoczesna. Pod dokumentem podpisały się trzy osoby – szefowa klubu Kamila Gasiuk-Pihowicz oraz członkowie prezydium klubu, Marek Sowa i Paweł Kobyliński. Prezydium liczy siedem osób.Jednak krótko po przekazaniu decyzji prezydium Nowoczesnej sejmowy klub tej partii podjął uchwałę, w której opowiedział się przeciwko koalicji w Sejmie z PO. Przyczyną miał być brak porozumienia prezydium .N z samym klubem. – Jest decyzja jednoznaczna, że nie utworzymy koalicji z PO w Sejmie. Natomiast jesteśmy za wzmacnianiem Koalicji Obywatelskiej na kolejne wybory – zapewniła w rozmowie z portalem tvp.info Katarzyna Lubnauer.– Przede wszystkim Gasiuk-Pihowicz zachowała się niezgodnie z wolą partii, dlatego że partia dość jednoznacznie chce mieć odrębny klub i uważa, że ze względu na to, że my się różnimy poglądami na wiele spraw, inaczej głosujemy, inaczej zajmujemy stanowisko w wielu sprawach, w związku z tym, to co mówię, zbudowanie jednego klubu osłabiłoby, a nie wzmocniło Koalicję Obywatelską – mówiła w Sejmie liderka Nowoczesnej. Z kolei Platforma Obywatelska i jej rzecznik Jan Grabiec twierdzą, że do tego „parlamentarnego małżeństwa” na pewno dojdzie. – Dobrze będzie. Mamy dziś posiedzenie klubu – mówi portalowi tvp.info Grabiec, zapytany o przyszłość obu klubów. – To jest tylko kwestia czasu – zaznacza, odnosząc się do słów liderki Nowoczesnej.",,
Węgry i Słowacja wznowią import ropy z Rosji,Dostawy spełniającej normy jakościowe rosyjskiej ropy na Węgry i na Słowację zostaną wznowione w połowie maja – ustalono w Budapeszcie na spotkaniu przedstawicieli spółek naftowych i operatorów rurociągów z obu tych państw oraz Rosji i Ukrainy.,"– Na spotkaniu wszystkie spółki zajmujące się transportem ropy, to znaczy rosyjska, ukraińska, słowacka i węgierska, uzgodniły, że podejmą niezbędne kroki w celu zapewnienia, by jakość ropy dostarczanej rurociągiem Przyjaźń od połowy maja ponownie odpowiadała wymaganym standardom. W myśl umowy od tej daty blokada transportu ropy zostanie zniesiona i jej dostawy wrócą do normy – poinformował Anton Molnar, rzecznik wchodzącej w skład węgierskiego koncernu naftowego MOL słowackiej spółki Slovnaft. Poza MOL i Slovnaftem stronami porozumienia są słowacki państwowy operator rurociągów Transpetrol oraz operatorzy ukraiński i rosyjski – Ukrtransnafta i Transnieft. Od 19 kwietnia rurociągiem Przyjaźń na zachód płynęła ropa zanieczyszczona szkodliwymi dla instalacji rafineryjnych chlorkami organicznymi, łącznie było jej 5 mln ton. Spowodowało to wstrzymanie tranzytu przez operatorów białoruskiego, ukraińskiego i polskiego.",,
GUS: Pytanie o religię w spisie powszechnym ma charakter dobrowolny,Pytanie o religię w spisie powszechnym w 2021 r. ma charakter dobrowolny i nie narusza zasady wolności sumienia i wyznania – zapewnia prezes Głównego Urzędu Statystycznego. Dominik Rozkrut odpowiedział na pismo rzecznika praw obywatelskich Adama Bodnara w tej sprawie.,"Prezes GUS napisał, że kształt i formuła zadawania pytania o wyznanie są „niemal identyczne”, jak te zastosowane w spisie powszechnym z 2011 r. „Dają każdej spisywanej osobie sposobność wyrażenia przynależności do dowolnego Kościoła lub związku wyznaniowego, względnie – zadeklarowanie bezwyznaniowości (nieprzynależenia do żadnego Kościoła czy związku wyznaniowego)” – wyjaśnił prezes GUS.Jak dodał, „dają również możliwość nieskrępowanej odmowy na pytanie o wyznanie, co znajduje wyraz w zamieszczeniu przy pytaniu o wyznanie – identycznie jak w spisie powszechnym z 2011 r. opcji: »Nie chcę odpowiadać na to pytanie«”. Rozkrut dodał, że pytanie o wyznanie jest aktualnie testowane. Znalazło się w kwestionariuszu elektronicznym używanym obecnie w pierwszym spisie próbnym, który odbywa się od 1 października do 31 października w dwóch wybranych gminach w kraju. Zwracając się do prezesa GUS o wyjaśnienia w sprawie pytania o religię w narodowym spisie powszechnym ludności i mieszkań w 2021 Rzecznik Praw Obywatelskich powołał się na wniosek obywatela, który uznał, że jest to nieuprawniona ingerencja w jego wolność sumienia i wyznania.Rzecznik przypomniał, że zgodnie z art. 53 ust. 7 konstytucji nikt nie może być obowiązany przez organy władzy publicznej do ujawnienia swojego światopoglądu, przekonań religijnych lub wyznania. Prawo to może podlegać ograniczeniom zgodnie z art. 31 ust. 3 konstytucji, gdy jest to konieczne w demokratycznym państwie dla jego bezpieczeństwa lub porządku publicznego bądź dla ochrony środowiska, zdrowia i moralności publicznej albo wolności i praw innych osób. „Zbieranie informacji statystycznych trudno jednak powiązać z którąś z wartości wymienionych w tym przepisie” – wskazał RPO. Zauważył, że w doktrynie wskazuje się, że pytanie o religię i przekonania w celach statystycznych w świetle konstytucji wydaje się dopuszczalne, ale pod warunkiem absolutnej dobrowolności. Oznacza to, że obywatelowi musi być pozostawiona nieskrępowana możliwość odmowy udzielenia odpowiedzi bez podawania przyczyny. RPO przypomniał, że ustawa z 4 marca 2010 r. o narodowym spisie powszechnym ludności i mieszkań w 2011 r. przewidywała dobrowolność udzielania tych informacji. W jego ocenie zasadne byłoby utrzymanie tej zasady w spisie w 2021 r.Narodowy spis powszechny ludności i mieszkań ma być przeprowadzony od 1 kwietnia do 30 czerwca 2021 r.Spis obejmie osoby stale zamieszkałe i czasowo przebywające w mieszkaniach, budynkach i innych zamieszkanych pomieszczeniach niebędących mieszkaniami, osoby niemające miejsca zamieszkania, a także mieszkania, budynki, obiekty zbiorowego zakwaterowania i inne zamieszkane pomieszczenia niebędące mieszkaniami. Spis powszechny dostarcza najbardziej szczegółowych informacji o liczbie ludności, jej terytorialnym rozmieszczeniu, strukturze demograficzno-społecznej i zawodowej, a także o społeczno-ekonomicznej charakterystyce gospodarstw domowych i rodzin wraz z informacją o warunkach mieszkaniowych, a także o liczbie i stanie zasobów mieszkaniowych i budynkowych na wszystkich szczeblach podziału terytorialnego kraju.Na podstawie przepisów Unii Europejskiej państwa członkowskie są zobowiązane do przeprowadzania narodowego spisu powszechnego ludności i mieszkań raz na 10 lat.",,
Czwórka z plusem od pielgrzymów za Światowe Dni Młodzieży,"Ocenę 4+ w pięciostopniowej skali wystawili Krakowowi uczestnicy  Światowych Dni Młodzieży – wynika z badań, przeprowadzonych przez Małopolską Organizację Turystyczną. Przeanalizowano ankiety wypełnione w trakcie lipcowych ŚDM przez 2 tys. 392 pielgrzymów. Według wstępnych  szacunków, pielgrzymi zostawili w Krakowie 500 mln zł, a 145 mln zł wydali jeszcze przed przyjazdem.","Uczestnicy wydarzenia najwyżej ocenili: atmosferę miejsca, gościnność, wolontariat, życzliwość i bezpieczeństwo; najniżej – dostęp do internetu. Oceny poniżej czterech zebrały transport (3,89 pkt.), dojazd (3,91 pkt.) i wyżywienie (3,94 pkt.).  – Obcokrajowcy widzieli mniej negatywnych zachowań. Polacy mieli bardziej wyczulony zmysł obserwacji i oceny. Negatywne zachowania, które wskazywano, to fakt, że ktoś nie zdjął czapki przyjmując komunię albo nie wstał z trawy podczas podniesienia –  mówił podczas prezentacji wyników ankiet dr Krzysztof Borkowski z krakowskiej Akademii Wychowania Fizycznego oraz Małopolskiej Organizacji Turystycznej.   Pielgrzymi spędzali w Krakowie około tygodnia    Pielgrzymi z zagranicy najczęściej przyjeżdżali autobusem (53 proc.) lub samolotem (26 proc.); Polacy zaś pociągiem (51 proc.) albo autokarem (38 proc.).  Z badań wynika, że pielgrzymi spędzili w Krakowie 6-7 nocy, przy czym Polacy byli pod Wawelem krócej. Aż 84 proc. obcokrajowców było w Krakowie po raz pierwszy.  – Niekwestionowanym powodem przyjazdu do Krakowa było spotkanie z papieżem –  mówił dr Borkowski. Na kolejnych miejscach wśród motywów pielgrzymi wskazywali: rozwój duchowy, pielgrzymkę, przeżycie wspólnoty Kościoła i modlitwę. Skąd dowiadywali się o ŚDM? Z kościoła, od znajomych, z duszpasterstwa, rodziny, mediów społecznościowych i internetu. Wiedzę o Krakowie czerpali ze szkoły, internetu i od znajomych.  40 proc. obcokrajowców dowiedziało się o Krakowie dopiero po przyjeździe. 84 proc. ankietowanych zadeklarowało, że poleci innym Kraków, 73 proc. mówiło, że ponownie będzie chciało przyjechać. Miliony zostawione w Polsce    Według bardzo ostrożnych szacunków pielgrzymi zostawili w Krakowie 500 mln zł, a 145 mln zł wydali przed przyjazdem, rezerwując różne usługi.  Przed przyjazdem do Krakowa najwięcej wydali turyści z odległych krajów: Brazylii, USA i Kolumbii. Kolumbijczycy okazali się szczodrzy także na miejscu, wydając najwięcej – średnio 884 zł na osobę, odpowiednio pielgrzymi z USA 815 zł, Brytyjczycy 715 zł. Najmniej – 114 zł na osobę Czesi, niewiele także Białorusini – 170 zł na osobę.  Niemal 86 proc. obcokrajowców i ok. 77 proc. Polaków. korzystało z pakietów pielgrzyma. Najczęściej pakiety kupowali przybysze z innych kontynentów m.in. Chilijczycy i Brazylijczycy, ale też ponad 90 proc. Włochów, Belgów i Hiszpanów.",,
Dziś Janusz Korwin-Mikke w „Polityce przy kawie”. Oglądaj o godz. 8.15 w TVP1,"Kandydat na prezydenta RP, europoseł Janusz Korwin-Mikke będzie dziś gościem Telewizji Polskiej. Korwin-Mikke, reprezentujący partię  Koalicja Odnowy Rzeczypospolitej Wolność i Nadzieja, czyli KORWiN, wystąpi w programie „Polityka przy kawie”, w TVP1 o godz. 8.15. Zapraszamy.","I turę wyborów prezydenckich zaplanowano na 10 maja. Jeśli żaden z kandydatów nie uzyska więcej, niż połowy głosów, 24 maja odbędzie się II tura, z udziałem dwóch kandydatów z najlepszym wynikiem wyborczym w I turze. Ogółem o fotel prezydenta ubiega się 11 kandydatów.",,
Miażdżące zwycięstwo PiS w eurowyborach,"W wyborach do Parlamentu Europejskiego PiS otrzymało 45,56 proc. głosów, Koalicja Europejska – 38,3 proc., Wiosna – 6,04 proc., Konfederacja – 4,55 proc., Kukiz'15 – 3,7 proc., Lewica Razem – 1,24 proc. – wynika z danych Państwowej Komisji Wyborczej z 99,31 proc. obwodowych komisji wyborczych w Polsce.","Wyniki te oznaczają, że mandaty w Parlamencie Europejskim uzyskają tylko trzy komitety - PiS, Koalicja Europejska i Wiosna.Pozostałe komitety nie przekroczyły progu wyborczego. Jeśli te wyniki się nie zmienią, Konfederacja nie zdobędzie mandatu w PE, choć wcześniejsze wyniki sondażowe dawały jej mandaty.PKW podała także frekwencję dla 99,31 proc. obwodowych komisji wyborczych. Średnia frekwencja dla całego kraju wyniosła 45,61 proc.Największa frekwencja była w okręgu nr 4 Warszawa – 60,4 proc. Najniższa w okręgu nr 3 Olsztyn -–38,97 proc. Przekłada się to na wyniki frekwencji w województwach. Dla mazowieckiego jest to 52,47 proc., a warmińsko-mazurskie 37,24 proc.Średnia frekwencja dla dużych miast (pow. 250 tys. mieszkańców) wyniosła 56,48 proc. Najwyższa frekwencja była w Warszawie - 62,52 proc., a najniższa w Białymstoku – 49,63 proc.Frekwencja w miejskich obwodach wyborczych wyniosła 48,64 proc., a w wiejskich – 40,69 proc. Najniższa frekwencja była w gminie Zębowice (woj. opolskie) – 21,76 proc.",,
Wojska amerykańskie powinny opuścić Polskę? Poseł Braun nie odpowiedział,"– Mam nadzieję, że zaprosi mnie pan do następnego programu, w którym będę mógł rozwinąć myśl – powiedział w programie „Twój Wybór” jeden z liderów Konfederacji Grzegorz Braun na pytanie, czy wojska amerykańskie powinny opuścić Polskę. Mimo próśb, konkretnej odpowiedzi nie udzielił.","Braun przekonywał, że polskie wojsko powinno opuścić Irak, gdyż misja w tym kraju nie ma związku z Traktatem waszyngtońskim. – Artykuł 6 wskazuje, że traktat działa w basenie Północnego Atlantyku plus Morze Śródziemne. Irak i Iran nie leżą nad Północnym Atlantykiem – dowodził poseł.Za wycofaniem Polaków z Iraku optowała również posłanka PSL Urszula Pasławska. – Polscy żołnierze pojechali tam na misję szkoleniową, a zaczyna się tam wojna. Sytuacja się zmieniła – powiedziała Pasławska. W jej ocenie sprawa wymaga ponadpolitycznego porozumienia.Pseł PiS Piotr Kaleta zapewnił, że polskim żołnierzom nic nie grozi. – Kryzys bliskowschodni jest zażegnany, on tak na dobrą sprawę w pewien sposób nie wybuchł. Może jeszcze nie wybuchł, bo sytuacja jest dynamiczna, ale sprawa jest pod kontrolą, jeśli chodzi o polskich polityków – przyznał.",,
Kongres Lewicy z Kwaśniewskim i Jaruzelskim,Były prezydent Aleksander Kwaśniewski przyjął zaproszenie na czerwcowy Kongres Programowy Lewicy – to wynik środowego spotkania Kwaśniewskiego z Leszkiem Millerem i Józefem Oleksym. W kwietniu ma dojść ponadto do spotkania kierownictwa SLD z b. prezydentem. Zaproszenie przyjął też gen. Wojciech Jaruzelski.,"– Zwróciliśmy się z zaproszeniem do Aleksandra Kwaśniewskiego na przygotowywany kongres lewicy. Prezydent jest zwolennikiem tezy, żeby to było wydarzenie, które skupiałoby szerokie kręgi lewicy, zwłaszcza społecznej. Przyjął nasze zaproszenie, tak usytuowane właśnie – powiedział Miller dziennikarzom po spotkaniu.   Jak dodał, b. prezydent przyjął też jego zaproszenie na spotkanie z kierownictwem SLD. Według szefa Sojuszu spotkanie odbędzie się „być może jeszcze w tym miesiącu”.  – Bardzo się z tego powodu cieszę, że na kongresie będziemy gościć zarówno prezydenta Kwaśniewskiego, jak i prezydenta Wałęsę – zaznaczył Miller.  Oleksy dodał, że przedmiotem spotkania władz SLD z b. prezydentem mają być ponadto przyszłoroczne wybory do Parlamentu Europejskiego. Wiceszef Sojuszu przyznał jednocześnie, że wciąż :z powodu dotychczasowych zaszłości, w kontrowersji” pozostaje sprawa współpracy z Januszem Palikotem.  – Natomiast podejmiemy rozmowy z Ruchem Palikota o sprawach nie tylko kongresu, ale i wyborów europejskich – powiedział Oleksy.   Miller zaprzeczył, jakoby warunkiem udziału Kwaśniewskiego w Kongresie Programowym Lewicy była obecność na nim Palikota.   Po rozmowie z Kwaśniewskim Miller i Oleksy udali się na spotkanie z gen. Wojciechem Jaruzelskim. Jego również – jako byłego prezydenta – politycy Sojuszu zaprosili na czerwcowy kongres.  – Pan generał Jaruzelski przyjął nasze zaproszenie na Kongres Lewicy, całkowicie akceptuje formułę udziału trzech byłych prezydentów. Podkreślił, że to będzie wielkie wydarzenie, zwłaszcza gdyby udało się zaprosić szeroką formułę różnych instytucji, fundacji i organizacji politycznych o charakterze lewicowym – powiedział Miller dziennikarzom po spotkaniu.  Wcześniej zaproszenie na Kongres przyjęli byli prezydenci Aleksander Kwaśniewski i Lech Wałęsa. Kongres Lewicy Programowej organizowany jest przez SLD 16 czerwca na Stadionie Narodowym w Warszawie. Ma wziąć w nim udział ponad sto partii, organizacji i stowarzyszeń. Cel zjazdu to debata o przyszłości lewicy, jednak nie jej zjednoczenie. SLD nie widzi na kongresie miejsca dla Ruchu Palikota.   W najbliższym czasie powołany ma zostać Komitet Honorowy Kongresu. Politycy Sojuszu liczą, że w jego skład wejdzie m.in. Kwaśniewski.   Miller mówił we wtorek, że zaproszenia na Kongres b. prezydentów Wałęsy, Kwaśniewskiego i Jaruzelskiego wynikają z polskiej historii.  – Uważam, że gdyby udało się zgromadzić tych trzech wybitnych Polaków, to dla rangi i znaczenia Kongresu Lewicy byłoby bardzo dobrze – powiedział szef SLD. Dodał, że każdy z b. prezydentów powinien mieć szansę wystąpienia podczas Kongresu.",,
"„Jak będę w TV, to na pewno wygram”","– Wszyscy praktycznie ważniejsi prezenterzy telewizyjni to są agenci bezpieki, niekoniecznie bezpieki, mówię o ABW i innych służbach – stwierdził Janusz Korwin-Mikke, gość programu „Minęła Dwudziesta” w TVP info.","Kwestia prezenterów-agentów pojawiła się w kontekście zapisu z blogu polityka sprzed kilku dni. Korwin-Mikke pisał, że nie rozumie czemu został zaproszony do Polsat News. Jak twierdził „chyba tylko po to, aby bezpieka analizując moje wypowiedzi przed maleńką widownią mogła ocenić czy dopuścić mnie na większe ekrany”. Pytany czy to żart, Korwin-Mikke stwierdził, że „być może to był żart”. – Ale inną sprawą jest to, że wszyscy praktycznie, ważniejsi prezenterzy telewizyjni to są agenci bezpieki, niekoniecznie bezpieki, mówię o ABW i innych służbach – podkreślił kandydat na prezydenta. Jak podkreśla, niedopuszczalna jest także sytuacja, że polityk jest agentem tajnych służb.  – Albo się służy, albo jest się panem – mówi Korwin-Mikke. Kandydat na prezydenta partii Wolność i Praworządność (której jest szefem) oraz Unii Polityki Realnej jest przekonany, że ma realne szanse na wygraną w wyborach. – Jak będę w telewizji, to na pewno wygram. Gdybym nie miał szans, to bym nie startował. Nixon startował cztery razy i w końcu wygrał – dodał Korwin-Mikke. Kontrowersyjny polityk twierdzi, że trzeba uzdrowić sądownictwo. Wymagałoby to wymiany części sędziów, losowe przydzielanie spraw, sądzenie przez sędziów z innych miast i prowadzenie spraw od początku do końca. Kolejnym pomysłem Korwin-Mikkego jest radykalne obniżenie podatków, a także większa kontrola nad służbami. Polityk twierdzi, że nie interesuje go edukacja, bo ta dziedzina nie wchodzi w zakres kompetencji prezydenta. Janusz Korwin-Mikke ma także swoje prywatne hasło na kampanię: „mądry chłopak i dziewczyna, taką ma taktykę: w pierwszej turze na Korwina, a w drugiej na Mikke”.",,
Wiceprezydent USA w Warszawie: Mamy jeden wspólny cel – pracę na rzecz pokoju,Wszyscy razem jesteśmy zjednoczeni w naszej misji polegającej na wypracowaniu jaśniejszej przyszłości bezpieczeństwa i dobrobytu na Bliskim Wschodzie – mówił wiceprezydent USA Mike Pence podczas konferencji bliskowschodniej w Warszawie.,"Pence przypominał zwołane dwa lata temu przez prezydenta USA Donalda Trumpa spotkanie przywódców z 50 krajów z regionu Bliskiego Wschodu, kiedy – jak mówił – Trump zachęcał do przezwyciężenia ekstremizmu.– Jestem dzisiaj tutaj w imieniu prezydenta Donalda Trumpa, stojąc przed tym kolejnym bezprecedensowym zgromadzeniem przywódców z ponad 50 krajów, aby powiedzieć, że USA są gotowe pracować ze wszystkimi tutaj zgromadzonymi, aby odpowiedzieć na to wyzwanie i wypracować nasz wspólny cel – pracę na rzecz pokoju – mówił wiceprezydent USA.– Wszyscy razem jesteśmy zjednoczeni w naszej misji polegającej na wypracowaniu jaśniejszej przyszłości bezpieczeństwa i dobrobytu na Bliskim Wschodzie – dodał Pence. – Przez dziesięciolecia ludzie na Bliskim Wschodzie cierpieli patrząc, jak ich ojczyzny były destabilizowane i niszczone. Niebezpieczeństwa te istnieją dzisiaj – od wojen domowych o podłożu religijnym do morderczych dyktatur – mówił Pence.– Zgromadziliśmy się tutaj ze względu na zagrożenia, przed jakimi stoimy. Żadne z tych zagrożeń nie jest bardziej niebezpieczne i palące niż radykalny islamski terroryzm oraz autokratyczne reżimy, które eksportują go na cały region i świat – oświadczył wiceprezydent USA.Zaznaczył, że „radykalny terroryzm nie zna granic – na swój cel bierze USA, Izrael i kraje na Bliskim Wschodzie i na całym świecie; nie oszczędza żadnego wyznania, odbierając życie Żydom, chrześcijanom i muzułmanom”. – Radykalny terroryzm nie pojmuje żadnych innych realiów, jak tylko bezwzględną siłę – podkreślił Pence.Według niego poprzednie amerykańskie administracje nie doceniały zagrożenia płynącego z radykalnego islamskiego terroryzmu. – W ciągu ostatnich dwóch lat, za prezydentury Donalda Trumpa, te czasy się skończyły – powiedział Pence.Podkreślił, że hasło „Ameryka najpierw” nie oznacza „Ameryka samodzielnie”, a na Bliskim Wschodzie Stany Zjednoczone pracują nad zbudowaniem koalicji narodów, które łączy wspólny cel – wyplenienie ekstremizmu. Wiceprezydent USA ocenił, że irański reżim jest sponsorem terroryzmu na świecie. – Oni zbombardowali ambasady amerykańskie, zamordowali setki amerykańskich żołnierzy, a nawet do dziś przetrzymują obywateli Stanów Zjednoczonych i innych zachodnich krajów jako zakładników – mówił.",,
"„Sprawia wrażenie człowieka, który poniósł porażkę i ma głębokie pretensje do losu”","– To co tam słyszymy jest niepokojące i nikt z nas nie ma wątpliwości. Myślę, że za to również Platforma Obywatelska zapłaciła w wyborach w 2015 roku. Dlatego też powstała Nowoczesna. Nie podobało nam się tych 8 lat rządów, szczególnie druga kadencja – w taki sposób Katarzyna Lubnauer z Nowoczesnej skomentowała najnowsze nagrania opublikowane przez portal tvp.info. Dodała, że Radosław Sikorski na taśmach sprawia wrażenie „człowieka, który poniósł jakąś porażkę i ma głębokie pretensje do losu, obarcza swoimi problemami wszystkich, krytykując wszystkich kolegów”.",,,
"Morawiecki: Zależy nam, by w Polsce pojawiło się jak najwięcej innowacyjnych projektów","– Zależy nam na tym, by w Polsce pojawiło się jak najwięcej innowacyjnych projektów, zwłaszcza „projektów greenfield, czyli od nowa stawianych fabryk” – powiedział w środę w Berlinie premier Mateusz Morawiecki.","Szef polskiego rządu przebywa w Berlinie w związku z odbywającym się tam kongresem ekonomicznym, organizowanym przez koncern medialny Axel Springer.– Pokazywałem tutaj, na czym polega nasz nowy model gospodarczy, jak to się dzieje, że Polska, która w jednym czasie stabilizuje swoją sytuację budżetową, jest w stanie sporo wydawać na politykę społeczną, a jednocześnie wypełniać swoje zobowiązania wobec NATO - czyli 2 proc. środków wydawanych na politykę obronną i w tym samym czasie wydawać sporo na rozwój infrastruktury – powiedział premier dziennikarzom.Według niego „spotkało się to z bardzo dużym zainteresowaniem czołowych działaczy gospodarczych i przedstawicieli biznesu niemieckiego”.Jak zaznaczył Morawiecki, wielu z nich rozważa w przyszłości zainwestowanie w Polsce. – Nam zależy na tym, by w Polsce pojawiło się jak najwięcej projektów, zwłaszcza zależy nam, by pojawiało się jak najwięcej projektów greenfield, czyli od nowa stawianych fabryk, zależy nam na projektach innowacyjnych. I o tym też była na tym szczycie mowa – podkreślił Morawiecki. „Stajemy się lokomotywą wzrostu Europy” Szef rządu wskazał, że Polska „jest bardzo mocno włączona w europejskie mechanizmy gospodarcze”. – Stajemy się lokomotywą wzrostu Europy. Ja myślę, że trzeba być skromnym, ale od czasu do czasu trzeba się też pochwalić; ja mogłem pochwalić tutaj polską gospodarkę, bo dzięki polskim przedsiębiorcom i pracownikom jesteśmy na ustach światowego, niemieckiego, europejskiego biznesu jako kraj, który znakomicie godzi cele społeczne z celami rozwojowymi i jednocześnie potrafi zapewnić stabilność fiskalną, ekonomiczną – powiedział. Jak ocenił, „polska gospodarka potrafi dobrze nawigować pomiędzy rafami i wyzwaniami gospodarczymi całego świata”.",,
NATO ma własne drony zwiadowcze,"NATO ma swoje własne drony. Pierwsza z pięciu kupionych przez Sojusz maszyn wylądowała w bazie powietrznej Sigonella na Sycylii. Bezzałogowe samoloty będą przede wszystkim zbierać informacje wywiadowcze i przekazywać je sojusznikom, w tym także Polsce.","Maszyna Global Hawk została wyprodukowana przez amerykańskiego potentata w przemyśle obronnym, koncern Northrop Grumman z Kalifornii. W swoim pierwszym locie sterowana z ziemi pokonała trasę ze Stanów Zjednoczonych do Włoch.   – Podróż z Kalifornii zajęła około 22 godzin, ale ten dron może być w powietrzu nawet do 30 godzin. Może przelecieć z Bieguna Północnego na Biegun Południowy. Teraz zużył zaledwie dwie trzecie baku – mówi generał Phil Stewart, dowódca systemu zwiadowczego NATO o nazwie AGS.   Amerykańska maszyna jest pierwszą, którą całkowicie dysponuje NATO. – To jest maszyna w całości do dyspozycji Sojuszu. To zupełnie inna sytuacja niż dotychczas, kiedy kraje członkowskie użyczały takich maszyn – podkreśla Volker Samanns, szef agencji NATO, zarządzającej systemami zwiadowczymi.  System AGS ma zbierać dane wywiadowcze i przekazywać je 15 krajom NATO, które do niego przystąpiły. Są wśród nich Stany Zjednoczone, Niemcy, kraje bałtyckie i Polska.",,
Mechanizm sprawiedliwej transformacji może dać Polsce 100 mld złotych,Propozycja KE ws. mechanizmu sprawiedliwiej transformacji otwiera możliwości inwestycyjne dla Polski w wysokości 100 mld zł – poinformował w środę resort klimatu.,"– Propozycja Komisji Europejskiej ws. mechanizmu wsparcia transformacji regionów najbardziej uzależnionych od węgla jest potwierdzeniem uznania przez naszych europejskich partnerów wyjątkowej sytuacji Polski. Nasza dobra pozycja w tych negocjacjach klimatycznych została odzwierciedlona w zaproponowanym podziale środków – ocenił cytowany w komunikacie resortu minister klimatu Michał Kurtyka.  Resort wskazał, że propozycja Komisji dla krajów UE z wysokim poziomem zatrudnienia w przemysłach energochłonnych i w wydobyciu węgla, otwiera możliwości inwestycyjne dla polskich regionów węglowych w wysokości nawet 100 miliardów złotych.  Komisja Europejska przyjęła we wtorek propozycję w sprawie Funduszu Sprawiedliwej Transformacji (FST) i mechanizmu wspierania regionów, w których realizacja polityki klimatycznej - np. utrata miejsc pracy w górnictwie - będzie najbardziej bolesna. Projekt KE zakłada, że pieniądze mają być dostępne dla wszystkich państw UE, a nie tylko tych z regionami węglowymi.  Komisja nie przedstawiła we wtorek podziału środków pomiędzy kraje członkowskie. Z dokumentów, do których dotarła PAP, wynika, że z 7,5 mld euro „świeżych pieniędzy” na FST do Polski skierowanych ma być 2 mld euro.  Z kolei z ponad 100 mld euro zmobilizowanych przez mechanizm sprawiedliwej transformacji, w ramach którego poza funduszem FST będą też inne środki z unijnego budżetu, a także nisko oprocentowane kredyty z programu Invest EU i Europejskiego Banku Inwestycyjnego, do Polski ma trafić ponad 27 mld euro. To zdecydowanie najwięcej ze wszystkich państw członkowskich.",,
"Leszek Miller o bulwersującej okładce „Faktu”: Zrobiono to z premedytacją, żeby sprawić ból","– Tam nie było żadnej refleksji, że coś się złego stało… to się po prostu spodobało – powiedział Leszek Miller, odnosząc się do okładki dziennika „Fakt”, zatytułowanej „Ojciec wybrał politykę, a syn sznur”.","W wywiadzie dla RMF FM były premier odniósł się do publikacji dziennika „Fakt”, w której napisano o samobójstwie jego syna. Publikacja ta spotkała się z falą krytyki w mediach, po której do dymisji podał się redaktor naczelny dziennika Robert Feluś. Jak mówił były premier, słyszał, że w redakcji „Faktu” okładka nie wzbudziła wątpliwości, a wręcz przeciwnie – podobała się. Jego zdaniem opublikowano ją, „z premedytacją, żeby sprawić ból”. Miller poinformował, że będzie domagał się zadośćuczynienia materialnego oraz przeprosin na pierwszej stronie „Faktu”. „Uważam, że nie można tego pominąć milczeniem” – podkreślił.Leszek Miller jr zmarł pod koniec sierpnia. Prokurator Łukasz Łapczyński z Prokuratury Okręgowej w Warszawie poinformował wówczas PAP, że wstępne ustalenia wskazują na to, że syn byłego premiera popełnił samobójstwo.",,
Kto za Merkel?„Powinien to być socjaldemokratyczny lider”,"Kto byłby dla Polski lepszym kanclerzem niż Angela Markel? Między innymi na to pytanie próbował odpowiedzieć gość programu TVP1 „Kwadrans polityczny”. – Powinien to być socjaldemokratyczny lider – powiedział Leszek Miller. Dodał, że to właśnie przez Merkel w Europie nastał kryzys imigracyjny.","Leszek Miller uznał, że odpowiednim następcą Angeli Merkel na stanowisko kanclerza Niemiec byłby obecny szef tamtejszego MSZ Frank Walter Steinmeier. Kandydat socjaldemokratów uzyskał natomiast poparcie chadeków na urząd prezydenta. Tym samym jak stwierdził Miller kandydatura Steinmeiera na stanowisko kanclerza byłaby nieważna. – Niestety ten, który ma największe szanse nie będzie mógł ubiegać się o mandat wyborczy w Bundestagu – powiedział były premier w programie TVP1 „Kwadrans polityczny”. Kolejnym najlepszym według Millera kandydatem byłby obecny przewodniczący Parlamentu Europejskiego Martin Schulz. Kolejna kadencja Angela Merkel kieruje niemieckim rządem od 11 lat. Według medialnych doniesień szefowa niemieckiego rządu liczy na zwycięstwo swojego ugrupowania CDU w przyszłorocznych wyborach parlamentarnych. Tym samym może to oznaczać, że będzie się ubiegała o kolejną kadencję. Merkel długo cieszyła się niekwestionowaną popularnością, ale poparcie dla niej gwałtownie spadło z powodu forsowanej przez nią polityki migracyjnej, na którą nie zgadza się znaczna część Niemców.",,
Exit poll: partia Marine Le Pen wygrywa wybory we Francji,"Według sondażu exit poll nacjonalistyczna partia Zjednoczenie Narodowe Marine Le Pen wygrała wybory do parlamentu Europejskiego we Francji z wynikiem 24,2 proc. Wyprzedziła tym samym partię prezydenta Emmanuela Macrona La République En Marche!, na którą zagłosowało 22,4 proc. wyborców.","Na trzecim miejscu plasuje się ugrupowanie Europejska Ekologia - Zieloni (EELV), które zdobyło 13 proc. głosów.O porażce mogą mówić centroprawicowi Republikanie – zagłosowało na nich jedynie 8,5 proc. Francuzów. 6 proc. dostała skrajnie lewicowa Francja Niepokorna. Podobny wynik zanotowała Partia Socjalistyczna.",,
Najlepsi z najlepszych. Reporterzy „Alarmu!” odwiedzili ratowników górniczych,"Ogromny stres, adrenalina i często praca w warunkach ponad ludzkie siły – tak wygląda służba ratowników z Górniczego Pogotowia Ratowniczego KGHM Polska Miedź. Najlepsi z najlepszych, najbardziej wytrzymali fizycznie i psychicznie ryzykują zdrowiem i życiem, by w ekstremalnych warunkach ratować swoich kolegów, którzy bez ich pomocy mogą nie przeżyć. Odwiedzeni przez reporterów programu „Alarm!” z okazji Barbórki pokazali, jak przygotowują się do najcięższych akcji ratunkowych, jakie można sobie wyobrazić. – To są ogromne emocje, trzeba mieć wytrzymałą psychikę, żeby sobie z tym poradzić – mówi jeden z bohaterów.",,,
"„Nie było żadnej »Kasty«”. 25 pozwów, 10 mln zł zadośćuczynienia – sędziowie pozywają media","21 prywatnych aktów oskarżenia i 25 pozwów cywilnych o ochronę dóbr osobistych na łączną kwotę zadośćuczynień ok. 10 mln zł na cel społeczny będzie przygotowanych w imieniu sędziów, którzy zostali zniesławieni informacjami o rzekomej grupie „Kasta” – przekazał pełnomocnik części tych sędziów mec. Bartosz Lewandowski.","– Być może mamy do czynienia z jednym z największych i najbardziej kosztownych błędów w historii sztuki dziennikarstwa – zaznaczył adwokat na konferencji prasowej w swej kancelarii w Warszawie.Jak dodał, prywatne akty oskarżenia i pozwy zostaną skierowane m.in. wobec dziennikarzy Onetu, „Gazety Wyborczej”, „Faktu” i portalu Oko.press, a także wobec mec. Romana Giertycha.Z artykułów publikowanych w zeszłym tygodniu przez Onet wynikało, że wiceminister sprawiedliwości Łukasz Piebiak utrzymywał w mediach społecznościowych kontakt z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Iustitii prof. Krystiana Markiewicza. Miało się to odbywać za wiedzą wiceministra. Po tych doniesieniach Piebiak podał się do dymisji. Przedstawiciele rządu wskazywali wówczas, że dymisja wiceministra sprawiedliwości kończy sprawę „w sensie politycznym”. Według informacji Onetu na komunikatorze WhatsApp miała powstać zamknięta grupa o nazwie „Kasta”, która wymieniała się pomysłami na oczernianie niektórych sędziów. Według mediów mieli do niej należeć m.in. dwaj zastępcy głównego rzecznika dyscyplinarnego sędziów – Przemysław Radzik i Michał Lasota, sędzia Konrad Wytrykowski z Izby Dyscyplinarnej Sądu Najwyższego, członkowie KRS – Dariusz Drajewicz, Maciej Nawacki i Jarosław Dudzicz, a także Tomasz Szmydt z biura prawnego Rady oraz były prezes Sądu Okręgowego w Katowicach i obecnie sędzia NSA Rafał Stasikowski.W zeszłym tygodniu sędzia Wytrykowski oświadczył, że wszelkie informacje zawarte w publikacji Onetu są nieprawdziwe i godzą w jego dobre imię i reputację. Zaznaczył, że nigdy nie brał udziału w fikcyjnej konwersacji grupowej o nazwie „Kasta”.Kontakty z Emilią miał też utrzymywać delegowany do MS sędzia Jakub Iwaniec (w zeszłym tygodniu jego delegacja została odwołana) oraz sędzia Arkadiusz Cichocki, który w poniedziałek został odwołany z delegacji do Sądu Apelacyjnego w Katowicach.Będą kolejne pozwySędziowie Wytrykowski, Szmydt, Drajewicz, Cichocki, Iwaniec oraz szósty, który chce pozostać anonimowy, reprezentowani są łącznie przez dziewięciu prawników, w tym mec. Lewandowskiego. Niezależnie od tego prywatne akty oskarżenia i pozwy zapowiedzieli także sędziowie Lasota i Radzik. Kroki prawne zapowiedział też b. wiceminister Piebiak. Jak zaznaczył odnosząc się do opublikowanych konwersacji z internetowego komunikatora „zgodnie z doświadczeniem życiowym, jeśli istniałaby jakaś tajna grupa na WhatsApp, czy każdy (z dyskutantów – przyp. red.) byłby opisany w sposób tak nie budzący wątpliwości, żeby każdy z potencjalnych czytelników wiedział i potrafił skonkretyzować daną osobę”.– Kto opisuje swojego kolegę z grupy tajnej „SSA Konrad Wytrykowski Wrocław”. Sędzia Wytrykowski nigdy nie był sędzią sądu apelacyjnego. Osoba, która stwarzała tego rodzaju materiały o charakterze nieprawdziwym, nie wiedziała i nie sprawdziła tego, że sędzia Wytrykowski nie był sędzią SA – mówił adwokat.Ocenił, że w tej sprawie „motyw był bardzo jasny – mamy tu do czynienia z zemstą”. – W toku szeregu procesów część ze środowiska dziennikarskiego oraz pani Emilia będzie musiała zmierzyć się i wyłożyć te karty na stół. Doprowadzę do tego, że dobre imię tych sędziów zostanie przywrócone – zapowiedział mec. Lewandowski.– To, że występujemy, nie oznacza, iż wszyscy sędziowie, którzy będą przez nas reprezentowani w toku postępowań cywilnych i karnych działali wspólnie i w porozumieniu i mają bliskie relacje. Z uwagi na interes wszystkich naszych klientów z całej Polski musimy skoordynować nasze działania procesowe – zastrzegł mec. Lewandowski. Jak dodał, „naszym mocodawcom z całą pewnością nie zależy na ograniczeniu wolności prasy i wypowiedzi”. „Źródło powinno być zweryfikowane” Drugi z adwokatów reprezentujących sędziów, mec. Piotr Urbanek zaapelował do dziennikarzy, aby „wykonywali swoją pracę rzetelnie”. – Jeśli przedstawiają materiał, to powinien on być zweryfikowany. Jeśli wskazują źródło, to również powinno być zweryfikowane – powiedział.– To co się dzieje w społeczeństwie, w środowisku prawniczym i sędziowskim wskazuje na to, że logika poszła w las i tylko targają nami emocje – ocenił.W czwartek rzecznik dyscyplinarny SN z urzędu podjął czynności wyjaśniające i sprawdzające, w sprawie doniesień dotyczących sędziego Wytrykowskiego. Z kolei rzecznik dyscyplinarny Naczelnego Sądu Administracyjnego podjął czynności wyjaśniające w sprawie sędziego WSA Tomasza Szmydta i sędziego NSA Rafała Stasikowskiego. Czynności wyjaśniające w sprawie korzystania przez sędziów z mediów społecznościowych podjął także rzecznik dyscyplinarny sędziów sądów powszechnych Piotr Schab.",,
"Franciszek: Prośmy Boga o wybaczenie, bo wszyscy jesteśmy grzesznikami",Do uznania siebie za grzeszników i proszenia Boga o przebaczenie wezwał papież Franciszek. Ojciec Święty spotkał się z wiernymi na modlitwie Anioł Pański na placu św. Piotra.,"Papież przywołał scenę z Ewangelii św. Jana, w której Jezus na pytanie czy należy ukamienować cudzołożnicę. – Jezus pragnie ją ocalić, ponieważ uosabia miłosierdzie Boga, który przebaczając dokonuje odkupienia a jednając, odnawia – wskazał Ojciec Święty. Zauważył, że „rozmówcy Jezusa są zamknięci w ograniczeniach legalizmu i chcą zamknąć Syna Bożego w swojej perspektywie osądu i potępienia. Ale On nie przyszedł na świat, aby sądzić i potępiać, ale aby ocalić i dać ludziom nowe życie”. Dlatego mówi: „Kto z was jest bez grzechu, niech pierwszy rzuci na nią kamień”. – W ten sposób Jezus odwołuje się do sumienia tych ludzi: czuli się „orędownikami sprawiedliwości”, ale On przypomina ich sumieniu, że są ludźmi grzesznymi i dlatego nie mogą rościć sobie prawa, aby decydować o życiu lub śmierci osoby im podobnej – powiedział Franciszek. Zaznaczył, że scena ta „zachęca również każdego z nas do uświadomienia sobie, że jesteśmy grzesznikami, i wypuszczenia z naszych rąk kamieni oczerniania i potępienia, które czasami chcielibyśmy rzucić na innych”.– Kiedy obmawiamy innych, rzucamy kamieniami, jesteśmy jak tamci – dodał papież.",,
Pod kątem mobbingu i molestowania seksualnego. Śledztwo w Teatrze Bagatela,"Krakowska prokuratura wszczęła śledztwo ws. molestowania, którego miał się dopuszczać dyrektor Teatru Bagatela Henryk Jacek Schoen. O nadużycia oskarżyła go grupa kobiet, które o sprawie zawiadomiły prezydenta miasta Jacka Majchrowskiego.","Jak poinformowała  w czwartek prok. Mirosława Kalinowska–Zajdak, „zostało wydane postanowienie o wszczęciu śledztwa”. Krakowska prokuratura okręgowa będzie prowadziła je pod kątem mobbingu i molestowania seksualnego. Grozi za to do trzech lat więzienia. – W dniu jutrzejszym zostaną wykonywane czynności procesowe z jedną osobą, która prawdopodobnie zainicjowała całe to zgłoszenie. Czegoś więcej będziemy mogli dowiedzieć się po jej przesłuchaniu – powiedziała Kalinowska–Zajdak. Wyjaśniła, że ustalone zostaną m.in. ramy czasowe, w których miało dochodzić do nadużyć. – Będzie to przesłuchanie, które umożliwi ukierunkowanie dalszych czynności – wskazała. Sprawę rzekomego molestowania ośmiu podwładnych i jednej byłej pracownicy placówki, którego miał dopuszczać się dyrektor Teatru Bagatela Henryk Jacek Schoen, opisywały w środę media. Pod koniec października pracownice teatru poinformowały prezydenta Majchrowskiego o niestosownym wobec nich zachowaniu dyrektora placówki. Majchrowski w poniedziałek złożył zawiadomienie do prokuratury o możliwości popełnienia przestępstwa nadużycia zależności służbowej. Do zawiadomienia Majchrowski dołączył pismo, które otrzymał od kobiet. Wynika z niego – jak wskazywała Kalinowska–Zajdak – że ze strony dyrektora wielokrotnie dochodziło do przekroczenia, zdaniem pokrzywdzonych, granic ich nietykalności i godności. Z kolei Alina Kamińska, jedna z aktorek podpisanych pod skargą, powiedziała, że pojawiły się zgłoszenia od kolejnych kobiet, które „miały styczność z dyrektorem”. Zarzuty te jednoznacznie odparł Schoen, który zaprzeczył, by kiedykolwiek dopuszczał się nadużyć. – Jestem w szoku. Ale rozumiem prezydenta Jacka Majchrowskiego, który musiał złożyć zawiadomienie do prokuratury po otrzymaniu pisma od kilku kobiet. Z tego, co wiem, prezydent w swoim zawiadomieniu do prokuratury w żaden sposób nie przesądza o winie – powiedział Schoen. Dyrektor twierdzi, że nigdy nie doszło do sytuacji, w której „przekroczyłby dozwoloną granicę” w relacjach z podpisanymi pod pismem kobietami. W czwartek teatr zdementował informację o tym, że dyrektor placówki przebywa na urlopie. Jakiekolwiek decyzje w tej sprawie mają zostać podjęte po piątkowym spotkaniu Schoena z prezydentem Majchrowskim.",,
"Ekspert: Nawet jeśli Maduro nie upadnie, wydarzenia w Wenezueli są porażką Rosji","– Upadek Maduro oznaczałby klęskę rosyjskich planów w tej części świata. Kwestią czasu będzie w takiej sytuacji upadek prorosyjskich rządów na Kubie czy w Nikaragui. Właśnie z tego bierze się tak ostra reakcja Moskwy – powiedział w rozmowie z portalem tvp.info Grzegorz Kuczyński, ekspert ds. wschodnich. Skomentował w ten sposób oświadczenie rosyjskiego MSZ, które ostrzegło USA przed wojskowym zaangażowaniem w Wenezueli.","Rozmowa dotyczyła kryzysu w Wenezueli i polityki Kremla wobec tego państwa. – Rosja ma bardzo daleko idące interesy polityczne i ekonomiczne w Wenezueli, dlatego zależy jej na utrzymaniu za wszelką cenę reżimu Nicolasa Maduro. Sojusz rosyjsko-wenezuelski datuje się jeszcze na czasy Hugo Chaveza, później był utrwalany – im głębszy był kryzys ekonomiczny w Wenezueli, tym bardziej władze w Caracas sięgały po rosyjską pomoc – uważa Kuczyński. – To polegało z jednej strony na tym, że w ostatnich latach Rosjanie poprzez współpracę na poziomie koncernów naftowych, pod przykryciem współpracy biznesowej, udzielali pomocy reżimowi Maduro. W zamian Moskwa zyskiwała sojusznika na kontynencie amerykańskim, który jest kluczowy dla utrzymywania wpływów rosyjskich w szeregu państw kontynentu. Ewentualny upadek rządów Maduro oznacza poważne problemy np. dla Kuby, która jest sprzymierzona z Rosją, korzysta z taniej ropy wenezuelskiej – dodaje. – W grudniu w Wenezueli lądowały rosyjskie bombowce strategiczne zdolne przenosić broń jądrową. Była to demonstracja siły Kremla. Upadek Maduro oznaczałby klęskę rosyjskich planów w tej części świata. Kwestią czasu będzie w takiej sytuacji upadek prorosyjskich rządów na Kubie czy w Nikaragui. Właśnie z tego bierze się tak ostra reakcja Moskwy – zaznacza Kuczyński. Ta zdaniem eksperta „nie ma przecież zbyt wielu instrumentów do działania w tej sytuacji, bo przecież nie wyśle tam żołnierzy”. – Rosja przez ostatnie lata wpompowała miliardy dolarów w podtrzymywanie reżimu Maduro, ale w tej sytuacji, oprócz dyplomatycznych nacisków Kreml, nie ma tam zbyt wiele do powiedzenia – dodaje. Jak uważa ekspert, „decydujące będzie to, jak zachowają się siły zbrojne Wenezueli”. Nie widzi tu możliwości zewnętrznej interwencji, zarówno USA, jak i Rosji. – Nawet jeśli teraz nie dojdzie do upadku Maduro, to pogłębienie tego konfliktu nie jest korzystne dla Rosji. To duża porażka Kremla – dodaje Kuczyński. Od kilkunastu dni w Wenezueli mają miejsce masowe protesty obywateli, którzy żądają ustąpienia socjalistycznego prezydenta Nicolasa Maduro i jego rządu. 10 stycznia Maduro został zaprzysiężony na drugą kadencję. Opozycyjny parlament unieważnił to zaprzysiężenie i przegłosował ustawę, w której zapisano, że prezydent jest dyktatorem uzurpującym sobie władzę. Kraj od kilku lat pogrążony jest w kryzysie gospodarczym i społecznym, zmaga się z recesją i wielocyfrową inflacją oraz niedoborami żywności i leków. Opozycja oskarża prezydenta Maduro o doprowadzenie bogatego w surowce kraju do ruiny gospodarczej. W trwających od 2014 r. protestach zginęło około 300 osób, a kilka tysięcy zostało rannych. Setki tysięcy próbują uciekać z kraju.",,
Korwin-Mikke: Polska powinna zawrzeć sojusz z Rosją,"Zdaniem Janusza Korwin-Mikkego, jednego z liderów Konfederacji, jeśli niemożliwy jest dwustronny sojusz ze Stanami Zjednoczonymi, na wzór tego między USA a Izraelem, Polska powinna zawrzeć sojusz z Rosją. Swoją opinię w tej kwestii polityk przekazał w rozmowie z Witoldem Juraszem na storytel.com","Janusz Korwin-Mikke, jeden z głównych liderów Konfederacji został zapytany, czy dobrze, że w Polsce stacjonują amerykańskie wojska. Polityk odparł, że nie, „gdyż oznacza to złamanie porozumienia, na mocy którego Rosja wyraziła zgodę na wstąpienie Polski do NATO”. Jego zdaniem, Federacji Rosyjskiej gwarantowano, że w Polsce nie będzie na stałe wojsk Sojuszu. Janusz Korwin-Mikke podkreślił, że Polska powinna zawrzeć dwustronny sojusz z USA, taki na wzór tego Stanów Zjednoczonych i Izraela. Zdaniem polityka, jeśli coś takiego jest niemożliwe, Polska powinna współpracować z Rosją.Lider Konfederacji został zapytany, czy oprócz opuszczenia NATO należałoby również wyjść z UE. – Oczywiście, ale niekoniecznie należałoby od razu wchodzić do strefy rublowej – odparł Korwin-Mikke.",,
List do prezydent Gdańska: Nie prostowała pani prowokacyjnych kłamstw o polskiej historii,Narastająca brutalizacja języka debaty o naszym mieście i o naszym państwie prowadzi do dalszego demontowania wspólnoty tworzonej przez mieszkańców – napisało w liście otwartym do prezydent Gdańska Aleksandry Dulkiewicz kilkunastu przedstawicieli środowisk prawicowych i naukowców.,"List przekazał mediom przewodniczący klubu radnych PiS Kacper Płażyński. Podpisał się pod nim sam Płażyński, a także dawni działacze opozycji antykomunistycznej: Joanna Duda-Gwiazda, Andrzej Gwiazda i Czesław Nowak oraz kilkunastu gdańskich naukowców, w tym prof. Jerzy Falandysz z Uniwersytetu Gdańskiego, prof. Piotr Czauderna i dr hab. med. Tomasz Zdrojewski z Gdańskiego Uniwersytetu Medycznego, prof. Andrzej Stepnowski i prof. Marek Czachor z Politechniki Gdańskiej.„Z rosnącym zaniepokojeniem obserwujemy kolejne wypowiedzi uczestników gdańskiego życia publicznego, w których fałszowana jest historia Gdańska i Polski, a historyczne odniesienia w całkowicie nieuprawniony sposób stosowane są do krytycznego opisu dzisiejszej rzeczywistości politycznej. Narastająca brutalizacja języka debaty o naszym mieście i o naszym państwie prowadzi do dalszego demontowania wspólnoty tworzonej przez mieszkańców, pogłębiania podziałów społecznych, a w efekcie może skutkować kompromitacją naszego samorządu, reprezentującego przecież wszystkich gdańszczan” – napisano w piśmie.Jego autorzy zaznaczyli, że „w związku z tym, że autorami wypowiedzi, na które chcemy zwrócić uwagę, są przedstawiciele pani środowiska politycznego, pozwalamy sobie skierować ten list na pani ręce”. Jego autorzy zarzucili Dulkiewicz, że „nie próbowała powstrzymać tych wypowiedzi”. „Nie prostowała pani prowokacyjnych kłamstw o polskiej historii. W naszej ocenie nie wykonała pani żadnego gestu, który obniżyłby temperaturę sporu. Przeciwnie, podobnie jak wielokroć wcześniej, wygłosiła pani konfrontacyjną przemowę, nazywając Rzeczpospolitą Polską »państwem opresyjnym«” – zaznaczono.„Szanowna Pani Prezydent, II wojnę światową wywołali Niemcy na mocy politycznej decyzji dążącego do podboju Europy Adolfa Hitlera. Współczesna Polska jest krajem ludzi wolnych; państwem suwerennym i demokratycznym. Działania polskiego rządu posiadają demokratyczną legitymację. Inicjatywa mająca na celu stworzenie przez państwo nowego muzeum na terenie Westerplatte nie jest aktem agresji ani przygotowaniem do aneksji terytorialnej. Gdańsk jest częścią Polski, a gdański samorząd częścią polskiej administracji publicznej” – podkreślili autorzy listu.„Dyskutując o interpretacjach wydarzeń historycznych czy spierając się, nawet najostrzej, o ocenę dzisiejszej Polski, powinniśmy szanować fakty i reguły cywilizowanej debaty. Powinniśmy też, niezależnie od poglądów politycznych czy partyjnych afiliacji, kierować się nadrzędną zasadą odpowiedzialności i lojalności wobec własnego państwa. Wciąż wierzymy, że w Gdańsku jest to możliwe, dlatego apelujemy do pani prezydent o poprzedzone głęboką refleksją działania, dzięki którym będziemy mogli przywrócić życiu publicznemu w naszym mieście należny spokój i powagę” – zaapelowali autorzy listu.",,
"„Oni kupią, sprzedadzą, zdradzą, zniszczą”. Wyciekła rozmowa Kwaśniewskiego z Kaliszem","Światło dzienne ujrzały kolejne taśmy nagrane nielegalnie w restauracji „Sowa i Przyjaciele”. Tym razem z rozmową Aleksandra Kwaśniewskiego z Ryszardem Kaliszem. Były prezydent miał wyjaśnić, które – jego zdaniem – instytucje są najbardziej „zdemoralizowane” w Polsce i sugerować, że w Służbie Kontrwywiadu Wojskowego dochodzi do korupcji. MON i SKW zaprzeczają.","Tygodnik „Do Rzeczy” opublikował kolejną taśmę, na której nagrano polityków. Dziennikarze dotarli do rozmowy Aleksandra Kwaśniewskiego i Ryszarda Kalisza. W spotkaniu, które miało mieć miejsce w październiku 2013 roku, uczestniczył także znajomy byłego prezydenta i jego żony Włodzimierz Wapiński oraz mężczyzna o nieustalonej tożsamości.Nagranie trwa 4,5 godz. Zawiera rozmowy między innymi na tematy polityczne i gospodarcze, ale także towarzyskie. Kwaśniewski miał zdradzić rozmówcom, którym instytucjom najmniej ufa. Przykładowo o prokuraturze i służbach specjalnych miał powiedzieć, że to „zdemoralizowane instytucje”, które „kupią, sprzedadzą, zdradzą, zniszczą. I tak dalej, i tak dalej”.Tygodnik twierdzi, że na taśmach uwieczniono także dowód na korupcję na najwyższych szczytach władzy. Kalisz miał zrelacjonować Kwaśniewskiemu swoje spotkanie z gen. Januszem Noskiem, ówczesnym szefem Służby Kontrwywiadu Wojskowego. Oficer miał mieć dowody na korupcję w Ministerstwie Obrony Narodowej.Oskarżają SiemoniakaDziennikarz „Do Rzeczy” twierdzi, że w sprawę „mógł być zamieszany minister obrony narodowej Tomasz Siemoniak, a być może ktoś >>dużo wyżej<< niż kierownictwa ministerstwa”.Rzecznik MON Jacek Sońta uważa, że argumentacja tygodnika jest nielogiczna. „Jeśli ktoś miał w X 2013 >>dowody<< nieprawidłowości, musiał je przekazać prokuraturze. Zwłaszcza generał służb lub poseł” – napisał na Twitterze.Szef resortu obrony Tomasz Siemoniak oświadczył z kolei, że publikacja tygodnika to kompletne wymysły i absurd. podkreślił, że nie ma w tej sprawie nic do dodania poza treścią oświadczenia SKW, które podało, że generał Nosek nigdy nie przekazywał Kaliszowi jakichkolwiek informacji o działalności SKW.",,
Prezydent zniesmaczony dyskusją o polexicie. „Męczy mnie wasza propaganda”,"„»Polexit« staje się chyba jedynym znanym elementem programu PO. Powtarzają to jak mantrę i wyraźnie prą w tym kierunku. PO chce wypchnąć Polskę z UE?” – czytamy na oficjalnym koncie prezydenta Andrzeja Dudy w serwisie Twitter. „Już mnie męczy ta wasza natrętna propaganda” – napisał prezydent do dziennikarza WP, który stwierdził, że prezydent „włącza się w międzypartyjne pyskówki”.","Rzekome wyjście Polski ze struktur Unii Europejskiej stało się argumentem Platformy Obywatelskiej i opozycji parlamentarnej wobec rządu PiS, mimo iż zarówno prezydent, jak i premier wielokrotnie podkreślali, że mowy o wyjściu z UE nie ma. W piątek Andrzej Duda odniósł się do artykułu na portalu Onet.pl, w którym poseł PO i szef klubu tej partii stwierdził, że „ścieżka do polexitu jest faktem, niezależnie od zaklęć Kaczyńskiego czy Morawieckiego”.Odnosząc się do tej wypowiedzi prezydent napisał na Twitterze, że rzekome wyjście Polski z Unii „staje się chyba jedynym znanym elementem programu PO”. „PO chce wypchnąć Polskę z UE?” – zapytał prezydent.W odpowiedzi na takie słowa Dudy dziennikarz Wirtualnej Polski Kamil Sikora zarzucił prezydentowi, że w sprawowaniu funkcji głowy państwa nie jest apolityczny. Stwierdził, że „prezydent włącza się w międzypartyjne pyskówki”.",,
Dworczyk: List Falenty do premiera przekazany odpowiednim służbom,"Szef kancelarii premiera Michał Dworczyk poinformował, że list skazanego za aferę podsłuchową Marka Falenty do premiera dotarł do KPRM i został przekazany odpowiednim służbom. Jak ocenił, Falenta to człowiek zdesperowany, który podejmuje desperackie działania, mające na celu uniknięcie kary.","Dworczyk pytany w Polsat News, czy Falenta napisał list do premiera Morawieckiego, powiedział, że to prawda. – Taki list wpłynął do Kancelarii Prezesa Rady Ministrów. Jest to podobny list do tych rozsyłanych ostatnio do różnych polityków, urzędników, o których to listach piszą ostatnio media – powiedział minister. – Znajdują się w nim różne insynuacje, trudno inaczej ocenić te wszystkie listy – dodał. – To są de facto listy bardzo podobnej treści, które trzeba interpretować, jako działania człowieka zdesperowanego, człowieka skazanego prawomocnym wyrokiem, który w tej chwili podejmuje jakieś desperackie działania, trudno zrozumiałe; w jego przekonaniu, jak mniemam, mające na celu pozwolić mu na uniknięcie kary – mówił minister. Według niego gdyby były jakieś dodatkowe nagrania czy okoliczności, to Falenta podczas procesu, w którym został skazany – starając się uniknąć kary – przedstawiłby te wszystkie materiały podczas śledztwa. – Wtedy tego nie zrobił. Dzisiaj w sposób dosyć rozpaczliwy próbuje podejmować różnego rodzaju działania, które powodują zamieszanie – ocenił. Pytany, czy premier w tej sprawie „śpi spokojnie”, Dworczyk odparł, że Mateusz Morawiecki „przyzwyczajony jest do ciągłych ataków, bo jako jeden z liderów jest ciągle atakowany przez opozycję i różne osoby nieprzychylne rządowi PiS”. – Dla mnie przykre jest to, że opozycja, aby zaatakować czy to rząd, czy właśnie premiera Morawieckiego, jest gotowa posunąć się do każdej insynuacji, każdego kłamstwa, każdej manipulacji – powiedział. Podkreślił, że jeszcze niedawno „Marek Falenta, który przez polityków Platformy Obywatelskiej był nazywany najgorszą postacią spod ciemnej gwiazdy, dzisiaj wykorzystywany jest i przedstawiany jako niemal bohater i osoba wiarygodna”. Przypomniał, że to w czasie rządów PiS Falenta został skazany prawomocnym wyrokiem, a następnie w ramach ekstradycji sprowadzony do Polski. Falenta, biznesmen skazany w aferze podsłuchowej, został zatrzymany w Hiszpanii. Wcześniej Sąd Okręgowy w Warszawie na wniosek policji wydał za nim Europejski Nakaz Aresztowania po tym, gdy nie stawił się 1 lutego w zakładzie karnym, by odbyć karę więzienia. Falenta został wydany Polsce przez hiszpańskie władze i przetransportowany do Warszawy.Falenta został skazany w 2016 r. przez Sąd Okręgowy w Warszawie na 2,5 roku więzienia w związku z tzw. aferą podsłuchową. Wyrok uprawomocnił się w grudniu 2017 r. Sprawa dotyczyła nagrywania od lipca 2013 r. do czerwca 2014 r. na zlecenie biznesmena w warszawskich restauracjach osób z kręgów polityki, biznesu oraz funkcjonariuszy publicznych. Nagrano m.in. ówczesnych szefów: MSW – Bartłomieja Sienkiewicza, MSZ – Radosława Sikorskiego, resortu infrastruktury i rozwoju – Elżbietę Bieńkowską, prezesa NBP Marka Belkę i szefa CBA Pawła Wojtunika.Ujawnione w tygodniku „Wprost” nagrania wywołały w 2014 r. kryzys w rządzie Donalda Tuska.",,
Szpital broni decyzji o przerwaniu leczenia Alfiego. „Mamy jasne przepisy”,"Mimo protestów rodziców Alfiego Evansa i wstawiennictwa papieża Franciszka, brytyjski sąd ocenił, że dalsze leczenie „jest bezcelowe i sprzeczne z interesem” chłopca. W poniedziałek dwulatek został odłączony od aparatury podtrzymującej życie. Wyrok sądu w tej sprawie poparł prezydent Royal College of Paediatrics & Child Health prof. Russell Viner. Mimo to rodzice walczą dalej o zgodę na wyjazd dziecka do Włoch.","Starania o uratowanie życia Alfiego Evansa podjęła strona włoska. Rząd w Rzymie przyznał chłopcu włoskie obywatelstwo. Zaapelowano również do brytyjskich władz o wydanie zgody na przewiezienie dwulatka do Rzymu, do kliniki pediatrycznej Dzieciątka Jezus, gdzie czeka na niego profesjonalna opieka medyczna. Lekarze odmówili.We wtorek wieczorem odbyła się w sądzie rodzinnym w Manchesterze nadzwyczajna rozprawa, podczas której sędzia Anthony Paul Hayden wykluczył możliwość przewiezienia Alfiego na leczenie do Włoch, o co zabiegali również rodzice dwulatka i papież Franciszek. Sędzia ocenił, że jest mała możliwość, iż „chłopiec będzie mógł trafić do domu albo hospicjum na czas swoich ostatnich dni lub godzin”. „To ostatni rozdział w sprawie tego nadzwyczajnego małego chłopca” – powiedział sędzia.Decyzję sądu poparły władze szpitala Alder Hey, gdzie leży dwulatek. „Naszym głównym priorytetem pozostaje zapewnienie Alfiemu opieki, na którą zasługuje, zapewnić zachowanie jego komfortu, godności i prywatności” – napisały władze szpitala w oświadczeniu, dodając, że takie rozwiązanie „zakłada bliską współpracę z rodzicami dziecka Kate i Tomem, którzy spędzają z nim cenny czas”.Szacunek dla pacjentówJednocześnie szpital zaapelował o „szacunek dla pracowników, a także pacjentów i ich rodzin w tym trudnym czasie”, podkreślając, że sytuacja „jest ekstremalnie trudna dla wszystkich, których dotyczy. Łamie serca jego rodziców, ale jest też emocjonalnie trudna dla lekarzy i pielęgniarek zajmujących się jego opieką”.W ocenie prof. Vinera decyzja o eutanazji chłopca jest właściwą. „Jest ważne, żeby opinia publiczna wiedziała, iż decyzje o wstrzymaniu czy przerwaniu leczenia dziecka nigdy nie są podejmowane nierozważnie” – napisał w oświadczeniu.„W Wielkiej Brytanii mamy szczęście mieć jasne i pełne współczucia zasady postępowania w takich przypadkach. Składają się na nie trzy sytuacje, w których można brać pod uwagę przerwanie podtrzymywania życia. Można tak zrobić gdy:– Leczenie nie skutkuje znacznym wydłużeniem życia dziecka;– Leczenie może przedłużyć życie, ale spowoduje u dziecka ból albo cierpienie będące nie do zaakceptowania; – Starsze dziecko śmiertelnie chore powtarza prośby o wstrzymanie leczenia i decyzję tę wspierają rodzice oraz lekarze” – wyliczył pediatra. Rodzina nie daje za wygraną Krótko przed publikacją oświadczenia Alder Hey, ojciec Alfiego zamieścił na Facebooku krótki wpis, w którym poinformował, że chłopiec „jest od 23 godzin pozbawiony żywności”. „W jaki sposób to jest ludzkie, gdzie jest jego godność?” – pytał. Wcześniejsze informacje od lekarzy sugerowały, że dziecko otrzymuje tlen i wodę.W środę nad ranem adwokat rodziny przekazał, że rodzice dwulatka złożyli odwołanie od decyzji sądu, który we wtorek odrzucił ich wniosek o zgodę na przewiezienie chłopca do Włoch w celu dalszego podtrzymywania jego życia. Po południu odbędzie się przesłuchanie w sądzie apelacyjnym.",,
225 lat temu warszawska Praga spłynęła krwią. Wojska Suworowa wymordowały tysiące,"4 listopada obchodzimy 225. rocznicę jednego z najtragiczniejszych wydarzeń powstania kościuszkowskiego. Wojska rosyjskie pod dowództwem gen. Aleksandra Suworowa w 1794 r. wymordowały ok. 20 tys. bezbronnej ludności cywilnej warszawskiej Pragi. Wśród zabitych byli mieszkańcy różnych narodowości, religii i wyznań.","Centralne uroczystości rocznicowe rozpoczną się w poniedziałek o godz. 18 mszą św. w bazylice katedralnej św. Michała Archanioła i św. Floriana Męczennika, pod przewodnictwem bp. Romualda Kamińskiego. Następnie przeniosą się pod cerkiew Św. Marii Magdaleny, gdzie stoi krzyż upamiętniający ofiary Rzezi Pragi. Tam zostaną zapalone znicze i złożone wiązanki kwiatów.  – Pamięć o tych tragicznych wydarzeniach jest dla nas ważną lekcją historii, która przypomina, co znaczy być częścią narodu i jaka na każdym z nas spoczywa odpowiedzialność – powiedział biskup warszawsko-praski.  Podkreślił, że nie wolno nam zapomnieć o ludziach, których w tak bestialski sposób zamordowano na Pradze tylko za to, że przynależeli do polskiego narodu. - W większości były to kobiety, dzieci i osoby starsze, które nie brały udziały w działaniach zbrojnych - przypomniał bp Kamiński.   - Bolesne doświadczenie zawsze są zaproszeniem do przebaczenia i wezwaniem do budowania wzajemnych stosunków opartych na poszanowaniu drugiego człowieka i wzajemnej miłości, a to wymaga czasu i wysiłku – powiedział biskup.",,
"Putin: chcemy pokoju, ale o zawieszeniu broni Kijów musi rozmawiać z Donieckiem i Ługańskiem","Ponad godzinę trwały rozmowy w cztery oczy Putin-Poroszenko w Mińsku. Na konferencji prasowej po spotkaniu prezydent Rosji podkreślił, że jego kraj „będzie robić wszystko dla pokojowego procesu”. Z kolei głowa ukraińskiego państwa określiła spotkanie jako „bardzo twarde i skomplikowane”. Wcześniej odbyło się 4-godzinne spotkanie prezydentów Ukrainy, Rosji, Białorusi i Kazachstanu oraz przedstawicieli Unii Europejskiej.","–  Jako Rosja nie możemy rozmawiać o zawieszeniu broni, o ewentualnych porozumieniach między Kijowem a Donieckiem i Ługańskiem. To nie jest nasza sprawa. To jest sprawa Ukrainy. Możemy tylko sprzyjać temu, żeby stworzyć takie warunki zaufania i możliwości dla zapoczątkowania procesu negocjacji. O tym rozmawialiśmy – powiedział Władimir Putin na konferencji prasowej dla rosyjskich mediów.  Dodał, że porozumiał się z Petro Poroszenką w sprawie wznowienia konsultacji na temat dostaw rosyjskiego gazu na Ukrainę.  Rosyjski biznes a umowa stowarzyszeniowa  – Ponownie zwróciliśmy uwagę naszym partnerom – europejskim i ukraińskim – nato, że wdrożenie porozumienia stowarzyszeniowego Ukrainy z UE wiąże się zpoważnymi zagrożeniami dla rosyjskiej gospodarki – powiedział Putin.Wymienił w tym kontekście m.in. zniesienie ceł między Ukrainą i UE, różnewymogi fitosanitarne i przepisy o charakterze technicznym.     – Musimy znaleźć jakieś rozwiązanie– powiedział Putin i dodał, że w przeciwnym razie Rosja będzie zmuszona podjąć „posunięcia ochronne”.  Rosyjski patrol na terytorium Ukrainy  Nawiązując do podanej we wtorek przez stronę ukraińską informacji ozatrzymaniu na swoim terytorium  grupy żołnierzy rosyjskich, Putinoświadczył, że „mogli oni znaleźć się na terytorium Ukrainy podczaspatrolowania granicy”. Według rosyjskiego prezydenta, żołnierze ukraińscywielokrotnie wchodzili na terytorium Federacji Rosyjskiej, w tym takżewjeżdżali na pojazdach bojowych i „nigdy nie było z tym problemów”.  – Mam nadzieję, że i w tym przypadku z ukraińskiej strony nie będzie żadnych problemów – powiedział Putin dodając, że rozmawiał o tym z Poroszenką.Rozmowy „bardzo twarde i skomplikowane”W opublikowanym po rozmowach oświadczeniu Poroszenko poinformował, że wkrótce rozpoczną się prace nad jak najszybszym zawarciem rozejmu na wschodniej Ukrainie, który muszą zaakceptować obie strony. Dodał, że osiągnięto też porozumienie o rozpoczęciu konsultacji między rosyjskimi i ukraińskimi strażnikami granicznymi. Według Poroszenki przywódcy państw Euroazjatyckiej Unii Celnej poparli jego plan „mapy drogowej”, czyli przygotowań do pokojowego uregulowania sytuacji na wschodzie Ukrainy. Rozmowy w Mińsku określił jako „bardzo twarde i skomplikowane”. Łukaszenka: sukcesem jest to, że doszło do spotkania   Prezydenci dwóch państw po raz pierwszy spotkali się w cztery oczy. Rozmawiali już ze sobą w Normandii na początku czerwca, jeszcze przed zaprzysiężeniem Petra Poroszenki na prezydenta, ale bardzo krótko i w obecności kanclerz Niemiec Angeli Merkel. Mieli też ze sobą kontakt telefoniczny. Dalsze spotkanie w podobnym formacie?   Uczestnicy spotkania Ukraina-UE-Unia Celna (Rosja, Białoruś, Kazachstan) w Mińsku uzgodnili, że białoruska stolica będzie miejscem dialogu grupy kontaktowej ws. Ukrainy - powiedział po zakończeniu rozmów prezydent Białorusi Alaksandr Łukaszenka.",,
Tomasz Lis obraża osoby z autyzmem. Fundacja i politycy protestują,"„Zybertowicz doskonale nadaje się na doradcę Dudy. Autyzm, ślepota, bezczelność, arogancja” – tweet o takiej treści pojawił się na profilu redaktora naczelnego „Newsweeka” na jego profilu w media społecznościowych. Przeciw używaniu nazwy zaburzenia jako obraźliwego epitetu zaprotestowała m.in. Fundacja SYNAPSIS, która na co dzień zajmuje się pracą z osobami autystycznymi.","„Protestujemy przeciwko posługiwaniu się stereotypami w mówieniu o osobach z zaburzeniami ze spektrum autyzmu (ASD). Takie sformułowania są dla nich krzywdzące! Szczególnie jeśli wygłaszane są przez publiczne i bardzo popularne osoby, a taką osobą jest Tomasz Lis” – w taki sposób do słów odnosi się Fundacja, która niesie profesjonalną pomoc osobom z autyzmem i ich rodzinom.Do tweeta dziennikarza odnieśli się politycy. Lewicowa działaczka i feministka Barbara Nowacka napisała, że słowa Lisa to „Używanie słowa autyzm jako obelgi (a w tym kontekście tak to wyglada, jest krzywdzące osoby chore. Dyskryminujące. Złe”.",,
Polska oficjalnie prosi Rosję o informacje ws. ekshumacji w Miednoje,"Polska wystąpiła drogą oficjalną do Ministerstwa Spraw Zagranicznych Rosji o udzielenie szczegółowych informacji na temat zakresu i miejsca planowanych w Miednoje prac ekshumacyjnych – poinformowało MSZ. Resort podał, że strona polska skontaktowała się też bezpośrednio z instytucjami odpowiedzialnymi za opiekę nad kompleksem.","Decyzję o ekshumacjach ogłosiło Muzeum Historii Współczesnej Rosji w związku z odnalezieniem szczątków dwóch żołnierzy Armii Czerwonej.W oświadczeniu MSZ podkreślono, że „kompleks memorialny w Miednoje stanowi jeden z symboli eksterminacji polskich elit – spoczywa tam niemal 6,3 tys. jeńców z Ostaszkowa zamordowanych wiosną 1940 r.”; jest to także miejsce spoczynku tysięcy obywateli ZSRR, którzy stali się ofiarami analogicznych stalinowskich represji.MSZ podkreśliło w oświadczeniu, że „otwarcie 2 września 2000 r. wielkiego kompleksu cmentarnego, składającego się z polskiej i rosyjskiej części, było efektem współpracy w ramach polsko-rosyjskiej umowy o grobach i miejscach pamięci ofiar wojen i represji z 1994 r.”. Resort zaznacza, że poprzedziły je czynności ekshumacyjne – w latach 1991 i 1994-95 – z udziałem polskich specjalistów oraz „ogromna praca historyków polskich i rosyjskich, którzy wspólnie odkrywali te tragiczne dla obu narodów karty historii”.„3 września 2019 r., z okazji 19. rocznicy otwarcia Polskiego Cmentarza Wojennego w Miednoje, liczna polska delegacja składająca się z przedstawicieli władz, jak i rodzin ofiar, oddała hołd zamordowanym. Z informacji przekazanych przez uczestniczących w obchodach przedstawicieli polskich instytucji wynika, że żadne prace ekshumacyjne nie toczyły się w tym czasie w polskiej części cmentarza” – poinformowało Ministerstwo Spraw Zagranicznych.",,
Strzały przed amerykańską ambasadą w Ankarze,"Turecka policja zatrzymała mężczyznę, który otworzył ogień przed amerykańską ambasadą w Ankarze. Mężczyzna oddał kilka strzałów w powietrze.","Mężczyzna z niewyjaśnionych jeszcze przyczyn kilkukrotnie wystrzeli w powietrze przed ambasadą USA w Ankarze. Strzelbę miał ukrytą pod płaszczem. Do zdarzenia doszło chwilę przed godziną czwartą nad ranem. Mężczyzna został obezwładniony przez ochronę ambasady, a następnie aresztowany. Nie ma informacji o rannych.  Do strzelaniny doszło w kilka godzin po tym, jak w zamachu w galerii sztuki w Ankarze zginął  rosyjski ambasador.",,
"Grodzki porównuje Polskę do koronawirusa? „W Brukseli się boją, że on się zacznie rozszerzać”","– Z prymusa staliśmy się kłopotem Unii Europejskiej – stwierdził Tomasz Grodzki w trakcie wystąpienia na spotkaniu Klubu Obywatelskiego w Rzeszowie. Marszałek Senatu zasugerował również, że Polska jest nosicielem wirusa, który rozprzestrzenia się jak koronawirus.","W trakcie spotkania w ramach Klubu Obywatelskiego pod hasłem „Nie tylko o polityce”, marszałek Grodzki opowiadał o swoim spotkaniu z wiceprzewodniczącą Komisji Europejskiej Verą Jourovą, które miało miejsce we wtorek. – Pani komisarz Jourova będzie powoływała w najbliższym okresie ciało złożone z po jednym ekspercie z 27 krajów – brytole już się nie załapią – które będzie oceniało stan praworządności w krajach europejskich – stwierdził Grodzki dodając, że „tego, czego się boi Bruksela (…) to nie jest tylko Polska”.Następnie marszałek przeszedł do metafory, według której Polska jest nosicielem czegoś, co zachowuje się jak wirus. – Bo my, trzeba powiedzieć, z prymusa staliśmy się kłopotem Unii Europejskiej. Ten wirus, jak wirus koronawirus... w Brukseli się boją, że on się zacznie rozszerzać. To już są Węgry, już innych korci – stwierdził marszałek Senatu.",,
Ławrow: nie można pozwolić na rozrywanie Ukrainy na kawałki,"– Strategicznym celem USA jest przeszkodzenie rozwojowi partnerstwa Rosji z Unią Europejską, zwłaszcza z Niemcami – ocenił minister sprawa zagranicznych Rosji Siergiej Ławrow. Dodał także, że „integralność Ukrainy jest niezbędna dla zachowania pokoju i bezpieczeństwa w Europie”.","Ławrow mówił o tym wywiadzie dla trzech największych stacji radiowych w Rosji – Echo Moskwy, Goworit Moskwa i Sputnik. Pytania zadawali mu redaktorzy naczelni tych rozgłośni, Aleksiej Wieniediktow, Siergiej Dorenko i Margarita Simonjan.Wiele miejsca poświęcił relacjom ze Stanami Zjednoczonymi. – Dla nich ważne jest, aby ktoś zawsze od nich był uzależniony. W wypadku kryzysu ukraińskiego – by nie pozwolić nam i UE pogłębić partnerstwo, a jeszcze lepiej odrzucić wstecz perspektywy takiego partnerstwa, zwłaszcza między Rosją i Niemcami – stwierdził. Szef dyplomacji rosyjskiej podkreślił, że nie ma żadnych wątpliwości, że jest to strategicznym celem Stanów Zjednoczonych. – To nie są moje domysły. Mam źródła, którym ufam – podkreślił. Emisariusze Stanów ZjednoczonychŁawrow zauważył, że „doszło już do tego, że w jednym z państw wschodnioeuropejskich, które wyzwalała Armia Czerwona, amerykańscy emisariusze domagają się od rządu przyspieszenia demontażu pomników bohaterom II wojny światowej”. Minister odmówił sprecyzowania, którego konkretnie kraju to dotyczy. Rozrywanie UkrainySzef dyplomacji Rosji podkreślił, że integralność Ukrainy jest niezbędna dla zachowania pokoju i bezpieczeństwa w Europie. Według niego rozłam na Ukrainie doprowadzi do tego, że NATO będzie próbować skierować ten kraj przeciwko Rosji. – W naszych interesach nie leży rozrywanie Ukrainy na części. W naszym interesie jest zachowanie jej neutralności, przede wszystkim w sensie wojskowo-politycznym – oznajmił. – Chcemy, by na Ukrainie panował pokój i spokój. Aby tak było, należy zachować Ukrainę jako integralne państwo –  powiedział. – Nie wolno pozwolić, by rozrywano ją na kawałki, a takie głosy rozlegają się w niektórych krajach Europy, które w wyniku II wojny światowej ustąpiły część swoich terytoriów obecnemu państwu ukraińskiemu – oznajmił. Zapytany, czy chodzi o Polskę, szef dyplomacji Rosji odpowiedział „nie tylko”.",,
CNN: podczas wizyty Dudy jest planowany pokazowy przelot F-35 nad Białym Domem,"Władze USA planują pokazowy przelot dwóch samolotów myśliwskich F-35 nad Białym Domem podczas wizyty w nim prezydenta Polski Andrzeja Dudy – informuje CNN, powołując się na źródła w amerykańskiej administracji.","W ocenie telewizji CNN prezydent USA Donald Trump znany jest tego, że „cieszą go wojskowe aspekty urzędu”. „Jednak przelot wojskowego samolotu nad Białym Domem to wydarzenie niezmiernie rzadkie” – zauważa portal tej stacji. Sprawy nie chciał komentować rzecznik Białego Domu; jak  oświadczył, „na teraz nie ma nic do zakomunikowania”. CNN przypomina, że trwają „przygotowania dwóch rządów do ogłoszenia wzmocnionej obecności wojskowej USA w Polsce”. Ma to być zakomunikowane podczas wizyty prezydenta Dudy w Białym Domu. „Polska podejmuje również kroki, by zakupić nowe F-35 od USA, a minister obrony (Mariusz Błaszczak - PAP) odwiedził w tym tygodniu bazę siły powietrznych w Eglin na Florydzie, by obserwować samoloty w akcji” – odnotowuje CNN.",,
Erdogan zgodził się omówić z Dudą kwestię poparcia dla planów NATO,"Prezydent Andrzej Duda rozmawiał w poniedziałek przed wylotem na szczyt NATO z prezydentem Turcji Recepem Tayyipem Erdoganem. To była dobra rozmowa, prezydent liczy na jej kontynuowanie podczas spotkania przywódców w Londynie – poinformował szef gabinetu prezydenta RP Krzysztof Szczerski.","Szczerski, który towarzyszy Dudzie podczas spotkania liderów państw Sojuszu Północnoatlantyckiego w Londynie, poinformował, że rozmowa odbyła się z inicjatywy prezydenta Polski.Erdogan zgodził się spotkać z Dudą oraz przywódcami krajów bałtyckich w Londynie, by omówić problem tureckiego poparcia dla planów NATO dotyczących regionu bałtyckiego. Wcześniej zagroził, że Turcja sprzeciwi się natowskiemu planowi obrony państw bałtyckich, jeśli sojusznicy z NATO nie uznają ugrupowań, z którymi Ankara walczy, za terrorystów. Na konferencji prasowej powiedział również, że Turcja oczekuje bezwarunkowego wsparcia w walce z zagrożeniami terrorystycznymi.Szef tureckiego państwa przekazał, że w poniedziałek rozmawiał przez telefon z prezydentem Andrzejem Dudą i zgodził się spotkać z nim i przywódcami krajów bałtyckich w Londynie w celu omówienia tej kwestii.– Z przyjemnością możemy się tam spotkać i omówić również te kwestie – powiedział Erdogan. – Ale jeśli nasi przyjaciele z NATO nie uznają za organizacje terrorystyczne tych, które my uważamy za organizacje terrorystyczne (...), sprzeciwiamy się wszelkim krokom, które mają zostać tam podjęte – przestrzegł.Tureckie źródło w służbach bezpieczeństwa, na które powołuje się agencja Reutera, oświadczyło, że Turcja „nie szantażuje” NATO odrzucając plany, i że ma pełne prawo weta w ramach Sojuszu Północnoatlantyckiego.Oczekuje się, że Turcja, Francja, Niemcy i Wielka Brytania zorganizują osobne spotkanie w kuluarach szczytu NATO. Erdogan powiedział, że przedstawiciele tych państw będą rozmawiać głównie o tureckich planach ustanowienia strefy bezpieczeństwa w północno-wschodniej Syrii, co do tej pory spotkało się z krytyką europejskich sojuszników Ankary. Stosunki między Turcją a jej sojusznikami z NATO są napięte w wielu kwestiach, począwszy od decyzji Ankary o zakupie rosyjskich systemów obrony przeciwlotniczej i przeciwrakietowej S-400 po politykę w Syrii - wskazuje Reuters. Kilku członków NATO potępiło decyzję Turcji o rozpoczęciu ofensywy w północno-wschodniej Syrii przeciwko kurdyjskiej milicji o nazwie Ludowe Jednostki Samoobrony (YPG).Ankara odmówiła poparcia planu obrony NATO dla krajów bałtyckich i Polski, dopóki nie uzyska większego wsparcia w walce z milicją YPG, którą uważa za organizację terrorystyczną z powodu jej powiązań z separatystyczną i zdelegalizowaną w Turcji Partia Pracujących Kurdystanu (PKK).Zarówno przez Turcję, ale również przez Stany Zjednoczone i Unię Europejską PKK uważana jest za organizację terrorystyczną. YPG stanowi zaś trzon Syryjskich Sił Demokratycznych (SDF), które odegrały decydującą rolę w pokonaniu dżihadystycznego Państwa Islamskiego (IS) w Syrii.",,
Zachód ponawia zarzuty o próbę otrucia Skripala. Rosja węszy „kłamstwo”,Podczas posiedzenia Rady Bezpieczeństwa ONZ przedstawicielka Wielkiej Brytanii i jej sojusznicy powtórzyli zarzuty obarczające Moskwę odpowiedzialnością za próbę otrucia byłego rosyjskiego szpiega Siergieja Skripala i jego córki. Ambasador Rosji nazywał oskarżenia kłamstwami.,"Według ambasador Wielkiej Brytanii przy ONZ Karen Pierce niezależne dochodzenie Organizacji ds. Zakazu Broni Chemicznej (OPCW) potwierdza wcześniejsze ustalenia brytyjskiego śledztwa, że Skripala usiłowano otruć przy pomocy substancji paraliżującej. Zgodnie z raportem do ataku w Salisbury użyto tylko jednej substancji. Przeczy to rosyjskim twierdzeniom, że znaleziono także ślad drugiego środka.Brytyjska ambasador przyznała, że OPCW nie zidentyfikowała kraju ani pochodzenia użytej trucizny. Tłumaczyła, że jej kraj przedstawił swe stanowisko w szerszym kontekście. – Nie ma innego prawdopodobnego alternatywnego wyjaśnienia niż odpowiedzialność państwa rosyjskiego za to, co się wydarzyło w Salisbury. Naszym zdaniem (...) tylko Rosja ma techniczne środki, operacyjne doświadczenie i motywy, aby wziąć na celownik Skripala – oceniła.Rosyjski produktPierce uznała za wysoce prawdopodobne, że związek nowiczok został wyprodukowany w taki sposób, aby przechytrzyć międzynarodową kontrolę broni chemicznej. Jak dodała, państwo rosyjskie produkowało tę substancję wcześniej i wciąż pozostaje zdolne do kontynuowania tej produkcji. Zarzuciła, że Rosja nawet po podpisaniu konwencji o broni chemicznej rozwija produkcję tej trucizny.– W połowie 2000 r. sam prezydent Putin był uwikłany w rosyjski program broni chemicznej. Jest wysoce nieprawdopodobne (...), żeby jakakolwiek inna była republika sowiecka realizowała obronny program broni chemicznej po uzyskaniu niezależności – podkreślała.Zwróciła też uwagę, że Rosja już w przeszłości angażowała się w zabójstwa sponsorowane przez państwo, w tym także na terytorium brytyjskim. Przytoczyła przykład Aleksandra Litwinienki, byłego rosyjskiego szpiega, który zmarł w 2006 r. w brytyjskim szpitalu otruty radioaktywnym polonem, co potwierdziło dochodzenie zakończone w 2016 r. Do zarzutów Pierce i innych mówców ustosunkował się rosyjski ambasador przy ONZ Wasilij Niebienzia. – W raporcie OPCW nie ma nic, co pomogłoby Brytyjczykom uzasadnić ich kłamliwą wersję o rosyjskim zaangażowaniu w incydent w Salisbury – przekonywał. Zrzucanie odpowiedzialnościW jego opinii ani Brytyjczycy, ani ich sojusznicy nie są zainteresowani profesjonalną debatą na temat Salisbury. Trucizna mogła zaś być wyprodukowana w każdym laboratorium wyposażonym w odpowiednie urządzenia, m. in. w Wielkiej Brytanii i w USA.Niebienzia zaznaczył, że Wielka Brytania częściowo odpowiedziała na tylko dwa z 47 pytań, które zadał jego kraj w sprawie Skripala. Zarzucał Brytyjczykom celowe niszczenie dowodów wskazując m.in. na fakt, że zwierzęta domowe w domu Rosjanina zostały uśpione bez pobrania próbek. Zwracał uwagę na nieprzejrzystości brytyjskiego dochodzenia. Cytował używanie sformułowań takich jak „wysoce prawdopodobne”. Mówił też o „niegrzecznych prowokacjach” wobec Rosji i wytykał Pierce jej uwagi na temat Putina bez podania dowodów. Polskie stanowisko– Polska chciałaby potwierdzić swoje silne przekonanie, że osoby odpowiedzialne za użycie broni chemicznej muszą zostać zidentyfikowane i pociągnięte do odpowiedzialności. Incydent w Salisbury jest kolejnym przykładem naruszenia prawa międzynarodowego i postanowień Konwencji o zakazie broni chemicznej (CWC). Jak twierdziliśmy wiele razy, takiego aktu nie można pozostawić bez odpowiedzi, ponieważ podważa on nie tylko podstawowe poczucie sprawiedliwości, ale także prowadzi do erozji systemu nieproliferacji i rozbrojenia, a w konsekwencji podważa bezpieczeństwo nas wszystkich – powiedział polski dyplomata.Ambasador USA przy ONZ Nikki Haley nawoływała do potępienia użycia rosyjskiej substancji trującej na brytyjskiej ziemi. Ostrzegła przed niebezpieczeństwem, że użycie broni masowego rażenia stanie się rutyną. – Nikt z nas nie będzie odporny na to zagrożenie, chyba że natychmiast przystąpimy do odbudowy naszego konsensusu przeciwko broni chemicznej – przekonywała.Potwierdziła, że USA zgadzają się z oceną Wielkiej Brytanii, iż to Rosja jest odpowiedzialna za użycie broni chemicznej w Salisbury, czy bezpośrednio, czy też nieodpowiedzialnie tracąc kontrolę nad, środkiem paralityczno-drgawkowym co, zaznaczyła, może być jeszcze gorsze.W trakcie posiedzenia zabierali głos także inni członkowie Rady Bezpieczeństwo. Wyrażali w większości solidarność ze stanowiskiem Wielkiej Brytanii. Przedstawiciel Chin zaapelował o „bezstronne, obiektywne dochodzenie dla wykrycia prawdy” oraz „wyrzeczenie się zimnowojennej mentalności oraz relacje oparte na wzajemnym poszanowaniu”.",,
"28 mln euro kary dla Litwy za demontaż torów, z których korzystał Orlen","Taką grzywnę na litewskie koleje nałożyła KE. Zdaniem unijnych urzędników doszło do złamania przepisów ochrony konkurencji. W wyniku demontażu torów łączących Litwę z Łotwą Orlen był zmuszony do korzystania z dłuższej drogi, by przewozić ładunki na Łotwę.","W 2008 r. Orlen, jeden z ważniejszych klientów litewskich kolei, postanowił przekierować swoje przewozy towarowe z Litwy na Łotwę i korzystać z usług innego przewoźnika kolejowego. W październiku 2008 r. koleje litewskie zdemontowały w pobliżu jego rafinerii 19-kilometrowy odcinek torów łączący oba kraje. Usunięcie tego odcinka zmusiło Orlen do korzystania z dużo dłuższej drogi, aby dotrzeć z ładunkami na Łotwę. Zdemontowanego odcinka torów kolejowych nadal nie odbudowano.Walka z konkurencją niedopuszczalna– Litewski przewoźnik wykorzystał fakt, że kontroluje krajową infrastrukturę kolejową, aby zaszkodzić swoim konkurentom. Unia Europejska potrzebuje sprawnie funkcjonującego rynku kolejowych przewozów towarowych. Działanie spółki polegające na demontażu publicznej infrastruktury kolejowej, aby chronić się przed konkurencją, jest niedopuszczalne i bezprecedensowe – powiedziała Margrethe Vestager, europejska komisarz odpowiedzialna za politykę konkurencji. Litwa chce się odwołaćMinister zaznacza, że nowe kierownictwo spółki analizuje decyzję Komisji Europejskiej, po czym podejmie decyzję o możliwości odwołania się od niej.W następstwie skargi złożonej przez Orlen Komisja przeprowadziła w 2011 r. kontrole w siedzibie kolei litewskich i wszczęła w marcu 2013 r. formalne postępowanie z zakresu ochrony konkurencji. W międzyczasie Orlen prowadził rozmowy z władzami Litwy, które miały rozwiązać ten problem logistyczny, ale nie przyniosło to rezultatu.Nielegalne działaniaKażda osoba czy firma ponosząca skutki zachowania antykonkurencyjnego, tak jak w tym przypadku, może wnieść sprawę do sądów w państwach członkowskich i ubiegać się o odszkodowanie. Zarówno orzecznictwo Trybunału, jak i rozporządzenie unijne potwierdzają, że w sprawach prowadzonych przed sądami krajowymi decyzja Komisji stanowi wiążący dowód tego, że takie zachowanie miało miejsce i było nielegalne. Orlen Lietuva największym podatnikiem na LitwieW 2006 r. PKN Orlen kupił za 1,49 mld dol. od Jukosu 53,7 proc. akcji litewskiej spółki Mażeikiu Nafta, zarządzającej rafinerią w Możejkach, a następnie na mocy umowy z rządem Litwy nabył kolejne 30,66 proc. udziałów za ponad 852 mln dol. Po sfinalizowaniu sześć lat temu z rządem Litwy umowy kupna pozostałych 10 proc. udziałów i przeprowadzonym wykupie od drobnych inwestorów płocki koncern posiada 100 proc. akcji litewskiej rafinerii, która w 2009 r. zmieniła nazwę na Orlen Lietuva. Według danych PKN Orlen na kupno Orlen Lietuva oraz na prowadzone tam od 2006 r. inwestycje płocki koncern wydał ok. 4 mld dol. Wynik netto Orlen Lietuva za 2016 r. wyniósł 238 mln dol., a za pierwszy kwartał tego roku 43 mln dol. Orlen Lietuva jest największym podatnikiem na Litwie.",,
Jarosław Kaczyński odwiedził grób pary prezydenckiej na Wawelu,Prezes PiS Jarosław Kaczyński odwiedził 18 stycznia wieczorem grób pary prezydenckiej Lecha i Marii Kaczyńskich w krypcie katedry na Wawelu.,"Szefowi PiS towarzyszyli: premier Mateusz Morawiecki, wicepremier Beata Szydło, minister spraw wewnętrznych i administracji Joachim Brudziński, minister obrony narodowej Mariusz Błaszczak, minister infrastruktury Andrzej Adamczyk oraz wicemarszałek Sejmu Ryszard Terlecki.  Na Wawelu byli też szef Kancelarii Prezesa Rady Ministrów Michał Dworczyk i szef Komitetu Stałego Rady Ministrów Jacek Sasin oraz marszałek woj. małopolskiego Witold Kozłowski.  Prezydent Lech Kaczyński i jego małżonka Maria zginęli 10 kwietnia 2010 r. w katastrofie lotniczej pod Smoleńskiem w drodze na uroczystości rocznicowe do Katynia, razem z 94 innymi osobami. Pogrzeb pary prezydenckiej odbył się w Krakowie 18 kwietnia 2010 r.  W krypcie, w której znajduje się sarkofag Lecha i Marii Kaczyńskich, we wrześniu 2010 r. odsłonięta została tablica ku czci ofiar katastrofy, z nazwiskami wszystkich, którzy zginęli pod Smoleńskiem i łacińską sentencją: „Corpora dormiunt, vigilant animae” (Ciała śpią, dusze czuwają).",,
Jak poprawnie dbać o polskie symbole narodowe,"Zasady postępowania z symbolami narodowymi są ściśle określone i regulowane przez ustawę o godle, barwach i hymnie Rzeczypospolitej Polskiej oraz o pieczęciach państwowych. Przed Świętem Niepodległości warto przypomnieć sobie zatem , jak eksponować polską flagę oraz poprawnie wykonywać hymn państwowy – zwraca uwagę Ministerstwo Spraw Wewnętrznych i Administracji.","Zgodnie z ustalonymi zasadami flaga RP ma proporcje 5:8. Eksponując ją publicznie musimy pamiętać o tym, aby była czysta i miała czytelne barwy.  Flaga nie może być postrzępiona lub pomięta, ani dotykać ziemi, bruku podłogi i wody. Nie wolno też umieszczać na niej napisów i rysunków. „Powszechny stał się zwyczaj umieszczania na barwach narodowych nazw miejscowości, z których przyjeżdżają kibice na zawody sportowe, aby jednak nie naruszać zasad, powinny to być barwy narodowe, a nie flagi o proporcji 5:8” – informuje MSWiA. W przeciwieństwie do flagi państwowej barwy narodowe mogą posiadać dowolne proporcje, jednak należy pamiętać, że szerokość obu pasów musi być równa. Flagą nie oddaje się honorów żadnej osobie, nie wolno też przykrywać nią pomników oraz używać jej jako nakrycia stołu. W czasie marszów flaga  RP musi być niesiona przed rzędem innych flag. Może być też niesiona z innymi flagami w jednym rzędzie. „W przypadku rzędu trzech lub pięciu flag, zajmuje miejsce środkowe, w rzędzie czterech flag jest po lewej stronie dla patrzących na czoło pochodu, a w rzędzie sześciu flag dwie flagi państwowe RP zajmują skrajne miejsca po stronie lewej i po prawej. Jeśli eksponuje się na masztach więcej flag, flagę państwową RP podnosi się (wciąga na maszt) jako pierwszą i opuszcza jako ostatnią” –  wskazuje MSWiA.    Hymn państwowy   Podczas wykonywania lub odtwarzania hymnu państwowego należy zachować powagę i spokój. Mężczyźni w strojach cywilnych powinni zdjąć nakrycia głowy. Natomiast osoby w umundurowaniu obejmującym nakrycie głowy, niebędące w zorganizowanej grupie są zobowiązane do oddania honorów poprzez salutowanie. Poczty sztandarowe oddają z kolei honory poprzez pochylenie sztandaru. Wszyscy obecni na publicznym wykonywaniu hymnu powinni stać w  postawie wyrażającej szacunek.  Równie ważna jest dbałość o zachowanie poprawnego tekstu polskiego hymnu. Jak przypomina MSWiA, pierwsze błędy w „Pieśni Legionów Polskich we Włoszech” pojawiły się już pod koniec XVIII w. Autor hymnu, Józef Wybicki, niepoprawnie zapisał wtedy nazwisko Czarnieckiego, które w jego wersji brzmiało „Czarnecki”. Błędem powszechnie powielanym do dziś jest śpiewanie w pierwszej zwrotce „póki my żyjemy”, zamiast „kiedy my żyjemy”. Niepoprawny zapis pojawił się po raz pierwszy w XIX w. W 1926 r. błąd ten został usunięty postanowieniem specjalnej komisji.  Jak informuje MSWiA, błędem jest też śpiewanie w zwrotce dotyczącej hetmana Czarnieckiego słów: „wrócił się/ rzucił się/ rzucim się przez morze”. Poprawnie wers ten brzmi bowiem „wrócim się przez morze”.",,
Co po odejściu Marka Siwca z SLD?,"Jeśli chodzi o odejście Marka Siwca z SLD i pogłoski o tworzeniu nowej partii wokół Aleksandra Kwaśniewskiego, to uważam, że nie można usłyszeć czegokolwiek, co w tym momencie byłoby najważniejsze dla lewicy.","Jedynym zinstytucjonalizowanym podmiotem mającym aspiracje do bycia lewicowym jest Sojusz Lewicy Demokratycznej.Program tej partii nie różni się w zasadniczej mierze od programów partii lewicowych w Europie. A kwalifikowanie Ruchu Palikota do tego nurtu świadczy jedynie o deficycie wiedzy politologicznej w polskiej publicystyce. Nie ma bowiem żadnych czynników kwalifikujących ten ruch do lewicy. Albo jest on nieokreślony albo ma charakter liberalny. Sami wyborcy Janusza Palikota nie identyfikują jego własnej partii jako partii lewicowej. Problemem jego ugrupowania, jest, jak to wcześniej było z Samoobroną czy LPR, brak struktur terenowych. Partia ta pojawia się w Polsce „wyspowo”, a tymczasem to właśnie wybory samorządowe są dla przestrzeni politycznej w Polsce, bardzo istotne.",,
Orban: Węgry nigdy nie poprą sankcji UE przeciwko Polsce,"– Unia Europejska nie powinna myśleć o wprowadzaniu jakichkolwiek sankcji przeciwko Polsce – powiedział Viktor Orban. Premier Węgier zapewnił, że jego kraj nigdy nie poparłby takich restrykcji.","– Unia Europejska nie powinna myśleć o wprowadzaniu jakichkolwiek sankcji przeciwko Polsce, bo to wymagałoby pełnej jednomyślności, a Węgry nigdy nie poprą żadnych sankcji przeciwko Polsce – oświadczył szef Fideszu w wywiadzie radiowym.– Polacy zasługują na większy szacunek – dodał. Spotkanie w Niedzicy  W środę w Niedzicy Orban spotkał się z prezesem PiS Jarosławem Kaczyńskim. Spotkanie trwało ok. 6 godzin. – To było spotkanie starych druhów, kolegów. Chcielibyśmy zachować ścisłą współpracę w ramach Grupy Wyszehradzkiej, a w trudnych kwestiach wypracowywać wspólne stanowisko – skomentował dzień później Orban, pytany przez dziennikarzy o rozmowy z Kaczyńskim.Reuters pisze, że spotkanie najpewniej miało na celu wzmocnienie powstającej eurosceptycznej osi w Europie Środkowej. Nowa „linia obrony” W piątkowym wywiadzie Viktor Orban mówił też, że Unia Europejska powinna ustanowić nową „linię obrony” na północnej granicy Grecji, ponieważ porozumienie zawarte z Turcją nie powstrzyma setek tysięcy imigrantów próbujących dostać się do Europy. Jego zdaniem w tym samym celu trzeba przyjąć Bułgarię do Strefy Schengen, natomiast Macedonia powinna otrzymać znaczące wsparcie finansowe i logistyczne. Węgry wybudowały latem ogrodzenie na południowej granicy, by powstrzymać napływ migrantów i uchodźców. Działania te były krytykowane przez partnerów z UE, ale później śladem Budapesztu poszło kilka krajów, w tym Słowenia i Austria. Inne państwa członkowskie wprowadziły kontrole na swych granicach, by radzić sobie z falą migrantów.",,
Osobliwa rzeźba Melanii Trump w rodzinnym kraju. „Jak smerfetka”,"Niedaleko rodzinnego miasta Pierwszej Damy Stanów Zjednoczonych w Słowenii odsłonięto rzeźbę przedstawiającą Melanię Trump. Trzeba jednak uruchomić wyobraźnię, żeby doszukać się podobieństw.","Rzeźba „Melania” w skali jeden do jednego stanęła w Roznie niedaleko Sevnicy, skąd pochodzi żona Donalda Trumpa. Figura ma wzniesioną rękę w geście powitalnym. Wyrzeźbiono jej niebieską sukienkę od Ralpha Laurena, którą Melania miała na sobie podczas inauguracji prezydentury jej męża.Uroczystość odsłonięcia towarzyszyła wystawie „Ta Eho” amerykańskiego artysty Brada Downey’a, którą otworzono w Lublanie. Downey nie jest jednak twórcą „Melanii”, a jedynie pomysłodawcą. Rzeźbę wykonał lokalny rzemieślnik Ales Zupevc przy użyciu piły łańcuchowej.Mieszkańcy są wstrząśnięci. – W ogóle nie przypomina Melanii. Bardziej smerfetkę. To hańba! – oburzał się jeden z mieszkańców w rozmowie z telewizją ITV. – Jeżeli ten pomnik miał być parodią, to autor odniósł sukces – powiedział agencji AFP 24-letni student architektury o imieniu Nika.Sam Downey nie ma sobie nic do zarzucenia. Twierdzi, że rzeźba jest „absolutnie piękna”, ale „rozumie, dlaczego niektórzy mogą myśleć, że nie wyczerpuje wyglądu” Melanii Trump.",,
Migranci wracają na stary szlak do Włoch. Będzie ich znacznie więcej,"Prawie 1,5 tys. migrantów, płynących łodziami i pontonami do Włoch, uratowały w środę służby morskie tego kraju. Według władz zwiększona liczba uciekających głównie z Syrii oznacza ponowne otwarcie tego szlaku. Przewiduje się, że napływ migrantów jeszcze się zwiększy.","W dniu, w którym parlament w Rzymie definitywnie przyjął ustawę o ustanowieniu 3 października Dniem Pamięci o Ofiarach Imigracji – w rocznicę tragedii z 2013 roku, w której w katastrofie łodzi zginęło 366 ludzi – włoskie siły przeprowadziły 12 operacji, niosąc pomoc migrantom na Morzu Śródziemnym.  W ciągu 48 godzin uratowano ponad 2,5 tys. ludzi, co oznacza pełne nasilenie napływu migrantów do Włoch. Sprzyjają temu dobre warunki pogodowe na morzu.  Łącznie jednostki marynarki wojennej oraz innych służb przyszły z pomocą 20 łodziom i pontonom. Znaleziono też ciała trzech osób, które zmarły z głodu i wycieńczenia.  Wiele z tych operacji przeprowadzono w odległości niecałych 30 mil morskich od brzegów Libii, skąd przemytnicy wysyłają ludzi w drogę. Według włoskiego wywiadu należy oczekiwać nasilenia się tego napływu, m.in. dlatego, że tysiące ludzi czekających na rejs na wybrzeżu Libii nalega na to, by – w związku z pogłębieniem się chaosu w tym kraju – jak najszybciej ruszyć w drogę.  110 tys. osób w ośrodkach  Poza tym – twierdzą włoskie służby – zamknięcie szlaku bałkańskiego może sprawić, że uchodźcy z Syrii będą znów wypływać z Libii do Europy, jak miało to miejsce w 2014 roku. To z kolei zmusza Włochy do przygotowania się na taką sytuację – zauważają media. MSW zapewnia, że nie ma na razie mowy o żadnym kryzysie, mimo iż w ośrodkach dla uchodźców i azylantów oraz w innych strukturach przebywa obecnie ponad 110 tysięcy osób.  Minister spraw wewnętrznych Angelino Alfano poinformował, że rząd przygotowuje przepisy, które służbom imigracyjnym umożliwią użycie siły w celu pobrania odcisków palców od migrantów. Obecnie wielu z nich odmawia tej procedury, co faktycznie bardzo komplikuje ustalenie tożsamości tych ludzi i nie pozwala na ich rejestrację. Pełnej identyfikacji domaga się zaś Unia Europejska.",,
Bloomberg: Polska chce uczynić CPK główną europejską bramą do Azji,"Polska chce wykorzystać gwałtowny wzrost pasażerskiego i towarowego ruchu lotniczego, aby przekształcić CPK w kluczową bramę Europy do Azji – pisze Bloomberg. Agencja dodaje, że Warszawa jest także otwarta na partnerów z Dalekiego Wschodu, którzy pomogliby sfinansować przedsięwzięcie.","„Największa gospodarka Europy Wschodniej do 2027 roku chce wydać 35 mld zł, aby zbudować port lotniczy na 45 mln pasażerów” – informuje swoich czytelników agencja Bloomberg. To największa na świecie agencja prasowa specjalizująca się w rynkach finansowych.– Chcemy stworzyć hub dla pasażerów z tego regionu, którzy dziś, aby odbyć dalsze loty, muszą lecieć przez Niemcy, Francję lub Wielką Brytanię – mówi w rozmowie z agencją Mikołaj Wild, pełnomocnik rządu ds. Centralnego Portu Komunikacyjnego.– Jedną z największych zalet planowanego lotniska oraz Polski jako kraju jest położenie na wschodniej flance Unii Europejskiej. Jesteśmy bramą UE na wschód oraz w inne części świata – dodaje Wild.Zdaniem agencji rząd może chcieć skorzystać ze współfinansowania ze strony inwestorów mniejszościowych. Polska liczy tu na partnerów azjatyckich. – Należy docenić azjatyckie doświadczenie w budowaniu lotnisk od zera, dlatego naturalne jest, aby właśnie w Azji szukać partnerów – tłumaczy  Wild. Kraje takie jak Korea Południowa czy Singapur są „bardzo dobre w budowaniu i zarządzaniu lotniskami. – To jak ich sport narodowy – ocenia pełnomocnik.",,
Wielu zarejestrowanych na ePuap nie może zagłosować. „O powody pytajcie w gminach”,"Wielu wyborców, którzy złożyli wniosek o dopisanie się do rejestru wyborców online, w lokalu wyborczym „zostało odesłanych z kwitkiem”. Według resortu cyfryzacji, powodem takich sytuacji nie jest platforma ePuap, ani źle działający elektroniczny wniosek – o powody należy pytać w gminach.","Wiele osób, które składały wnioski o dopisanie do rejestru wyborców online przez rządową stronę obywatel.gov.pl., przyszło do lokalu wyborczego i „odeszło z kwitkiem”, bez możliwości głosowania. „Dostajemy sygnały, że w Warszawie, ale także Lublinie, Krakowie i innych miastach, bardzo dużo osób nie może zagłosować, bo nie zostali dopisani do spisu wyborców. To osoby, które składały wnioski online przez rządową stronę obywatel.gov.pl.” – napisał portal rmf.24.pl.Według portalu problem pojawia się, gdyż rządowa strona pozwala złożyć jedynie wniosek o dopisanie się do rejestru, ale nie wymaga i nawet nie pozwala załączać dokumentów, których wymagały poszczególne gminy, by zweryfikować mieszkanie w danym miejscu. „Efekt jest taki, że bardzo dużo osób złożyło wniosek, ale nie dołączyło np. umowy najmu mieszkania, umowy o pracę czy PIT-a, bo rządowa strona tego nie wymagała. Nie dostali także informacji z gmin albo nie sprawdzili swoich skrzynek w systemie ePUAP.W rezultacie mimo złożenia wniosku o dopisanie do rejestru, wyborcy w lokalu nie figurują w spisach i nie otrzymali kart do głosowania” – podkreśla rmf.24 pl.– Jeśli chodzi o problemy z osobami, które próbowały dopisać się do rejestru wyborców i nie znalazły się w spisie wyborców w dniu dzisiejszym, rzeczywiście dotyczyło to osób, które składały wioski przez ePUAP. To urzędy gmin odpowiadają za tę sytuację, to do nich należy obowiązek dopisywania do rejestru wyborców, można tylko przypuszczać, że te wnioski były za późno złożone – powiedziała w niedzielę Małgorzata Pietrzak, szefowa Krajowego Biura Wyborczego. Rzecznik PKW Wojciech Dąbrówka powiedział, że jeśli wnioski o wpisanie do rejestru wyborców zostały złożone przez e-puap w ostatnich dniach przed wyborami, „to moglibyśmy mieć do czynienia z potencjalnie taką sytuacją, w której wójt, burmistrz, prezydent nie miał tych trzech dni na wydanie decyzji administracyjnej”. Komunikat w tej sprawie wydało ministerstwo cyfryzacji. „W związku z informacjami o osobach, które składały elektroniczne wnioski o wpis do rejestru wyborców i nie mogły ostatecznie zagłosować, Ministerstwo Cyfryzacji informuje – powodem takiej sytuacji na pewno nie jest ani platforma ePUAP, ani źle działający elektroniczny wniosek – czytamy. Według resortu o powody należy pytać organy poszczególnych gmin, ponieważ po złożeniu wniosku to one wydają decyzje o wpisie.– Złożenie wniosku elektronicznego nie oznacza automatycznego uzyskania wpisu. Tę decyzję podejmują organy gminy – wójt, burmistrz lub prezydent. Powodów niedopisania może być multum – powiedział Karol Manys z biura prasowego resortu. Jako przykład powodu niewpisania na listę podał późne złożenie wniosku, po którym organy gminy mają trzy dni na podjęcie decyzji. Zapewnił, że powodem nie jest ePUAP ani wniosek elektroniczny, ponieważ – zaznaczył – to nie Ministerstwo Cyfryzacji dokonuje wpisu do rejestru wyborców",,
Czarzasty do Halickiego o bojkocie TVP: „Puszczają wam nerwy”?,"Niedzielny program TVP Info, zbojkotowany przez część opozycji, stał się tematem uwag wymienianych przez jej przedstawicieli na Twitterze. „Przystawki nie zastąpią opozycji w TVP” – zainicjował dyskusję Andrzej Halicki, komentując obecność Jerzego Wenderlicha z SLD w programie „Woronicza 17”. Na wpis zareagował Włodzimierz Czarzasty sugerując, że kandydatowi PO na prezydenta Warszawy będą potrzebne głosy właśnie Sojuszu. „Pamiętaj o tym..."" – ripostował szef SLD.","Nad wpisem Włodzimierza Czarzastego kierownictwo Platformy Obywatelskiej będzie musiało się zastanowić. „Andrzej. Dziękuję Ci za nazwanie SLD przystawką. Pamiętaj o tym jak będziemy rozmawiali o poparciu przez SLD R. Trzaskowskiego proszę. Opowiesz o tym zresztą u Rachonia za tydzień (...)”. Szef Sojuszu Lewicy Demokratycznej zdaje sobie sprawę z tego, jak bardzo Platforma liczy na głosy lewicowego elektoratu w walce choćby o fotel prezydenta Warszawy. Dlatego jednoznacznie podsumowuje ruchy polityków PO: „Puszczają Wam nerwy? Inna polityka jest możliwa.”     Jego wpis jest odpowiedzią na tweet polityka Platformy, Andrzeja Halickiego. „Tak jak dykty w Sejmie nie przysłonią protestu niepełnosprawnych, tak przystawki nie zastąpią opozycji w TVP”. ",,
PO chce odkręcić swoją reformę emerytalną. Pieniądze z ZUS ponownie trafią do OFE,"Odbudowa filara kapitałowego – to główny cel projektu zmian w systemie emerytalnym, który zapowiedzieli w czwartek politycy PO. Proponują m.in. przeniesienie z powrotem z ZUS do OFE oszczędności tych Polaków, którzy wyrażą taką wolę. PO chce zasilić konta emerytalne akcjami spółek Skarbu Państwa.","Filar kapitałowy poważnie osłabiły zmiany wprowadzone na początku 2014 r. przez rząd Donalda Tuska, w znacznym stopniu odwracając przy tym reformę emerytalną z 1999 r. gabinetu Jerzego Buzka. Zgodnie z ustawą, którą Sejm uchwalił w grudniu 2013 r., ponad 51 proc. oszczędności zgromadzonych w otwartych funduszach emerytalnych zostało przekazanych do Zakładu Ubezpieczeń Społecznych. Zmiany zakładały ponadto, że przez 10 lat przed osiągnięciem wieku emerytalnego środki z OFE będą stopniowo przenoszone na fundusz emerytalny FUS i ewidencjonowane na prowadzonym przez ZUS subkoncie. Wypłatą emerytur miał zajmować się ZUS.Na czwartkowej konferencji prasowej Platforma zainaugurowała akcję „Twoja Polska”. W jej ramach politycy PO: lider partii Grzegorz Schetyna, główny ekonomista ugrupowania prof. Andrzej Rzońca oraz posłanka Marta Golbik zapowiedzieli złożenie w Sejmie projektu zmian w systemie emerytalnym. Schetyna podkreślał, że emerytury to „przyszłość następnych pokoleń”. – Ale to też nasza odpowiedź na fatalną politykę PiS w tej sprawie, zrujnowanie systemu emerytalnego – dodał szef Platformy. Według niego wprowadzone w zeszłym roku obniżenie wieku emerytalnego grozi „niskimi, głodowymi” emeryturami. – My chcemy mówić o wariantach ofensywnych, o funduszach emerytalnych, o wyższych emeryturach, o tym wszystkim, co musi prowadzić – przy relatywnie starzejącym się społeczeństwie – do takiej wspólnej szansy, którą musimy sobie dać, to znaczy jak oszczędzać i jak inwestować w fundusze emerytalne, żeby emerytury były wyższe, były przyzwoite – powiedział lider PO. Marta Golbik poinformowała, że Platforma rozpoczyna akcję „Twoja Polska”. W jej ramach do Sejmu ma trafić pierwszy projekt ustawy dotyczący zmian w systemie emerytalnym. Jego głównym założeniem jest odbudowa jego filara kapitałowego, w ramach którego Polacy mogą oszczędzać w otwartych funduszach emerytalnych (OFE).Golbik przyznała, że przeprowadzone przez rząd Tuska zmiany były dla wielu Polaków niezrozumiałe. – Platforma Obywatelska jest partią, która jest odpowiedzialna, potrafi się uczyć i przygotowała kompleksowy program dotyczący przyszłych emerytur Polaków – dodała posłanka PO.Projekt PO przewiduje m.in. zabezpieczenie środków zgromadzonych w OFE. – Wprowadzamy przepis, że środki te nie są środkami publicznymi, w związku z czym żadna władza – ani ta, ani żadna przyszła inna – nie będzie mogła korzystać z tych środków. Będą one wyłącznie własnością Polaków – powiedziała Golbik. Platforma proponuje ponadto, by ci Polacy, którzy byli przeciwnikami zmian w systemie emerytalnym z przełomu 2013 i 2014 r., mogli wystąpić o ponowne przeniesienie swych środków z ZUS do wybranego przez siebie funduszu emerytalnego. PO chce również zasilić konta emerytalne akcjami spółek Skarbu Państwa. – Dziś spółki Skarbu Państwa służą do drenowania, do wyprowadzania dla „misiewiczy” do fundacji PiS-owskich, a tak naprawdę spółki Skarbu Państwa powinny służyć Polakom i to właśnie zamierzamy zrobić – przepisać na fundusze emerytalne akcje spółek Skarbu Państwa po to, żeby pracowały one na emerytury Polaków – podkreśliła Golbik. Prof. Rzońca przekonywał, że Polacy nie zasługują na „głodowe emerytury, na które skazał ich PiS, przeprowadzając »deformę« emerytalną”. Pytany, czy reforma rządu Donalda Tuska była błędem, ekonomista zwrócił uwagę, że w tamtym czasie „na świecie szalał największy kryzys od lat 30. XX wieku”. – Nikt nie mógł wiedzieć, że za chwilę poprawi się koniunktura – dodał. Podkreślił, że skoro wielu Polaków uznało przeniesienie środków z OFE do ZUS za niewłaściwą, Platforma postanowiła na powrót dać im wybór, gdzie chcą gromadzić swe oszczędności emerytalne. – Co więcej – każdy będzie miał możliwość zamiany także obligacji skarbowych dzisiaj upartyjnionych firm – powiedział Rzońca. Donald Tusk, uzasadniając we wrześniu 2013 r. konieczność wprowadzenia zmian w systemie emerytalnym przekonywał, że spowodują one, że przyszłe emerytury będą bezpieczniejsze, „choć nie znaczy, że wyraźnie wyższe”. – Jeśli naprawdę myślimy serio o naszych emerytach, szczególnie tych przyszłych emerytach, to musimy zapewnić wypłacalność państwa – mówił ówczesny premier. Kilka tygodni później Tusk podkreślał, że zgromadzone w OFE pieniądze nie są własnością Polaków, tak jak i własnością nie są środki, którymi dysponuje ZUS. – Wszyscy uczestniczymy w finansowaniu systemu, jako całości, a nie finansowaniu tylko własnej emerytury – argumentował. Pod koniec grudnia 2013 r. uchwalone przez Sejm zmiany w systemie emerytalnym podpisał ówczesny prezydent Bronisław Komorowski. Skierował je jednak – w trybie kontroli następczej – do Trybunału Konstytucyjnego. Jesienią 2015 r. TK orzekł, że reforma była zgodna z konstytucją - rząd miał prawo przenieść środki z OFE do ZUS. W 2012 r. wprowadzono obowiązek pracy do 67. roku życia. Pod koniec grudnia 2016 r. prezydent Andrzej Duda podpisał ustawę o obniżeniu od 1 października 2017 r. wieku emerytalnego do 60 lat dla kobiet i 65 lat dla mężczyzn. Był to prezydencki projekt, zapowiadany w kampanii wyborczej Andrzeja Dudy.",,
Czasopismo ślubne upadło po nagonce LGBTQI,"„Chrześcijanie tracą firmy, są zaszczuwani bojkotami i zastraszani przez działaczy” – pisze wysokonakładowy dziennik australijski „The Australian”. Wydawcy publikowanego w tym kraju, ale sprzedawanego również za granicą magazynu ślubnego „White” musieli go zamknąć, ponieważ publikowali tylko zdjęcia małżeństw.","Ta kwestia nie zmieniła się również wtedy, gdy w Australii wprowadzono prawo określające mianem małżeństw również związki jednopłciowe. Sprzedawany w 17 krajach magazyn ślubny, którego nakład przekraczał 30 tys. egzemplarzy, nadal zamieszczał jedynie zdjęcia ze ślubów, przedstawiające pannę młodą i pana młodego.Magazyn „White” wydawało małżeństwo Carla i Luke Burrellowie. W redakcji na etat zatrudniony był jeden pracownik, natomiast współpracowano z wieloma zleceniobiorcami, przede wszystkim fotografami. Jedna z przedstawicielek tego zawodu, Lara Holz, określająca się jako lesbijka, zauważyła, że mimo zmian ustawowych w kraju, na łamach czasopisma nie pojawiają się zdjęcia tzw. „małżeństw jednopłciowych”. Redakcja wyjaśniła, że „na tym etapie” nie publikuje takich ilustracji. W późniejszych wypowiedziach Burrellowie wskazywali, że magazyn „White” był świecki, ale oni jako chrześcijanie nie chcieli promować związków jednopłciowych. Fotograf lesbijka uważała, że Burrellowie powinni jasno zadeklarować zamiar dyskryminacji takich par. Tey stanął przed Komisją do Spraw Równych Szans, która zażądała, by fotograf zamieścił na swojej stronie internetowej i wszystkich związanych z jego firmą profilach w mediach społecznościowych pisemną samokrytykę, w której miał przyznać się do dyskryminacji. Oświadczenie miało być publikowane przez co najmniej dwa miesiące. Fotograf odmówił i w konsekwencji oczekuje na rozprawę przed sądem administracyjnym. Zdaniem Martyna Ilesa, dyrektora Australijskiego Lobby Chrześcijańskiego, te dwa przypadki to jedynie wierzchołek góry lodowej.– Musieliśmy zaangażować się w około 50 spraw, w których ludzi ścigano po prostu za wiarę. To dowodzi istnienia zdumiewającej nietolerancji wobec tych, których przekonania nie są zgodne z nową normą – ocenił Iles. Po publikacji „The Australian” jedna z aktywistek LGBT uczestnicząca w akcji przeciw pismu „White” zamieściła na swoim profilu filmik, w którym kpi z ostrzeżeń dziennika.",,
ZUS alarmuje: uwaga na e-maile wysyłane przez oszustów,"Zakład Ubezpieczeń Społecznych ostrzega swoich klientów przed oszustami i apeluje o ostrożność przy otwieraniu e-maili, które wydają się być korespondencją z ZUS. Przypomina, by dokładnie zwracać uwagę na adres, z którego e-mail został wysłany.","Rzecznik Prasowy ZUS Wojciech Andrusiewicz poinformował, że po kilku miesiącach spokoju oszuści podszywający się pod Zakład Ubezpieczeń Społecznych ponownie podjęli aktywność w internecie.– W ostatnich dniach dość liczna grupa klientów Zakładu, w różnych częściach kraju otrzymała maile z informacją o pilnej konieczności spłaty zaległości składkowych. Część maili sugeruje ponowne wypełnienie formularza zgłoszenia do ubezpieczeń społecznych ZUS ZUA, który jest załącznikiem do maila. Umieszczone w stopce korespondencji logotypy (ZUS i PUE – Platforma Usług Elektronicznych) sugerują, że nadawcą jest sam Zakład. Gdy jednak przyjrzymy się dokładnie adresowi nadawcy, nie powinniśmy mieć wątpliwości, że korespondencja elektroniczna nie pochodzi z Zakładu Ubezpieczeń Społecznych – alarmuje ZUS. Obecnie oszuści posługują się dwoma adresami: składki@ubezpieczenia.pl i zus.@zua.pl. Żaden z adresów nie ma stosowanego przez Zakład rozwinięcia „zus.pl”. Zakład nie stosuje w swoich adresach mailowych także rozwinięcia „gov.pl”, które pojawiało się podczas wcześniejszych prób oszustw.Kontakt elektroniczny ze strony Zakładu możliwy jest jedynie w sytuacji, gdy klient posiada profil na Platformie Usług Elektronicznych i wyraził zgodę na taką formę kontaktu. ZUS ostrzega, by w żadnym przypadku nie odpowiadać na maile, które teoretycznie pochodzą z Zakładu Ubezpieczeń Społecznych, ani nie otwierać zawartych w tej korespondencji załączników. Korespondencja tego typu ma bowiem najczęściej na celu zainfekowanie komputera lub uzyskanie dostępu do danych wrażliwych, które zapisane są w jego pamięci.W przypadku wątpliwości co do nadawcy otrzymanej korespondencji, ZUS prosi o kontakt z najbliższą placówką Zakładu lub Centrum Obsługi Telefonicznej pod numerem: 22 560 16 00.",,
„To dowód wyjątkowych relacji między naszymi państwami”. USA potwierdzają zniesienie wiz,"Pełniący obowiązki szefa resortu bezpieczeństwa narodowego USA Kevin K. McAleenan włączył Polskę do programu ruchu bezwizowego (Visa Waiver Program). Od 11 listopada 2019 roku Polacy mogą podróżować do USA bez wiz – podano na stronie resortu. Jak podkreślono w oświadczeniu, włączenie Polski do programu ruchu bezwizowego to „dowód wyjątkowych relacji między naszymi państwami”.","Decyzję McAleenan podjął w koordynacji z sekretarzem stanu Mikiem Pompeo. Na tym etapie procedury rządowej Kongres USA nie pełni już żadnych funkcji.Od 11 listopada obywatele Polski będą mogli bez wiz podróżować do USA w celach turystycznych i biznesowych na okres do 90 dni.„Dołączenie Polski do programu ruchu bezwizowego to dowód wyjątkowych relacji, które istnieją między naszymi państwami oraz trwającej przyjaźni i bliskiej współpracy dotyczącej wspólnych priorytetów bezpieczeństwa” – ogłosił w rządowym komunikacie datowanym na wtorek, a opublikowanym w środę McAleenan.„Silna i dynamiczna gospodarka jest konieczna dla narodowego bezpieczeństwa USA. Zgodnie z amerykańskim towarzystwem turystycznym 23 mln turystów przyjechały w 2017 r. dzięki programowi Visa Waiver Program, ich wydatki wygenerowały blisko 190 mld dolarów gospodarczej aktywności i wsparły blisko milion miejsc pracy” – czytamy na stronie resortu. Jak na niej dodano, strona amerykańska „cieszy się na dalszą pracę z polskim rządem w trakcie pogłębiania naszej współpracy w dziedzinie bezpieczeństwa i ułatwiania podróżowania dla naszych obywateli”.O zniesienie ruchu wizowego między USA i Polską władze w Warszawie ubiegały się od wielu lat. Prezydent Andrzej Duda w środę poinformował, że tego dnia w Waszyngtonie zostanie oficjalny ogłoszony komunikat o tym, że Polska została przyjęta do programu ruchu bezwizowego. Wcześniej na początku października prezydent USA Donald Trump podpisał zgodę na włączenie Polski do Visa Waiwer Program. Do środy trwały amerykańskie administracyjne procedury rządowe w tej sprawie.Dołączenie Polski do programu ruchu bezwizowego, w której od 11 listopada znajdować się będzie 39 państw, stanowi wyłom w antyimigracyjnej polityce administracji Trumpa. Być może niejedynym – po Polsce do programu ruchu bezwizowego z USA może dołączyć starająca się równocześnie o wejście do strefy Schengen Chorwacja.Visa Waiver Program wszedł w życie w 1986 r. w celu wspomagania rozwoju turystyki i zacieśniania więzów USA z sojusznikami. Polska nie była dotąd objęta tym programem ze względu na zbyt wysoki odsetek osób, którym odmówiono wizy amerykańskiej.Państwo, które dołączyło do Visa Waiver Program dalej podlega obserwacji administracji USA. W przypadku zauważenia przez Amerykanów rzeczywistych czy potencjalnych negatywnych konsekwencji ruchu bezwizowego możliwe jest wykluczenie takiego kraju z programu. Takim przykładem jest Argentyna. Z uwagi na tamtejszy kryzys finansowy w 2002 r. Waszyngton zdecydował się na zakończenie ruchu bezwizowego z tym państwem. Zgoda w systemie ESTA dotyczy pobytu do 90 dni i jest wydawana na dwa lata (w tym czasie można odwiedzić USA dowolną ilość razy, ale żaden pobyt nie może przekroczyć 90 dni). Po dwóch latach konieczna jest ponowna rejestracja w systemie ESTA.Autoryzacji w systemie ESTA nie otrzymają z reguły osoby, którym w przeszłości odmówiono wizy lub które „miały problemy mogące wpłynąć na prawo do otrzymania wizy, takie jak wyrok sądowy lub złamania prawa imigracyjnego USA” – czytamy na stronie amerykańskiej ambasady w Polsce.Program ruchu bezwizowego nie obejmuje też osób, które po 1 marca 2011 r. odwiedziły Koreę Północną, Iran, Irak, Libię, Somalię, Sudan, Syrię lub Jemen.W przypadku braku otrzymania autoryzacji ESTA można ubiegać się o wizę w amerykańskiej ambasadzie lub konsulacie.Decyzja o wpuszczeniu podróżnego na terytorium Stanów Zjednoczonych leży w kompetencjach amerykańskiego urzędnika służby imigracyjnej w porcie lotniczym lub porcie. Ma on prawo do odesłania każdej osoby, która wzbudzi jego podejrzenia. W praktyce takie przypadki zdarzają się bardzo rzadko.",,
Niemcy wyślą imigrantów do Auschwitz? Ma to rozwiązać problem antysemityzmu,"Niemieccy politycy i pedagodzy zastanawiają się, czy rosnącą w kraju falę wystąpień antysemickich mógłby zatrzymać obowiązek odwiedzania byłych niemieckich obozów zagłady, takich jak obóz w Auschwitz. Obowiązkowe wycieczki do miejsc zagłady byłyby elementem kursów integracyjnych, w których mieliby uczestniczyć imigranci.","Debatę na temat obowiązku odwiedzania miejsc zagłady rozpoczęła berlińska sekretarz stanu Sawsan Chebli. Członkini Socjaldemokratycznej Partii Niemiec (SPD), stwierdziła w wywiadzie udzielonym w zeszły weekend, że byłoby rozsądne, gdyby „każdy, kto żyje w tym kraju, został zobowiązany do zwiedzenia choć raz w życiu takiego miejsca pamięci”. Sekretarz Chebli odniosła to także do przybyłych do Niemiec uchodźców. Uważa ona, że zwiedzenie miejsc, w których w trakcie drugiej wojny światowej Niemcy eksterminowali ludność pochodzenia żydowskiego, powinno stać się elementem kursów integracyjnych. Powodem wysunięcia takiego pomysłu są coraz częstsze incydenty antysemickie, które maja miejsce w Niemczech, a w których często agresorami są imigranci.Niemieccy Żydzi przychylni pomysłowiPostulat popiera przewodniczący Centralnej Rady Żydów w Niemczech Josef Schuster, który uważa, że po odpowiednim przygotowaniu, uczniowie wyższych klas powinni zobaczyć takie miejsca.Schuster przychyla się również do pomysłu, by w wycieczkach uczestniczyli również migranci przybywający do Niemiec. – Kto sam doświadczył ucieczki i wypędzenia, ten może lepiej pojąć, dokąd prowadzą prześladowania i nienawiść – stwierdził przewodniczący w wywiadzie udzielonym rozgłośni Deutschlandfunk.Przymus i retraumatyzacjaZastrzeżenia do pomysłu przymusowych wizyt w obozach zagłady ma część środowiska pedagogicznego. Pedagodzy podważają skuteczność takiego pomysłu ze względu na jego przymusowy charakter. Minister oświaty Turyngii Helmut Holter (Lewica) uważa, że lepiej byłoby stworzyć warunki, w których młodzież sama odkryłaby dla siebie ten temat i się nim zajęła.",,
Coraz więcej Brytyjczyków za brexitem bez umowy,"Brytyjski „Sunday Telegraph” opublikował w niedzielę wyniki sondażu, który sugeruje rosnące poparcie Brytyjczyków dla bezumownego wyjścia z Unii Europejskiej w razie braku dalszych ustępstw ze strony Wspólnoty. Za takim rozwiązaniem opowiedziało się 44 proc. ankietowanych.","W poprzednim badaniu opinii publicznej, ze stycznia, poparcie dla zerwania negocjacji było o sześć punktów procentowych niższe.Jednocześnie sondaż – przygotowany przez ComRes na zlecenie eurosceptycznej grupy Brexit Express – wykazał, że 55 proc. Brytyjczyków zgadza się ze stwierdzeniem, że „po prostu chcą, żeby rozwiązano kwestię brexitu”. Przeciwnego zdania jest 33 proc. Zwiastując potencjalne problemy dla premier Theresy May i rządzącej Partii Konserwatywnej, aż 76 proc. Brytyjczyków negatywnie oceniło to, jak jej rząd prowadził negocjacje z Unią Europejską.  „Telegraph” zaznaczył jednocześnie, że w samym ugrupowaniu rośnie poparcie dla opuszczenia Wspólnoty bez porozumienia. W weekend 74 wysokich rangą aktywistów torysów – w tym ponad 50 szefów lokalnych struktur – napisało list do May, w którym podkreślili, że wyborcy Partii Konserwatywnej „nie obawiają się bezumownego brexitu”. Z kolei były wiceminister ds. brexitu Steve Baker, proeuropejska była minister edukacji Nicky Morgan oraz przewodniczący wspierającego rząd klubu Demokratycznej Partii Unionistów w Westminsterze Nigel Dodds ostrzegli przed „polityczną katastrofą”, gdyby w wyniku zaplanowanych na ten tydzień głosowań nad projektem umowy wyjścia z UE doszło do opóźnienia brexitu. Gazeta zaznaczyła jednak, że Downing Street wciąż podkreśla, że premier May oraz jej negocjatorzy „intensywnie skupiają się na wypracowaniu postępu” w negocjacjach, a specjalny samolot Królewskich Sił Powietrznych (RAF) jest do dyspozycji szefowej rządu, aby mogła w każdej chwili polecieć do Brukseli w celu uzyskania dodatkowych ustępstw ze strony UE. Według rządowego planu parlamentarzyści zagłosują ponownie nad tekstem porozumienia z UE najpóźniej we wtorek, 12 marca. Gdyby nie poparli porozumienia, dzień później głosowaliby nad tym, czy Wielka Brytania powinna zdecydować się na wyjście ze Wspólnoty bez umowy. W razie ponownej porażki takiego wniosku, kolejnego dnia, tzn. w czwartek, 14 marca, otrzymaliby szansę na poinstruowanie rządu, aby przedłużyć proces opisany w artykule 50. traktatu UE i w efekcie opóźnić brexit. W połowie stycznia Izba Gmin zagłosowała przeciwko proponowanemu przez rząd May projektowi umowy wyjścia Wielkiej Brytanii z UE. Przeciwko propozycji głosowało 432 posłów przy zaledwie 202 głosach poparcia (większość 230 głosów). To była najwyższa porażka urzędującego premiera w historii brytyjskiego parlamentaryzmu. Jeśli parlament nie poprze proponowanego przez rząd porozumienia lub opóźnienia brexitu, Wielka Brytania automatycznie opuści Wspólnotę bez umowy o północy z 29 na 30 marca.",,
Rzecznik rządu skomentował słowa Tokarczuk o imigrantach,"Stanowisko rządu w kontekście polityki migracyjnej jest sceptyczne i takie pozostanie – podkreślił rzecznik rządu Piotr Müller, odnosząc się do wypowiedzi Olgi Tokarczuk na ten temat. Jak zaznaczył, cieszy go Nobel dla Polki, jednak nie trzeba się zgadzać z każdą nagrodzoną nim osobą.","Müller odniósł się w czwartek w radiowej Jedynce do słów polskiej pisarki, literackiej noblistki Olgi Tokarczuk, która w wywiadzie dla RMF FM opowiedziała o spotkaniu z dziećmi w bibliotece w imigranckiej dzielnicy Sztokholmu.  Tokarczuk mówiła m.in. o bogactwie, jakie jej zdaniem Szwecja przygarnęła wraz z imigrantami. W tym kontekście przyznała: „Zawsze w takich momentach jest mi wstyd za ten straszny 2014 rok, kiedy Polska nie przyjęła imigrantów. Nigdy nie potrafię tego zrozumieć”.  – Bardzo się cieszę, że Polka otrzymała nagrodę Nobla, ale oczywiście nie jest tak, że musimy się zgadzać z każda osobą, która nagrodą Nobla dysponuje – powiedział Müller.  Jak podkreślił, w tym wypadku stanowisko polskiego rządu jest jasne. – Politykę migracyjną będziemy prowadzić samodzielnie i na warunkach, które określa polski rząd. Nasze stanowisko w tym kontekście jest sceptyczne i takie pozostanie – dodał.",,
W Sejmie debata nad projektami ustaw o Sądzie Najwyższym,– Prace sejmowej komisji sprawiedliwości miały na celu obronę integralności projektu prezydenta ws. Sądu Najwyższego - powiedział sprawozdawca komisji Daniel Milewski (PiS) na początku sejmowej debaty o SN. W ubiegłym tygodniu komisja sprawiedliwości pozytywnie zaopiniowała go wraz z poprawkami PiS. Głosowanie Izby nad przyjęciem projektu możliwe jest w piątek.,"– Prace komisji miały na celu obronę integralności projektu prezydenta –  powiedział Milewski, powołując się m.in. na oddalanie poprawek opozycji. – Projekt to początek reformy wymiaru sprawiedliwości –  ocenił Milewski. – Ta ustawa poważnie traktuje prawa obywateli – zapewnił poseł PiS. Przypomniał, że 80 proc. społeczeństwa opowiada się za reformą wymiaru sprawiedliwości, który –  jak podkreślił – nie może być „państwem w państwie”, a obywatele muszą mieć wpływ na działalność trzeciej władzy.Milewski za najważniejszy uznał zapis o skardze nadzwyczajnej, która ma wyeliminować z systemu prawa orzeczenia, które rażąco naruszały prawo. Podkreślał też wagę wprowadzenia czynnika społecznego – ławników wybieranych przez SenatWedług Milewskiego, Izba Dyscyplinarna SN nie będzie „straszakiem, czy środkiem nacisku”, lecz ma stać na straży godności, sprawiedliwości i powagi urzędu sędziego i dlatego musi się cechować niezależnością. Przypomniał, że jej powołania chciała także I prezes SN prof. Małgorzata Gersdorf w swym projekcie o SN. Piotrowicz (PiS): w pełni popieramy projekt nowej ustawy o SN – Klub PiS w pełni popiera projekt przygotowany przez prezydenta i zmierzający do zreformowania SN” – podkreślił Stanisław Piotrowicz (PiS). Dodał, że prezydent oraz przedstawiciele jego klubu i rządu „wielokrotnie podkreślali potrzebę głębokiej reformy wymiaru sprawiedliwości i to nie tylko w aspekcie strukturalnym, ale również w aspekcie personalnym”.Zaznaczył, że wymiar sprawiedliwości ma do odegrania szczególną rolę w społeczeństwie. – Na przestrzeni lat zetknęliśmy się wielokrotnie z wielkim poczuciem krzywdy i niesprawiedliwością, jaka dotykała obywateli przy udziale, i często za sprawą wymiaru sprawiedliwości – powiedział Piotrowicz. Dlatego – jak ocenił – zawarte w projekcie rozwiązania m.in. o skardze nadzwyczajnej i ławnikach, jako czynniku społecznym w orzekaniu, są słuszne.– Wielokrotnie w dyskusji opozycja podnosi nieuprawnione zarzuty, jakoby zmierzamy do upolitycznienia sądów. A popatrzmy, czy te sądy dziś nie są upolitycznione i myślę, że tak jak nigdy dotąd – podkreślił poseł PiS. Jak dodał, świadczy o tym uchwycona „przez fotoreportera scena, gdy siedzibę główną klubu PO opuszczali prominentni politycy z przedstawicielami sędziów najwyższych instancji”.– My chcemy apolitycznych sądów – powiedział Piotrowicz. Dodał, że klub PiS przedkłada „kilka poprawek do tego projektu”. Nie powiedział o szczegółach tych poprawek. Kropiwnicki: akty prawne dotyczące SN i KRS  „są robione w złej wierze – Chcę bardzo wyraźnie zaapelować do pana prezydenta: jest jeszcze parę godzin na to, żeby pan wycofał te skandaliczne projekty (dot. wymiaru sprawiedliwości – PAP), bo może pan to zrobić do końca drugiego czytania – mówił Robert Kropiwnicki (PO).Zwrócił uwagę, że – wbrew zapowiedziom prezydenta – złożeniu projektów jego ustaw o KRS i SN nie poprzedziły konsultacje, a po pracach sejmowej komisji sprawiedliwości i praw człowieka, projekty te zostały zmienione, „po to, żeby one były takie jak (zawetowane ustawy PiS – PAP) w lipcu”. – I dzisiaj wychodzą projekty dokładnie takie, jak były w lipcu; w niektórych tylko miejscach zamiast prokuratora generalnego, jest prezydent wstawiony – ocenił Kropiwnicki.Według posła PO, akty prawne dotyczące Sądu Najwyższego i Krajowej Rady Sądownictwa „są robione w złej wierze, po to, żeby zaszkodzić wymiarowi sprawiedliwości, żeby upolitycznić wymiar sprawiedliwości”.– Chcecie przejąć SN, bo chcecie wprowadzić tam swoich sędziów (...) chcecie zrobić z niego jeszcze gorszą wycieraczkę, niż z Trybunału Konstytucyjnego, chcecie poniewierać wymiar sprawiedliwości, po to, żeby móc wydawać polityczne wyroki, żeby Izba Dyscyplinarna (SN–PAP) robiła to, co wy ustalicie sobie na Nowogrodzkiej – mówił Kropiwnicki.Polityk PO odniósł się także do wypowiedzi Stanisława Piotrowicza (PiS), który w poprzedzającym wystąpieniu opowiedział się za przyjęciem projektu. Jak ocenił, kpiną z Sejmu jest sytuacja, „gdy prokurator, który oskarżał w stanie wojennym, mówi nam o zasadach sprawiedliwości społecznej”. – To właśnie wtedy pan ją urzeczywistniał, wtedy, jak pan skierował wyroki przeciwko niewinnym ludziom, z nadania politycznego, bo chciał pan awansować w PZPR – dodał Kropiwnicki.Piotrowicz chciał skierowania wystąpienia Kropiwnickiego do sejmowej komisji etyki. – Nigdy nikogo w stanie wojennym przed sądem nie oskarżałem, w stanie wojennym zostałem zdegradowany – mówił poseł PiS. Głos odebrał mu jednak wicemarszałek Sejmu Joachim Brudziński (PiS), wskazując, że jego wniosek nie spełnia kryteriów wniosku formalnego. Dolniak: PiS zmienia ustrój państwa, omijając konstytucję Wicemarszałek Sejmu Barbara Dolniak (Nowoczesna) wniosła o odrzucenie prezydenckiego projektu, a jeśli do tego by nie doszło, złożyła poprawki.– Sądy trzeba reformować, ale proszę mi pokazać chociaż jedną ustawę, jeden przepis, który reformuje wymiar sprawiedliwości – powiedziała Dolniak. Uznała, że w projekcie nie ma zapisów, które usprawniałyby prace SN.Według Dolniak PiS zmienia ustrój państwa, omijając konstytucję. Jej zdaniem, ta ustawa też ją narusza, co – jak powiedziała – przyznają nawet posłowie PiS.Posłanka oceniła, że ustawa ma na celu głównie wprowadzić do SN nowych sędziów, a dotychczasowych – wysłać na „przysłowiową emeryturę”. – Projekt nie może się ostać – dodała.Dolniak zwróciła uwagę, że według projektu w SN nie będzie losowego przydziału spraw – jak jest to dziś testowane w sądach powszechnych – ale to prezes danej Izby miałby je przydzielać. Kosiniak-Kamysz: stajecie się sądownictwa grabarzami – Nie zagłosujemy za ustawą niezgodną z konstytucją, nie poprzemy zmiany, która nie daje poczucia sprawiedliwości – powiedział lider PSL Władysław Kosiniak-Kamysz w środę w sejmowej debacie nad projektem ustawy o Sądzie Najwyższym.– Dzisiaj Wysoka Izba stoi przed wyborem, między niezależnymi sądami, a samosądami jednej partii – powiedział szef PSL.Według lidera PSL, w zmianach „nie chodzi o więcej sprawiedliwości”, czy „więcej wpływu społeczeństwa na to, jak wygląda wymiar sprawiedliwości”. „Sprawiedliwość ma należeć i być dyktowana tylko według jednej partii, nie mam co do tego wątpliwości” – przekonywał Kosiniak-Kamysz.Lider ludowców pytał posłów PiS, „co się stało z Trybunałem Konstytucyjnym”, który miał działać „szybciej, lepiej i sprawniej”. – Nie sprawdziły się wasze zapewnienia (...), że będzie lepszy dostęp do wymiaru sprawiedliwości – podkreślił.Zwracając się do posłów PiS powiedział także: – Mogliście się stać reformatorami polskiego sądownictwa, a stajecie się sądownictwa grabarzami. – Nie wystarczy mieć w nazwie prawo i sprawiedliwość, żeby zmieniać prawo i reformować wymiar sprawiedliwości. Trzeba mieć dobre intencje do tego – ocenił Kosiniak–Kamysz.– Uzależniliście się od władzy i nie wystarczyła (wam) prokuratura, służba cywilna, telewizja, służby specjalne, Trybunał Konstytucyjny. Dzisiaj domykacie układ i składacie ofiarę ze sprawiedliwości na ołtarzu partyjniactwa. (...) Po tych dwóch latach wam potrzeba leczenia od uzależnienia, uzależnienia od głodu władzy absolutnej – powiedział Kosiniak–Kamysz. Jachnik: wygaszenie kadencji I prezes SN jest niezgodne z konstytucją– Jeśli PiS nie dopuści naszych poprawek, nie będziemy popierać tej ustawy – powiedział w środę poseł klubu Kukiz '15 Jerzy Jachnik. Zapowiedział też, że Kukiz'15 złoży cztery poprawki do projektu.Jachnik zapowiedział, że klub Kukiz'15 nie poprze projektu ustawy, jeśli w noweli nie zostanie uwzględniony m.in. przepis, według którego skargę nadzwyczajną będą mogli składać obywatele, poprzez 30 posłów lub 15 senatorów.Poseł odniósł się też do inicjatywy I prezes SN ws. powołania rzecznika sprawiedliwości społecznej. Jachnik zwrócił uwagę, że rzecznik będzie miał możliwość złożenia skargi kasacyjnej i będzie mógł wystąpić z wnioskiem o postępowanie dyscyplinarne w sytuacji rażącego naruszenia prawa. – Trzeba wykorzystać to, że pani prezes złożyła taki projekt, to trzeba o prostu wykorzystać i ta ustawę ulepszyć – zaznaczył.Jachnik zauważył również, że każdy sędzia posiada formalnie odpowiedzialność materialną. Jednak – w jego ocenie – do tej pory prokuratorzy i sędziowie nie posiadali w rzeczywistości odpowiedzialności materialnej. Podkreślił, że propozycja I prezes SN przewiduje wprowadzenie takiej odpowiedzialności. Dodał, że klub Kukiz '15 złoży poprawkę do omawianego projektu ws. odpowiedzialności materialnej sędziów.Zaznaczył też, że wygaszenie kadencji I prezes SN jest niezgodne z konstytucją. – Dobrze byłoby, żeby PiS nad tą sprawą się pochylił. Poprawki, które składamy na tę okoliczność zostały przez posłów uwzględnione. Tylko w takiej sytuacji można naprawić wieloletnie krzywdy – ocenił.Poseł podkreślił też, że należy zmienić formę oceniania kasacji. – Trzeba zmienić formę oceny kasacji, tak aby kasacja nie była sądem prawa, tylko sądem faktu – dodał. Gersdorf: to tragiczna chwila dla wymiaru sprawiedliwości – Dla polskiego wymiaru sprawiedliwości i polskiego parlamentaryzmu jest to chwila tragiczna – mówiła w środę w Sejmie I prezes Sądu Najwyższego Małgorzata Gersdorf podczas debaty na projektem prezydenta o SN. Apelowała do posłów o refleksję. „Dziś jeszcze jest czas na opamiętanie się” – podkreśliła.– Dla polskiego wymiaru sprawiedliwości i polskiego parlamentaryzmu jest to chwila tragiczna. Jak wskazuje większość parlamentarno–rządowa polski suweren dokonuje tzw. reformy wymiaru sprawiedliwości. Tyle, że to żadna reforma, gdyż z samego znaczenia tego pojęcia ma wynikać dążenie do ulepszenia istniejącego stanu rzeczy. Tak się jednak nie stanie – oceniła Gersdorf.Jej zdaniem „w tej tak zwanej reformie, podobnie jak w reformie Trybunału Konstytucyjnego, nie chodzi o nic więcej, lecz wyłącznie o wymianę kadr”.– W nowym SN, biorąc także pod uwagę nową Krajową Radę Sądownictwa, nakładać się będą w sposób wyraźny sfery wpływów polityków: prezydenta i ministra sprawiedliwości. To już nie będzie równoważenie władz. Sędzia będzie musiał być cicho – powiedziała Gersdorf. Dodała, że w historii Polski był już taki okres, kiedy „od sędziów oczekiwani cichego, pokornego spełniania oczekiwań władzy”. – Wszyscy państwo wiedzą o czym mówię – zwróciła się do posłów.Gersdorf zaznaczyła, że „każdemu z obywateli RP przyjdzie wcześniej, czy później zapłacić bardzo wysoką cenę za zniszczenie wymiaru sprawiedliwości”.– Zmieniacie państwo ustrój Rzeczypospolitej nie mając ku temu odpowiedniego mandatu społecznego. Robicie to rozmyślnie, bezwzględnie, w sposób wyrachowany. Tempo i skala wymiany kadrowej służyć ma utrwaleniu tych zmian i uczynieniu ich trudnymi do odwrócenia. (...) Oby nie przyszło wam zmierzyć się z tą wersją sprawiedliwości, którą w tej chwili serwujecie narodowi – oświadczyła. Projekt Andrzeja Dudy zakłada m.in. badanie przez SN skarg nadzwyczajnych na prawomocne wyroki sądów, w tym z ostatnich 20 lat; utworzenie w SN dwóch nowych izb, w tym Izby Dyscyplinarnej, z udziałem ławników oraz przechodzenie sędziów SN w stan spoczynku po ukończeniu 65. roku życia, z możliwością przedłużania tego przez prezydenta.Przez kilka tygodni ws. projektów o SN i KRS trwały rozmowy między przedstawicielami PiS i Andrzeja Dudy. Były też spotkania prezydenta i prezesa PiS Jarosława Kaczyńskiego.Nowy mechanizm wyboru członków KRSProjekt ustawy o KRS zakłada m.in. wybór przez Sejm 15 członków KRS-sędziów większością 3/5 głosów, jednak – zgodnie z najważniejszą poprawką PiS ws. KRS, każdy klub poselski mógłby wskazywać nie więcej niż dziewięciu kandydatów na członków Rady. Podmiotami uprawnionymi do zgłaszania sędziów, którzy mogliby zostać kandydatami na członków KRS, byłyby zgodnie z kolejną z poprawek – oprócz grupy 2 tys. obywateli i 25 sędziów – także grupy 25 prokuratorów, adwokatów, radców prawnych i notariuszy. Dotychczas członków KRS-sędziów wybierały środowiska sędziowskie. Obecni członkowie KRS-sędziowie mają pełnić swe funkcje do dnia rozpoczęcia wspólnej kadencji wszystkich członków Rady-sędziów, wybranych na nowych zasadach.",,
Uczniowie pisali egzamin z kartonami na głowach. Szkoła przeprasza,"W jednej z indyjskich szkół zdecydowano się na niecodzienną praktykę. Aby uniemożliwić uczniom ściąganie podczas egzaminu z chemii, dzieci miały założone na głowę kartony. Szkoła przeprosiła za ten pomysł.","W mediach społecznościowych pojawiły się zdjęcia uczniów zrobione podczas egzaminu w Bhagat Pre-University College in Haveri na południu Indii.Jak się okazało, egzaminator poprosił uczniów, aby na czas testu założyli kartony z wycięciem na twarz. Miało to uniemożliwić ściąganie. Młodszy administrator uczelni MB Satish stwierdził, że ta metoda miała być jedynie „eksperymentem”. Przeprosił on za zaistniałą sytuację. Podkreślił jednak, że nikt nie został do niczego przymuszony, a kartony do szkoły przynieśli uczniowie.„Nie było żadnego przymusu. Na zdjęciach widać, że niektórzy uczniowie ich (kartonów – red.) nie nosili” – przyznał w rozmowie z bbc.com.",,
Nielegalni imigranci zatrzymani. Ukryli się w transporcie arbuzów,"Siedmiu cudzoziemców ukrywających się w transporcie arbuzów z Grecji zatrzymała Straż Graniczna na Podkarpaciu. O odgłosach dobiegających z naczepy zawiadomił służby polski kierowca ciężarówki. Zatrzymani to obywatele Afganistanu, Pakistanu i Iranu. Chcieli dotrzeć do Niemiec.","„W ciężarówce, między arbuzami, ukryło się siedmiu mężczyzn. Od trzech dni, bez opuszczania naczepy typu chłodnia podróżowali z Grecji tzw. szlakiem bałkańskim, przekraczając granicę Polski w Barwinku. Transport owoców miał trafić na Litwę” – poinformowała rzeczniczka Bieszczadzkiego Oddziału Straży Granicznej mjr Elżbieta Pikor. Dodała, że wśród obcokrajowców w wieku od 19 do 39 lat jest 4 obywateli Afganistanu, 2 Irańczyków i jeden Pakistańczyk. W chłodni panowała temperatura około 12-13 stopni Celsjusza. W drodze obcokrajowcy żywili się suchym prowiantem kupionym jeszcze w Grecji oraz arbuzami. Wszyscy przyznali się do nielegalnego przekroczenia granicy. Za przemyt zapłacili przemytnikom po dwa tys. euro każdy; za tzw. miejscówkę, czyli  ukrycie w naczepie tira. Celem ich podróży miały być Niemcy. Okazało się, że obywatele Afganistanu i jeden z Irańczyków złożyli wnioski o nadanie statusu uchodźców w Grecji. Pozostali nie mieli żadnych dokumentów. Cudzoziemcy dobrowolnie poddali karze 6 miesięcy pozbawienia wolności w zawieszeniu na dwa lata. Mjr Pikor dodała, że obywatele Afganistanu oraz Irańczyk na podstawie tzw. procedury dublińskiej zostaną przekazani do Grecji, natomiast dwaj cudzoziemcy bez dokumentów, trafią do służb granicznych Słowacji. Z danych przytoczonych przez rzeczniczkę wynika, że jest to szóste tego typu zdarzenie od początku br. w rejonie działania Bieszczadzkiego Oddziału SG. Łącznie funkcjonariusze tego oddziału na tzw. „kierunku południowym” zatrzymali 18 cudzoziemców ukrywających się w naczepach ciężarówek.",,
Poroszenko: Kijów gotowy do bezwarunkowego rozejmu na wschodzie Ukrainy,Ukraina jest gotowa w każdej chwili przerwać walki na wschodzie kraju. Taką deklarację złożył prezydent tego kraju Petro Poroszenko podczas spotkania z dziennikarzami po Konferencji Bezpieczeństwa w Monachium.,"Poroszenko powiedział, ze w każdej chwili jest gotów ogłosić pełne i bezwarunkowe zawieszenie broni w celu powstrzymania rosnącej liczby ofiar cywilnych. Prezydent Ukrainy podkreślił, że podstawą do pokojowego rozwiązania konfliktu powinno być przestrzeganie porozumienia z Mińska. Dodał, że w tej sprawie Ukraina ma pełne wsparcie ze strony Francji i Niemiec. Emocjonalne wystąpienie Poroszenki Wcześniej podczas wystąpienia na Konferencji Bezpieczeństwa, Poroszenko w emocjonalnym przemówieniu Petro Poroszenko pytał, ile jeszcze dowodów potrzeba światu na stwierdzenie, że na wschodzie Ukrainy są rosyjscy żołnierze i rosyjska broń. Ukraiński prezydent przywiózł ze sobą paszporty i wojskowe identyfikatory rosyjskich żołnierzy i rosyjskich oficerów, których zatrzymano w Donbasie. Poroszenko mówił, że to najlepszy dowód na rosyjską agresję i na obecność rosyjskich oddziałów na Ukrainie. Steinmeier: jesteśmy na rozdrożu Prezydent Francji Francois Hollande i kanclerz Niemiec Angela Merkelprzedstawili w tym tygodniu w Kijowie i Moskwie nowy plan pokojowy dlaUkrainy, którego podstawą jest porozumienie z Mińska.Od porozumienia wrześniowego separatyści dokonali znacznych zdobyczyterytorialnych we wschodniej Ukrainie, podsycając obawy, czy będą onirespektować ustalenia w tym kształcie.Szef niemieckiej dyplomacji jest przekonany, że już wkrótce będzie jasne, czy nowa niemiecko-francuska inicjatywa pokojowa dla Ukrainy ma szansepowodzenia. – Zdecydują najbliższe dwa, trzy dni – powiedział w sobotę późnym wieczorem Frank-Walter Steinmeier.W wywiadzie dla niemieckiej telewizji ARD Steinmeier podkreślił, że to strony konfliktu na wschodzie Ukrainy muszą same zdecydować, czy pójść drogą eskalacji przemocy, czy też podążać w stronę rozejmu i politycznegorozwiązania konfliktu. – Rzeczywiście, jesteśmy teraz na rozdrożu – powiedział minister spraw zagranicznych Niemiec. Nowy plan pokojowy? Tymczasem francuska telewizja France 2 poinformowała w sobotę wieczorem,powołując się na Pałac Elizejski, że niemiecko-francuski plan pokojowyprzewiduje m.in. utworzenie strefy zdemilitaryzowanej wzdłuż obecnej liniifrontu na wschodzie Ukrainy i przyznanie szerokiej autonomii dla regionówopanowanych przez prorosyjskich separatystów.– Nic mi nie wiadomo o tych propozycjach – powiedział Petro Poroszenko.Strona niemiecka nie skomentowała informacji francuskiej telewizji. Poroszenko apeluje o broń Podczas konferencji w Monachium Poroszenko zaapelował do Zachodu o „konkretne wsparcie niepodległości Ukrainy - polityczne, gospodarcze, ale także militarne”. Jak oświadczył ukraiński prezydent, oczekuje on dostaw broni dla swojego kraju, ponieważ naruszone zostało memorandum budapeszteńskie z 1994 roku, gwarantujące integralność terytorialną Ukrainy. W zamian za gwarancje bezpieczeństwa Ukraina zrzekła się wówczas strategicznej broni nuklearnej, którą odziedziczyła po ZSRR.Prezydent Ukrainy przyznał, że zna opinie ekspertów, którzy twierdzą, żedostawy broni do Ukrainy spowodują zaostrzenie konfliktu. – Widzimy jednak, żeto właśnie brak potencjału (obronnego) prowadzi do eskalacji – przekonywałPoroszenko. – Jesteśmy niepodległym narodem i mamy prawo do obrony swoichludzi – oznajmił, dodając, że „defensywny sprzęt nie zostanie wykorzystanydo ataku”. Biden: naród ukraiński ma prawo do samoobrony Angela Merkel odrzuciła możliwość dostaw broni dla Ukrainy. Szefowa niemieckiego rządu powiedziała w Monachium, że konfliktu w tym kraju nie da się rozwiązać środkami militarnymi.– Naród ukraiński ma prawo do samoobrony – podkreślił na monachijskiej konferencji wiceprezydent USA Joe Biden. Zapowiedział, że Stany Zjednoczone będą nadal wspierać Ukrainę dostawami „sprzętu służącemu bezpieczeństwu”.",,
Imigranci podłożyli ogień na Lesbos. Nie żyją matka i dziecko,"Dwie osoby zginęły w pożarze, który wzniecili imigranci w przepełnionym ośrodku dla uchodźców Moria na greckiej wyspie Lesbos. Jak podała w niedzielę wieczorem grecka agencja ANA, powołując się na policję, ofiary to imigranci – matka i jej dziecko.","W niedzielę po południu tłum imigrantów podpalił gaj oliwny w pobliżu ośrodka, a później podłożył ogień w samym ośrodku. Doszło do starć z policją. Siły porządkowe użyły gazu łzawiącego, aby odzyskać pełną kontrolę nad ośrodkiem. Greckie władze wysłały dodatkowe oddziały policji na wyspę. Jak poinformował burmistrz Lesbos, oba pożary zostały dość szybko ugaszone. Zniszczenia w samym ośrodku są znaczne. Protestujący imigranci domagali się przeniesienia do innych obozów w Grecji kontynentalnej. Moria jest największym w Europie ośrodkiem dla uchodźców, przebywa tam około 11 tys. uchodźców i imigrantów, głównie z Bliskiego Wschodu, Azji i Afryki. To około cztery razy więcej niż w założeniu wynosiła zakładana pojemność obozu. Na początku września władze Grecji rozpoczęły przewożenie około 1500 ubiegających się o azyl uchodźców i imigrantów z obozu Moria do kontynentalnej części kraju.",,
Australia nadal trawiona przez pożary. Koala zagrożony [WIDEO],"W mediach społecznościowych pojawiają się nagrania, na których widać, jak ludzie pomagają zwierzętom podczas pożaru trawiącego Australię. Internet obiegło wideo, na którym kobieta ratuje koalę.","Koalę uratowano w Nowej Południowej Walii. Na nagraniu widać, jak kobieta biegnie przez płonący australijski busz, aby ściągnąć z drzewa koalę, który znajdował się na drzewie. Poparzone zwierzę kobieta owinęła ściągniętą z siebie koszulką, a następnie polała je wodą. Jak podaje CNN, zwierzęciem następnie zajęli się weterynarze; jego stan jest jednak nadal poważny. Do tej pory pożary w Australii pochłonęły już milion hektarów lasów, pól i zarośli, zniszczeniu uległo około 300 domów. Zginęło sześć osób. Z powodu pożarów zamkniętych zostało 100 szkół na południu kraju. Pożary i wysokie temperatury są również dużym zagrożeniem dla zwierząt. Jak podaje AFP, w Nowej Południowej Walii zagrożonych przez ogień jest około 350 koali. Pożary nadal trawią wschodnie wybrzeże Australii. Sydney jest spowita smogiem. Wiatr przywiał nad miasto dym z szalejących w okolicy pożarów buszu. Władze wzywają mieszkańców, aby pozostali w domach i unikali wysiłku fizycznego. Temperatura w stolicy Australii sięga około 37 stopni Celsjusza. Wydano ostrzeżenia przed kolejnymi pożarami w okolicy miasta. Jak podało Australijskie Biuro Meteorologii, temperatury w Adelaide (stolica Australii Południowej), osiągnęła w środę 42 stopnie Celsjusza.  Jak podaje CNN, termometry pokazały wtedy 42,7 st. Takich temperatur nie zanotowano na tym obszarze od 1962 r. Strażacy, wspomagani są przez helikoptery, walczą z ogniem z ziemi i z powietrza.",,
Prezydent: Polska wkrótce będzie całkowicie suwerenna w zakresie dostaw gazu,"Polska wkrótce nie tylko będzie całkowicie suwerenna w zakresie dostaw gazu, ale będzie mogła nieść bezpieczeństwo w tym zakresie swoim sąsiadom - powiedział w środę prezydent Andrzej Duda podczas uroczystości podpisania umowy o dofinansowanie dla projektu „Rozbudowa Funkcjonalności Terminalu LNG w Świnoujściu”.","Andrzej Duda przywołał posiedzenie Rady Bezpieczeństwa Narodowego z 2006 r., na którym prezydent Lech Kaczyński ""prezentował swoją ideę stworzenia warunków do zapewnienia Polsce rzeczywiście suwerenności energetycznej w zakresie dostaw gazu"". Jak zaznaczył, jednym z nich był terminal LNG.– Dzisiaj te wszystkie plany prezydenta Lecha Kaczyńskiego są po części zrealizowane, a po części realizowane. Dziś stoimy przy gazoporcie, który nosi jego imię (...), który będzie rozbudowywany, będzie mógł przyjąć w ciągu roku nie tylko 5 mld metrów sześciennych gazu, ale niedługo - mam nadzieję, po zrealizowaniu inwestycji, o której dzisiaj mówimy - 7,5 mld a docelowo ponad 10 mld m³ gazu - mówił prezydent.Jak dodał, jesteśmy na etapie „bardzo zaawansowanych” prac przygotowawczych do budowy gazociągu, który popłynie do Polski gaz z szelfu norweskiego. – To oznacza, że wkrótce Polska nie tylko będzie całkowicie suwerenna w zakresie dostaw gazu, ale będzie mogła nieść bezpieczeństwo w tym zakresie swoim sąsiadom - oświadczył prezydent. Jak zaznaczył, chodzi m.in. Ukrainę. i Czechy. Terminal w Świnoujściu ma najwyższy spośród 22 lądowych terminali regazyfikacyjnych w Europie poziom wykorzystania, sięgający około 60 proc. mocy regazyfikacyjnych. W przypadku większości europejskich gazoportów średnia to 30 proc. Polskie LNG realizuje Program Rozbudowy Terminalu, zakładający wykonanie czterech komponentów: zwiększenie mocy regazyfikacyjnych z 5 do 7,5 mln m³, budowę drugiego nabrzeża przeznaczonego dla mniejszych jednostek pływających, postawienie trzeciego zbiornika na LNG o pojemności 180 tys. m³ i skonstruowanie bocznicy kolejowej do przeładunku gazu skroplonego na cysterny kolejowe i kontenery ISO.",,
"Premier: Chcemy, by trzynasta emerytura była co roku","W zależności od sytuacji budżetowej będziemy przeznaczać więcej środków na Emeryturę plus albo na waloryzację kwotową – powiedział premier Mateusz Morawiecki dla „Super Expressu”. Dodał, że rząd chce uregulować ustawowo kwestię Emerytury plus, by seniorzy co roku dostawali „trzynastkę”.","Premier Mateusz Morawiecki pytany, czy trzynasta emerytura będzie co roku, czy tylko w roku wyborczym, odparł: „Chcemy uregulować ustawowo kwestię Emerytury plus. Tak, aby seniorzy co roku dostawali trzynastkę”.Pytany, czy ma w planach zajęcie się wprowadzeniem emerytury bez podatku – czego chcą seniorzy – jeszcze w tej, czy już w przyszłej kadencji, szef rządu ocenił, że są różne sposoby kompensacji niższych emerytur w Polsce.– W tym roku zdecydowaliśmy się na trzy bardzo ważne posunięcia. Pierwsze to waloryzacja kwotowa – przeznaczyliśmy na nią prawie 9 mld zł, dzięki czemu najbiedniejsi seniorzy dostali wyższą waloryzację, niż wynikało to z ustawy. Czyli w marcu dołożyliśmy coś ekstra. Po drugie wprowadziliśmy Emeryturę plus, czyli 1,1 tys. zł dla każdego seniora, a po trzecie obniżamy PIT z 18 do 17 proc., co też zostawi więcej środków w portfelach emerytów – mówił premier.Dopytany, czy seniorzy nie mogą spodziewać się zwolnień emerytur z podatków, odparł: „Wiem, że emeryci mają często trudna sytuację materialną”. – Ale to, co proponują nasi polityczni konkurenci, czyli emeryturę bez podatku, uważam za pomysł niesprawiedliwy. Co by oznaczało jej wprowadzenie? To, że ci, którzy mają wysokie świadczenia np. 4 czy 5 tys. zł dostaliby wysoki dodatek, ale ci, którzy mają bardzo niewielkie emerytury, np. 1-1,5 tys. zł, prawie nie odczuliby zwolnienia z podatku” – wyjaśnił premier.",,
Jan Śpiewak: Mecenas Dubois wysłał mi list z pogróżkami,"Mecenas Jacek Dubois wysłał mi list z pogróżkami – poinformował stołeczny działacz miejski Jan Śpiewak. Wyjaśnił, że prawnik żąda od niego przeprosin za to, że zamieścił post, w którym pisze o „jego związkach z senatorem Pociejem, jego pracy dla ratusza i Artura W.” – byłego burmistrza warszawskich Włoch, zatrzymanego za łapówki przez CBA.","Jak czytamy we wpisie Śpiewaka na Facebooku – który załączył do niego zdjęcie pisma od mecenasa – Dubois zażądał od niego przeprosin, skasowania wpisu i zapłaty 10 tys. zł na cel społeczny. „Dał mi na to 24 godziny! Chce, żebym skasował post jego związkach z senatorem Pociejem, jego pracy dla ratusza i Artura W. Kancelaria i adwokaci związani z Dubois reprezentują ratusz w sprawach przed komisją weryfikacyjną i sądami administracyjnymi. Skarżą za nasze pieniądze korzystne dla nas i dla miasta decyzje” – tłumaczy Śpiewak. Dalej aktywista zwrócił się do mecenasa i zapewnił: „nie zamknie mi Pan ust”. „Tchórzliwe uciekanie się do pozwów i aktów oskarżenia, grożenie karami nie zmieni mojej postawy. Mi się nie da zamknąć ust, a takie metody sprawiają, że tylko rośnie moja determinacja w rozwaleniu układu warszawskiego” – pisze Śpiewak. Dodaje tez, że „Pana przodkowie przewracają się w grobie”. „Bronili w procesach politycznych opozycjonistów. Dzisiaj sam Pan procesy polityczne zakłada” – czytamy.",,
"Tadeusz Rydzyk oddał fiskusowi 5,4 mln zł","Fundacja Lux Veritatis związana z ojcem Tadeuszem Rydzykiem musiała zwrócić fiskusowi 5,4 mln złotych z tytułu bezprawnego – zdaniem skarbówki – odliczenia VAT – donosi „Puls Biznesu"". Fundacja zaskarżyła decyzję urzędników do Wojewódzkiego Sądu Administracyjnego, ale pieniądze oddała.","Jak pisze gazeta, konieczność zwrotu odliczonego VAT to efekt kontroli, którą przeprowadził Urząd Kontroli Skarbowej w Białymstoku. Badając przepływy finansowe między zakonem redemptorystów i fundacją, natrafił na pożyczkę w wysokości 20 mln złotych, której zakon udzielił fundacji w 2005 roku.Pieniądze posłużyły między innymi do rozbudowy kampusu toruńskiej wyższej szkoły prowadzonej przez fundację. Fundacja pożyczki nie oddała, a po zakończeniu inwestycję przekazała zakonowi jako darowiznę, odliczając przy tym VAT.„Puls Biznesu"" przypomina, że fundację było stać na zwrot VAT-u, bo w samym 2010 roku wykazała ponad 14 mln przychodów operacyjnych, a jej aktywa wyniosły ponad 95 mln złotych.",,
Wielokrotnie nagradzany spektakl już dziś w TVP Kultura,"O relacjach międzyludzkich, odchodzeniu matki i próbie poradzenia sobie z żałobą opowiada spektakl w reż. Michała Borczucha pt. „Wszystko o mojej matce”. Transmisja przedstawienia nowohuckiego teatru Łaźnia Nowa odbędzie się we wtorek w TVP Kultura o godz. 20.20.","Teatr Łaźnia Nowa wskazuje, że przedstawienie zostało zrealizowane w hołdzie matkom reżysera Michała Borczucha i aktora Krzysztofa Zarzeckiego, które zmarły na raka w 1986 r. i 1998 r.„»Wszystko o mojej matce« tytułem nawiązuje do filmu Almodovara, nie jest jednak jego teatralną adaptacją (...). To przedstawienie dorosłych synów, półsierot, którzy mają do dyspozycji jedynie strzępy pamięci dziecka i nastolatka. Z pomocą zaproszonych do projektu aktorek i realizatorów chcą opowiedzieć o niemożliwej, bo zdeformowanej przez pamięć historii odchodzenia matki lub nawet fascynacji jej chorobą, odbiorem choroby w kontekście przemian społeczno-politycznych w Polsce pod koniec lat 80. i 90.” – napisano w komunikacie.Na scenie wystąpią: Krzysztof Zarzecki, Monika Niemczyk, Iwona Budner, Halina Rasiakówna, Ewelina Żak, Marta Ojrzyńska oraz Dominika Biernat. Autorem tekstu, opartego na wspomnieniach Borczucha i Zarzeckiego, jest Tomasz Śpiewak. Za scenografię odpowiada Dorota Nawrot, a za muzykę – Bartosz Dziadosz.Transmisja spektaklu odbędzie się we wtorek o godz. 20.20 w TVP Kultura. Poprzedzi ją rozmowa teatrologa Jakuba Moroza z dyrektorem teatru Łaźnia Nowa Bartoszem Szydłowskim. Po przedstawieniu stacja zaprasza na spotkanie z Borczuchem i zespołem aktorskim. Michał Borczuch (ur. 1979 r. w Krakowie) jest reżyserem teatralnym i autorem adaptacji, absolwentem Wydziału Grafiki krakowskiej Akademii Sztuk Pięknych oraz Wydziału Reżyserii w Państwowej Wyższej Szkole Teatralnej w Krakowie. Przeważającą część spektakli zrealizował w TR Warszawa, Starym Teatrze w Krakowie i Teatrze Polskim we Wrocławiu. „Wszystko o mojej matce” było wielokrotnie nagradzane. Spektakl otrzymał m.in. Grand Prix 23. Ogólnopolskiego Konkursu na Wystawienie Polskiej Sztuki Współczesnej oraz Grand Prix 57. Kaliskich Spotkań Teatralnych. W styczniu tego roku za „Wszystko o mojej matce” Borczuch otrzymał Paszport Polityki. Organizatorzy konkursu uznali, że jest to „poruszające przedstawienie z pytaniami o życie, relacje, pamięć i rolę sztuki”.",,
„500+” nie dla wszystkich. Prezydent Warszawy odmawia świadczenia wielodzietnej rodzinie,"Władze Warszawy odmawiają świadczenia „500+” rodzinie z dziesięciorgiem dzieci, bo prowadzi misję ewangelizacyjną na Ukrainie – informuje „Nasz Dziennik”.","Od roku rodzina M. z Żoliborza toczy spór z władzami Warszawy o świadczenia rodzinne, zasiłek pielęgnacyjny na niepełnosprawną córkę oraz świadczenie „500+”. Rodzina, należąc do Drogi Neokatechumenalnej i odpowiadając na apel papieża Franciszka, zadeklarowała chęć podjęcia pracy ewangelizacyjnej za granicą.– W momencie, kiedy rodzina wyjechała tymczasowo na misję, miasto odmówiło przyznania świadczeń w związku z tym, że nie zamieszkują na terenie Warszawy – mówi Olaf Szczypiński z Instytutu Ordo Iuris, który wspiera państwa M. w sporze z władzami stolicy.Wydział Spraw Społecznych i Zdrowia dzielnicy Żoliborz uznał, „że rodzina w okresie zasiłkowym nie zamieszkuje na terenie Rzeczypospolitej Polskiej”.– Miasto argumentowało m.in., że nieprzyznanie świadczeń jest motywowane tym, iż dzieci przestały uczęszczać do szkół w Polsce i zostały zapisane do szkoły na Ukrainie. Natomiast w ubiegłym roku rodzina zapisała dzieci do polskich szkół i obecnie realizują one obowiązek szkolny w formie edukacji domowej. Mimo to gmina konsekwentnie odmawiała, twierdząc, że nadal nie zamieszkuje na terenie Polski – relacjonuje Szczypiński.",,
Przekop Mierzei Wiślanej ruszy jeszcze w trakcie kampanii wyborczej,"– Jestem przekonany, że pierwsza łopata pod przekop Mierzei Wiślanej zostanie wbita w trakcie tej kampanii wyborczej – zapowiedział w poniedziałek prezes PiS Jarosław Kaczyński. Dodał, że inwestycja jest ważna ekonomicznie, ale jest także demonstracją polskiej suwerenności.","– Jeszcze nie wiem, kto to zrobi, ale ktoś z członków rządu tę łopatę wbije, bo wszystkie formalności w zasadzie są załatwione. Jest już możliwość rozpoczęcia budowy, bo wiadomo, że jak się buduje w dzisiejszych warunkach prawnych – nie tylko polskich, bo chodzi tu o Unię Europejską – to trzeba załatwić wiele formalności, często to trwa dłużej, niż sama budowa – podkreślił prezes PiS w Polskim Radiu Olsztyn. Pytany o zarzuty Federacji Rosyjskiej, że inwestycja może być niebezpieczna ze względów ekologicznych odparł: „wiadomo, że zawsze byli temu przeciwni”. – Kiedy po raz pierwszy myśmy podjęli tę decyzję, natychmiast ogłosili (Rosjanie – PAP), że otwierają możliwość wpływania na Zalew Wiślany. Tylko później się okazało, że ta możliwość jest za pozwoleniem, jak to zwykle z nimi. Po prostu ten przekop jest ważny ekonomicznie dla Elbląga i dla tej części województwa warmińsko-mazurskiego, tej wokół Elbląga, ale to jest także pewna demonstracja polskiej suwerenności – podkreślił Kaczyński. Jak mówił, „teraz oczywiście różnego rodzaju siły odwołują się do ekologii”. – A ja bym tutaj wspomniał o Nord Stream 1 i Nord Stream 2. No to jest dopiero naruszenie na Bałtyku bezpieczeństwa ekologicznego na ogromną skalę, a tu zagrożenia (przy przekopie – PAP) żadnego nie ma” – ocenił polityk. Odnosząc się do negatywnej opinii sejmiku woj. pomorskiego ws. przekopu Mierzei Wiślanej Kaczyński zauważył: „większość, która obecnie jest w sejmiku na Pomorzu Wschodnim jest w ogóle bardzo nieprzychylnie nastawiona do naszych rządów, cokolwiek byśmy zrobili”. – Sądzę, że gdybyśmy tam zaczęli z szansami na sukces wiercić, żeby znaleźć wielkie złoża gazu i ropy to też by powiedzieli, że źle. Po prostu tacy są. To jest swego rodzaju choroba, bo przecież demokracja opiera się na tym, że partie ze sobą konkurują nawet można powiedzieć walczą, ale jakoś nawzajem się akceptują – zaznaczył Kaczyński.",,
Miller: znudzony pieśnią lud błaga o czyny,"– Nie jestem doradcą ani premiera Tuska ani PO, ani PSL-u, ale sądzę, że mogliby więcej czasu poświęcić na porządną strategię, która by odpowiadała na pytanie, co ma się zdarzyć w ciągu tych kolejnych dziesięciu lat – mówił w TVP Info Leszek Miller, lider SLD i były premier.","Leszek Miller podsumowując dziesięć lat Polski w Unii Europejskiej stwierdził, że powodów do zachwytów nie mamy. – Obficie korzystaliśmy z unijnych pieniędzy,  ale gołym okiem widać, że nie mamy powodów do samozachwytu,  że spora część funduszy została źle ulokowana,   zmarnowana.  Nie może się powtórzyć to samo w kolejnym okresie. Uważam, że można to było zrobić wszystko lepiej, niż zrobiono. Trzeba mieć zdolność do samokrytycznej oceny, a nie tylko do bujania  w obłokach – wyjaśniał Miller. Rozwój nauki i edukacji Powiedział też, że według niego trzeba przemyśleć,  w co inwestować środki unijne przez kolejnych dziesięć lat. – Widzę polityków typu „głowa chmurach, serce w płomieniach, a ręce w kieszeniach” . Trzeba rąk użyć we właściwy sposób,  ważna jest też głowa. W kolejnym dziesięcioleciu te środki należy inaczej aplikować, w dziedziny, które tworzą stałe miejsca pracy, w kapitał ludzki, w rozwój nauki, edukacji i technologii,  żeby wytworzyć markę, która będzie znana na całym świecie i to będzie polska marka – mówił. Rząd nic nie zrobi Leszek Miller stwierdził też, że obecny rząd przez ostatni rok swojego funkcjonowania z pewnością nie podejmie żadnych działań. – Coś było zapowiadane, premier mówił o jakiejś agencji inwestycyjnej, ale jak zwykle kończy się na słowach. Cytując Norwida: „Klaskaniem mając obrzękł prawcie, znudzony pieśnią lud  błaga o czyny”. Pewnie nic przez ten ostatni rok swojej pracy rząd nie zrobi. Rządzący patrzą na sondaże i wystrzegają się jak ognia tego, co te sondaże popsuje.   Wybory przyjdą, skończą się i ten nowy rząd powinien mieć odwagę i wyobraźnię,  żeby pchnąć Polskę do przodu – powiedział.                                                teraz odtwarzaneLeszek Miller: Obecny rząd nic nie zmieni",,
Nobel z ekonomii za badania nad wzrostem gospodarczym,Królewska Szwedzka Akademia Nauk zdecydowała się przyznać nagrodę Banku Szwecji imienia Alfreda Nobla za 2018 rok Williamowi Nordhausowi za badanie wpływu zmian klimatycznych na wzrost gospodarczy w długim terminie oraz Paulowi Romerowi za badanie wpływu technologii i innowacji na wzrost gospodarczy.,,,
„Być może to niefortunna decyzja Ukrainy”,"– Mamy w tej chwili do czynienia z takimi posunięciami strony ukraińskiej, które nakazują się nam zastanawiać, w którą stronę skręca Ukraina – powiedział w sobotę, w TVP Rzeszów prezes PiS Jarosław Kaczyński.","Lider PiS był poproszony o skomentowanie wydania przez władze ukraińskie zakazu wjazdu do tego kraju dla prezydenta Przemyśla Roberta Chomy. Wydany w ubiegłym tygodniu zakaz cofnięto w piątek.Rozmowy z Poroszenką Kaczyński przypomniał, że grudniowe rozmowy z prezydentem Ukrainy Petrem Poroszenką w Warszawie miały „taki przebieg, że pan prezydent Ukrainy nie może mieć wątpliwości, iż Polska na taką sytuację, w której oprawcy, masowi mordercy czy ludobójcy są na Ukrainie bohaterami, się nie zgadza; że promowanie takich postaw jest niedopuszczalne w cywilizowanym świecie”.– Zostało to powiedziane także i przeze mnie, bo ja rozmawiałem dosyć długo z prezydentem (Poroszenką), w sposób całkowicie jednoznaczny – podkreślił prezes PiS. Zaznaczył, że wydanie zakazu wjazdu na Ukrainę dla prezydenta Przemyśla „być może to jest taka bardzo niefortunna - i to z punktu widzenia Ukrainy niefortunna - reakcja, a może jakieś inne czynniki tutaj zadecydowały”.Bronić interesów– My w każdym razie na pewno nie zejdziemy z tej linii i będziemy interesów Polski bronić; bo to jest interes. Jeżeli jakiś kraj by uznał, że mordowanie jego obywateli, masowe, wyjątkowo okrutne, jest w jakimś szczególnym kontekście dopuszczalne, to można powiedzieć wyrzekłby się swoich najbardziej elementarnych praw – zauważył były premier.Na pytanie czy sprawa prezydenta Przemyśla jest „zgrzytem czy poważną rysą” w stosunkach z Ukraina, Kaczyński powiedział: „A to jeszcze zobaczymy”. Prezydent Choma, który w ubiegłym tygodniu był zaproszony do konsulatu RP we Lwowie na spotkanie opłatkowo-noworoczne, nie został wpuszczony na Ukrainę. Choma napisał w oświadczeniu, że wręczona mu na granicy decyzja o zakazie wjazdu na terytorium tego kraju „nie zawiera żadnych wyjaśnień dotyczących powodów wydania zakazu, który obowiązuje do czasu odwołania”.Persona non grataRzeczniczka Służby Bezpieczeństwa Ukrainy oświadczyła wówczas, że prezydent Przemyśla został uznany za persona non grata w grudniu ub.r. w związku z jego „działalnością antyukraińską”, wyrażającą się m.in. w „popieraniu przez niego marszów antyukraińskich”.W piątek SBU potwierdziła, że anulowała zakaz wjazdu do tego kraju dla prezydenta Chomy. Ambasador Ukrainy w Polsce Andrij Deszczyca decyzję dotyczącą prezydenta Przemyśla nazwał „pomyłką techniczną”, która została naprawiona.",,
Mosbacher: Silne partnerstwo amerykańsko-polskie przynosi korzyści Polsce i NATO,"Silne partnerstwo amerykańsko-polskie w dziedzinie bezpieczeństwa przynosi korzyści Polsce i całemu Sojuszowi NATO - podkreśliła ambasador USA w Polsce Georgette Mosbacher, odnosząc się do uroczystości podpisania umowy na zakup F-35 przez Polskę.","Umowę o zakupie przez Polskę od USA 32 samolotów bojowych piątej generacji podpisze w Dęblinie minister obrony Mariusz Błaszczak. W uroczystości wezmą udział zwierzchnik sił zbrojnych, prezydent Andrzej Duda, premier Mateusz Morawiecki i ambasador USA Georgette Mosbacher.  Mosbacher odniosła się do uroczystości na Twitterze. Minister Mariusz Błaszczak powiedział, że „nigdy wcześniej wojsko polskie nie dysponowało tak zaawansowanym technologicznie sprzętem, jak samoloty F–35”. – Można powiedzieć o końcu postsowieckiej ery w polskim lotnictwie, końcu ery, w której w kokpitach napisy były pisane cyrylicą – podkreślił szef MON.  – Dołączamy do elitarnego grona państw, które dysponują tym najnowocześniejszym samolotem. To de facto nie jest tylko samolot, to latające centrum dowodzenia – dodał.  Wartość umowy to 4,6 mld dolarów. Według producenta, koncernu Lockheed Martin, pierwsze samoloty mają zostać przekazane polskiemu lotnictwu w 2024 r. Będą służyć początkowo do szkolenia pilotów i personelu naziemnego w USA; samoloty dla pierwszej eskadry (12-16 sztuk) mają się znaleźć w Polsce w 2026 r., druga transza ma zostać dostarczona do 2030 r.",,
Eksplozja w Antwerpii. Pod gruzami budynków prawdopodobnie znajdują się ludzie [WIDEO],"W belgijskim mieście portowym Antwerpia doszło do wybuchu, który zniszczył kilka domów – poinformowały służby ratunkowe, które pracują na miejscu zdarzenia.","„Około 12:20 miała miejsce eksplozja w Palmanshoevestraat w Wilrijk. Służby ratunkowe pracują na miejscu. Jest kilku rannych, jedna ofiara została już wydobyta” – poinformowała na Twitterze miejscowa policja.Pod gruzami cały czas mogą znajdować się ludzie.Jak na razie nie wiadomo, co spowodowało eksplozję. Burmistrz Antwerpii, Bart De Wever, napisał jednak w mediach społecznościowych, że prawdopodobnie doszło do eksplozji gazu.",,
Premier Czech: Grupa Wyszehradzka odrzuci kandydaturę Timmermansa,"Kraje Grupy Wyszehradzkiej, jak w niedzielę i poniedziałek, również we wtorek odrzucą kandydaturę Fransa Timmermansa na przewodniczącego Komisji Europejskiej – powiedział w Brukseli premier Czech Andrej Babisz. Jak dodał, „przewodniczący KE nie powinien uprawiać polityki”.","Po fiasku szczytu Rady Europejskiej w Brukseli Babisz powiedział czeskim dziennikarzom, że nazwisko Timmermansa raczej dzieli Europę niż ją jednoczy. „Jutro (we wtorek) moim zdaniem będziemy zaczynać od początku, chociaż z naszego punku widzenia sytuacja jest dosyć oczywista” – cytują słowa Babisza czeskie media. Zdaniem premiera pogląd krajów środkowej Europy podzielają także Włochy.I Włochy i kraje V4 miały zgłaszać własne propozycje obsady stanowiska przewodniczącego Komisji Europejskiej. – Sam zgłosiłem sześć nazwisk – ujawnił Babisz, ale odmówił ich podania. Sprecyzował jedynie, że zgłaszał kandydatury niezwiązane z frakcją liberałów, w której zasiadają europosłowie jego ruchu ANO. Według relacji Babisza, swoje nazwiska kandydatów zaproponował także premier Mateusz Morawiecki. – Pan Timmermans oczywiście może objąć jakieś istotne stanowisko w strukturach europejskich – mówił Babisz i wśród zastrzeżeń do objęcia przez holenderskiego polityka stanowiska przewodniczącego KE wymieniał krytykę wobec odrzucenia kwot migracyjnych przez kraje V4 oraz Austrię, a także zastrzeżenia wobec krajów regionu Europy Środkowej. – To potwierdza, że przewodniczący KE nie powinien uprawiać polityki – mówił Babisz.",,
Siemoniak: PiS idzie do wyborów z pustymi rękami. Jackowski: PO podsyca konflikt,"Politycy komentują niedzielne wystąpienie premiera Morawieckiego w Sandomierzu. Poseł PO Tomasz Siemoniak ocenił, że PiS nie ma programu samorządowego. Z kolei senator Jan Maria Jackowski (PiS) uważa, że działalność PO polegała na „totalnej negacji” i „na dzieleniu Polaków”.","W niedzielę w Sandomierzu odbyło się spotkanie wyborcze PiS. Premier Mateusz Morawiecki przekonywał na nim, że jesienne wybory samorządowe będą kluczowe dla dalszego zmieniania Polski; podkreślał, że „dla zdrowia demokracji” potrzebna jest zmiana w samorządach, zarzucał jednocześnie opozycji brak programu. Zdaniem premiera program opozycji polega na cofnięciu wszystkich reform rządu, m.in. 500 Plus. Poseł PO Tomasz Siemoniak ocenił niedzielne wystąpienie premiera Morawieckiego jako „pełne kłamstw i manipulacji”. Jego zdaniem kampania samorządowa PiS-u to „kłamstwo i agresja”. – Zamiast mówić o jakichkolwiek propozycjach PiS-u, (premier) skupił się na opozycji, w sposób kłamliwy zarzucając np. to, że zamierzamy odchodzić od programu 500 Plus lub też podwyższać wiek emerytalny. Wielokrotnie na ten temat się wypowiadaliśmy – mówił Siemoniak. Zdaniem posła PO „największym kłamstwem” szefa rządu było sugerowanie, że Platforma nie ma programu na wybory samorządowe. Siemoniak przypominał, że w październiku 2017 r. po serii konferencji programowych, które obywały się we wszystkich województwach, PO przyjęła program „Polska samorządna”, z którym idzie do wyborów. – W jego opracowaniu brali udział samorządowcy Platformy z różnych rodzajów samorządu, eksperci. Uważamy, że to dobra, prawdziwa propozycja dla samorządu, opierająca jego działanie na dalszej decentralizacji i wykorzystywaniu obecności Polski w Europie – poinformował Siemoniak. O inaugurację kampanii wyborczej pytany był również Jan Maria Jackowski, senator wybrany z list PiS. Jak stwierdził, wystąpienie premiera Mateusza Morawieckiego odniosło „pozytywny efekt”, bo PO w końcu objawiła społeczeństwu, że jednak ma program. – Cała jej działalność przez ostatnie prawie trzy lata polegała na totalnej negacji, kwestionowaniu, sianiu nienawiści, podsycaniu atmosfery konfliktu, na dzieleniu Polaków i polityków na tych słusznych, a więc tych, którzy jeżeli rządzą, to wtedy jest demokracja, i tych niesłusznych, czyli obóz dobrej zmiany, bo jeżeli on wygrał wybory, to oczywiście te wybory są niedemokratyczne, nie ma praworządności w Polsce i Polsce grożą straszne rzeczy – mówił.Jackowski wyraził nadzieję, że spór w trakcie kampanii wyborczej odbywać się będzie na programy polityczne, dodając, że PiS jest  do takiej konfrontacji gotowy. Jego zdaniem opozycja powinna rywalizować o głosy wyborców przekonując do programu, a nie przez działania „pokazujące frustrację i ogromne emocje negatywne”.",,
Wojna na wschodzie Ukrainy pogrąża gospodarkę. MFW ostro tnie prognozy: PKB spadnie o 9 procent,"PKB Ukrainy spadnie w tym roku o 9 proc. – szacuje Międzynarodowy Fundusz Walutowy.   W kwietniu MFW prognozował, że ukraińska gospodarka skurczy się w 2015 roku o 5,5 proc., a w 2016 – wzrośnie o 2 proc.","Agencja Interfax-Ukraina pisze, że zgodnie z nową oceną MFW konflikt na wschodzie Ukrainy wywarł większy niż przewidywano wpływ na gospodarkę kraju w pierwszym kwartale bieżącego roku i dlatego misja Funduszu pracująca w Kijowie musiała zrewidować swoją prognozę.MFW przewiduje, że na koniec roku inflacja wyniesie na Ukrainie 46 proc. „Przyspieszenie inflacji jest uwarunkowane głównie przez istotną dewaluację kursu hrywny w lutym, a także przez konieczne podwyższenie cen na nośniki energii” – napisano w komunikacie MFW. Fundusz dostrzega oznaki stabilizacji ekonomicznejRównocześnie MFW odnotowuje, że w ostatnich miesiącach stopniowo pojawiają się oznaki stabilizacji ekonomicznej. „Rynek walutowy w ostatnim czasie pozostaje stabilny. Międzynarodowe rezerwy brutto Ukrainy choć wciąż są dosyć niskie, to na koniec kwietnia wzrosły do 9,6 mld dolarów. Odbudowywane są też depozyty w bankach w narodowej walucie” – stwierdza MFW.",,
Facebook na wojnie z prawicą? „Szefowa polskiego oddziału nie kryje lewicowych poglądów”,"Standardy Facebooka są zdecydowanie lewicowe – wskazuje tygodnik „Do Rzeczy”. Jednym z argumentów, które mają potwierdzać tę tezę, ma być to, że szefową polskiego oddziału Facebooka została niedawno osoba, która nie kryje swoich lewicowych poglądów.","Kilka dni temu ogłoszono, że Agnieszka Kosik została szefową polskiego oddziału Facebooka.  Internauci bardzo szybko sprawdzili, jakie treści zamieszcza na swoim profilu. Okazało się, że nie kryje się ze swoimi lewicowymi poglądami. Jak pisze „Do Rzeczy”, trzy zdjęcia z galerii szefowej polskiego oddziału Facebooka dobitnie pokazują, po której stronie sporu politycznego w Polsce stoi Kosik. Na jej tablicy można zobaczyć m.in. grafikę zapraszającą na Czarny Protest.Wybór Agnieszki Kosik idealnie wpasowuje się w drogę obraną przez portal społecznościowy – zauważa tygodnik. Po kilku dniach strony zostały odblokowane, jednak – jak zauważył dziennikarz „Do Rzeczy” – fanpage’e zniknęły z internetu akurat przed Marszem Niepodległości.Facebook jest bardzo niekonsekwentny w walce z mową nienawiści. Wskazuje na to fakt, że strona szkalująca św. Jana Pawła II („Jan Paweł II gwałci małe dzieci”) – zdaniem pracowników firmy – nie naruszała standardów społeczności. Sylwia de Weydenthal zatrudniona na stanowisku client partner mówiła wówczas, że „rozumie całkowicie, że taka treść może być dla katolików nieprzyjemna, jednak Facebook nie ma wiedzy, czy ta opinia jest prawdą czy nie”. W odpowiedzi na te słowa internauci założyli stronę „Sylwia de Weydenthal gwałci małe dzieci” i jak się okazało w tym wypadku Facebook nie miał problemu z usunięciem fanpage’a. Facebook usuwanie treści prawicowych bardzo często ma tłumaczyć kwestiami technicznymi lub po prostu pomyłką. Dziennikarzy „Do Rzeczy” zastanawia fakt, że na portalu cały czas znajdują się profile Komunistycznej Partii Polskiej i Komunistycznej Młodzieży Polskiej. Profile te funkcjonują na Facebooku pomimo ustawowego zakazu propagowania komunizmu. Miejsca dla ONR czy NOP już zabrakło, bo jak poinformowały władze portalu: „Uważamy, że organizacje te otwarcie propagują poglądy rasistowskie, antysemickie i homofobiczne”.Jak dodaje dziennikarz tygodnika, cenzura nie dotyczy jedynie organizacji skrajnie prawicowych. „Fanpage’e kojarzone z bardziej umiarkowaną prawicą są nieustannie nękane przez administratorów portalu społecznościowego” – podkreślił.",,
Trump o atakach na Arabię Saudyjską: USA nie obiecały obrony,"Prezydent Donald Trump oświadczył, że USA mają wiele możliwości, jeśli chodzi o reakcję na sobotnie ataki na saudyjskie rafinerie, o które podejrzewa Iran. Odmówił podania konkretnych informacji i zastrzegł, że nie obiecał Arabii Saudyjskiej ochrony.","Szef Pentagonu Mark Esper, który w poniedziałek rozmawiał telefonicznie z saudyjskim następcą tronu Muhammadem ibn Salmanem, zapewnił jednak księcia o pełnym wsparciu Waszyngtonu dla Rijadu po sobotnich atakach.Esper napisał na Twitterze, że poinformował księcia Muhammada, iż armia amerykańska pracuje wraz z sojusznikami nad przygotowaniem stosownej odpowiedzi na ten „bezprecedensowy atak”.Minister obrony USA wyjaśnił też, że uczestniczył wcześniej w specjalnym spotkaniu w Białym Domu z udziałem prezydenta i wysokiej rangi członków administracji, poświęconym sobotnim atakom.Teheran zaprzeczaTrump napisał wcześniej na Twitterze, że nie wierzy w zaprzeczenia Iranu dotyczące sobotnich ataków na saudyjskie rafinerie. USA i Arabia Saudyjska oskarżyły Iran o to, że stał za tymi atakami, czemu władze w Teheranie zaprzeczają.Celem sobotnich ataków były instalacje naftowe koncernu Aramco w Bukajk i Churajs na wschodzie Arabii Saudyjskiej. Do ataków przyznał się wspierany przez Iran rebeliancki ruch Huti, walczący w Jemenie z siłami rządowymi; te z kolei wspiera koalicja pod przywództwem Arabii Saudyjskiej. Huti twierdzą, że do ataków użyli dronów.Wysoki rangą urzędnik amerykański w rozmowie z agencją Reutera mówił jednak, że zakres i precyzja ataków wskazują, że zostały one przeprowadzone z Iranu, a nie z Jemenu.",,
"Plan minimum: przegrać wybory, utrzymać władzę w PO. Dlaczego Schetyna nie będzie drugim Kaczyńskim","Lider usuwa się w cień i wskazuje kandydatkę na premiera. Brzmi znajomo, prawda? Taki manewr zastosował w 2015 r. prezes PiS. Kseruje to Grzegorz Schetyna, który chciałby być drugim Jarosławem Kaczyńskim i za namową PR-owców wskazał Małgorzatę Kidawę-Błońską jako kandydata na premiera. 40 dni przed wyborami… Dlaczego mu się nie uda?","Pomysł z Małgorzatą Kidawą-Błońską jako kandydatką Koalicji Obywatelskiej sam w sobie nie jest zły. Wieloletnia posłanka i marszałek, znana raczej jako polityk niezacietrzewiony, gotowy do dialogu - na tle całego gwiazdozbioru KO to już jest duże osiągnięcie. Z pewnością jedną z przyczyn takiego posunięcia jest chęć ocieplenia wizerunku obozu antypis.  „Wyborcy partii opozycyjnych żywią bardziej negatywne uczucia, w większym stopniu dehumanizują i mają mniejsze zaufanie do swoich oponentów politycznych niż zwolennicy PiS” - czytamy w raporcie Centrum Badań nad Uprzedzeniami pt. „Polaryzacja polityczna w Polsce. Jak bardzo jesteśmy podzieleni?” autorstwa Pauliny Górskiej. To co było oczywiste dla każdego obiektywnego obserwatora życia publicznego w Polsce, powoli dociera również do radykałów.„Skłonność do odczłowieczania drugiej strony, jest większa u... zwolenników opozycji niż u zwolenników obecnej władzy. To może być szok dla tej części społeczeństwa, która chce uważać się za inteligencką i obytą” – piszą aktywistki lewicowe z „Dziewuchy Dziewuchom”. Dotarło to również do Grzegorza Schetyny, choć potrzeba było do tego spotkań z PR-owcami, po których zrozumiał, że musi się schować, bo jest zwyczajnie niewiarygodny, nie tylko dla wyborców Prawa i Sprawiedliwości, ale również dla wyborców opozycji.Dlaczego? Powodów jest kilka, ale jednym z nich jest właśnie polityka nienawiści, wyrażona w obietnicy bycia totalną opozycją, którą złożył kilka lat temu. To przecież nie kto inny, tylko Grzegorz Schetyna miesiąc po zmianie władzy w Polsce przykazał swoim działaczom: naszą polityką będzie ulica i zagranica. Jeśli ktoś, kto przez ostatnie lata miał do zaproponowania tylko wojnę, w rankingach wiarygodności i zaufania leci na łeb na szyję – nagle, za pięć dwunasta wyciąga z kapelusza nieznaną szerzej posłankę z hasłem „Polska bez nienawiści”, to trudno spodziewać się, że przekona nawet swoich wyborców. Tego typu decyzji nie dokonuje się z dnia na dzień, a dokładnie sześć tygodni przed wyborami. Jeśli przez ostatnie lata non-stop słyszeliśmy od polityków antypis, że oddanie stanowiska premiera Beacie Szydło, a później Mateuszowi Morawieckiemu to dowód na tchórzostwo lidera, to jak Schetyna chce w 40 dni przekonać Polaków, że w jego wykonaniu taki ruch to dowód na wiarygodność jego i całego obozu? Zastanawiając się, czy kserowanie prezesa Kaczyńskiego przyniesie przewodniczącemu Schetynie sukces, warto przypomnieć sobie jak to było z Beatą Szydło. Prawo i Sprawiedliwość, przed listopadem 2015 r. największa partia opozycyjna przed wyborami wykonała kilka ruchów. Najpierw zjednoczyła prawicę, zawierając sojusz z ugrupowaniami Zbigniewa Ziobry i Jarosława Gowina. Następnie (11 listopada 2014 r.) wystawiła jako kandydata na prezydenta „nową twarz”, czyli Andrzeja Dudę. Jego kampanią jako szefowa sztabu kierowała Beata Szydło i to właśnie wtedy zaczęła pracować na zaufanie i polityczną rozpoznawalność. Po wygranych wyborach w maju 2015 r. była obok Andrzeja Dudy symbolem zwycięstwa. To ważny element psychologiczny. Jej wystawienie na premiera było więc naturalne i zrozumiałe dla wyborców. Jarosław Kaczyński przedstawił jej kandydaturę w czerwcu 2015 r., więc on i cały obóz Zjednoczonej Prawicy miał cztery miesiące, żeby ten ruch wytłumaczyć i przekonać do niego Polaków. Beata Szydło miała czas i możliwości, żeby się zaprezentować, co ostatecznie – oczywiście obok innych czynników – przyniosło PiS historyczny sukces. Polacy w polityce cenią sobie spokój. Przyznał to dziś również Grzegorz Schetyna, prezentując Małgorzatę Kidawę-Błońską, jako kandydatkę Koalicji Obywatelskiej na premiera. Czy jednak komukolwiek ze spokojem kojarzy się taka nagła decyzja na sześć tygodni przed wyborami? Czy ze spokojem kojarzą się nagłe zmiany kierunku przekazu z wojny totalnej na „Polska wolna bez nienawiści”? I to jeszcze z Krzysztofem Brejzą jako szefem sztabu wyborczego, na pierwszej linii frontu? Czy nagłe zmiany liderów list wyborczych, przesuwanie polityków z list sejmowych na listy senackie jak pionki na szachownicy podnoszą wiarygodność formacji? Czy zaufanie wyborców wzbudzają ciągłe zmiany barw w ramach Koalicji Europejskiej? Raz jest w niej PSL i SLD, a później, gdy w eurowyborach nie wyszło to Schetyna wypycha z niej Władysława Kosiniaka-Kamysza i Włodzimierza Czarzastego. Raz koalicja Schetyny chce być lewicowa, idzie pod sztandarami LGBT, a później przebiera się w szaty przedstawiciela rozsądnego centrum, mając ciągle na pokładzie Katarzynę Lubnauer i lewicowego radykała Barbarę Nowacką. Nie oszukujmy się. Grzegorz Schetyna to wytrwany gracz polityczny i jego celem dziś nie jest wiarygodność i wygranie wyborów. On nie myśli o październiku, tylko o grudniu, gdy planowane są wybory na następną kadencję przewodniczącego PO. To z tego powodu rozstał się z PSL i SLD, które ograniczyły liczbę potencjalnych mandatów dla partyjnych baronów. Również z powodu chęci utrzymania się u władzy w partii Schetyna zaczął „grillować” Donalda Tuska za aferę hazardową, Amber Gold, podniesienie podatków, podniesienie wieku emerytalnego (które nazwał „błędem”), czy przejęcie pieniędzy z OFE. Z tego samego powodu tak, a nie inaczej ułożył partyjne listy wyborcze. Co mu zostało? Obronić się przed nieuniknionym, byciem twarzy wyborczej porażki. Krótko przed wyborami zrozumiał, że pomóc może mu w tym wystawienie popularnej w partii posłanki, której po wyborach wyznaczy mało przyjemne zadanie – tłumaczenie się z przegranej. Przyjdzie niedziela 13 października, opadnie kampanijny kurz i w poniedziałek usłyszymy, że Małgorzata Kidawa-Błońska zrobiła swoje, Małgorzata Kidawa-Błońska może odejść.",,
Nowa limuzyna Putina. W przyszłym roku zastąpi mercedesa,"W 2018 roku w Rosji odbędą się wybory prezydenckie. Władimir Putin planuje je wygrać z miażdżącą przewagą. Trwają szeroko zakrojone przygotowania do nowej kadencji. Wiadomo już, że prezydent będzie jeździć nową superlimuzyną. Pojazd jest całkowicie rosyjskim produktem i powstaje pod nadzorem samego Putina. Gdy zadebiutuje, używany teraz przez włodarza Rosji specjalny model mercedesa pójdzie w odstawkę.","Na razie gotowy jest prototyp i rzecznik Kremla Dimitrij Pieskow informuje, że Putin siedział już za jego kierownicą.    Auto jest luksusową wersją SUV-a i ma linię podobną do pojazdów marki Bentley i Rolls Royce.     Jak informuje były dyrektor rosyjskiego motoryzacyjnego instytutu badawczego Nami Maxim Nagajcew, prezydent Rosji osobiście wybrał projekt auta, który mu się najbardziej podobał. Nazwano je kortez. Maszyna powstaje na zamówienie rosyjskiego ministerstwa handlu i przemysłu.",,
USA wydalają akredytowanych przy ONZ kubańskich dyplomatów,"Stany Zjednoczone wydaliły dwóch akredytowanych przy ONZ kubańskich dyplomatów – poinformowała na Twitterze rzeczniczka Departamentu Stanu Morgan Ortagus. Wyjaśniła, że powodem tej decyzji były „działania podważające bezpieczeństwo narodowe USA”.","– Poprosiliśmy dwóch członków kubańskiej misji przy ONZ o opuszczenie Stanów Zjednoczonych. Byli oni zaangażowani w działania podważające bezpieczeństwo narodowe USA – oświadczyła Ortagus.Zdaniem Departamentu Stanu obaj dyplomaci „nadużywali” praw, wynikających z ich pobytu w Stanach Zjednoczonych; zostali oskarżeni o „próbę przeprowadzenia operacji destabilizacji”. Rzeczniczka podkreśliła, że „przemieszczanie się po Stanach Zjednoczonych wszystkich członków stałej misji Kuby przy ONZ będzie teraz ograniczone głównie do wyspy Manhattan”, gdzie znajduje się siedziba ONZ. Stosunki dyplomatyczne na linii Waszyngton – Hawana wyraźnie się ochłodziły za kadencji prezydenta UDA Donalda Trumpa, który jest zwolennikiem odsunięcia od władzy dyktatora Wenezueli Nicolasa Maduro. Hawana z kolei jest sojusznikiem Caracas i zdecydowanie popiera wenezuelski reżim. W czerwcu 2017 r. Trump unieważnił „z efektem natychmiastowym” większość pojednawczych inicjatyw wobec komunistycznego reżimu na Kubie podjętych za rządów jego poprzednika, Baracka Obamy. Aby zachować możliwość negocjowania z Kubą, prezydent USA nie zerwał jednak stosunków dyplomatycznych z Hawaną, które za rządów Obamy przywrócono do szczebla ambasad.",,
Prezes PiS spotkał się z przedstawicielami włoskiej partii Fratelli d'Italia,Prezes PiS Jarosław Kaczyński spotkał się w siedzibie partii z przedstawicielami włoskiego ugrupowania Fratelli d'Italia. Rozmowa dotyczyła m.in. możliwych sojuszy po wyborach do Parlamentu Europejskiego.,"Europosłowie PiS i europosłowie Fratelli d'Italia są członkami frakcji Europejskich Konserwatystów i Reformatorów (EKR). W spotkaniu przy ul. Nowogrodzkiej poza prezesem PiS wzięli udział szefowa Fratelli d'Italia Giorgia Meloni i europoseł Ryszard Legutko. – Rozmowa dotyczyła głównie nadchodzących wyborów do Parlamentu Europejskiego i potencjalnej możliwości współpracy po wyborach – powiedziało źródło zbliżone do kierownictwa partii. – Przedstawiciele Fratelli d'Italia liczą, że mimo niekorzystnych dla nich sondaży ich partii uda się wejść do PE, stąd rozmawiano o potencjalnej współpracy w następnej kadencji PE – podaje źródło.",,
Exit poll: Urzędujący prezydent Rumunii ponownie wybrany,"Dotychczasowy prezydent Rumunii Klaus Iohannis, wywodzący się z Partii Narodowo-Liberalnej (PNL), wygrał w niedzielę II turę wyborów prezydenckich. Jak  wynika z sondaży exit poll zdobył on od 64 do 66,5 proc. głosów.","Iohannis zwyciężył z łatwością i zgodnie z oczekiwaniami – komentuje Reuters, powołując się na sondaże exit poll. Jego rywalka, była premier Viorica Dancila, kandydatka Partii Socjaldemokratycznej (PSD), uzyskała około 33,5 proc. głosów. W pierwszej turze Iohannis  zdobył 37,8 proc. głosów, a jego rywalka 22,3 proc. Urzędujący prezydent urodził się w Sybinie, jednym z ważniejszych miast Trensylwanii. W latach 2000-2014 był burmistrzem tego miasta. Pochodzi z mniejszości niemieckiej,  przez długi czas był liderem Demokratycznego Forum Niemców w Rumunii.",,
Napieralski ześle Kalisza  do Senatu?,"W przyszłorocznych wyborach parlamentarnych Ryszard Kalisz może znaleźć się nie na listach do Sejmu, ale do Senatu – ustalił portal tvp.info. To kara za nieposłuszeństwo wobec szefa SLD Grzegorza Napieralskiego.",,,
Kaczyński: Rozstrzygający bój o przyszłość odbędzie się na jesieni i musimy też zwyciężyć,"Rozstrzygający bój o przyszłość naszej ojczyzny odbędzie się na jesieni i musimy też zwyciężyć, i to jeszcze bardziej zwyciężyć niż teraz – mówił po ogłoszeniu sondażowych wyników wyborów do PE prezes PiS Jarosław Kaczyński.","Według IPSOS w wyborach do PE PiS uzyskał 42,4 proc. głosów; Koalicja Europejska – 39,1 proc.; Wiosna – 6,6 proc.; Konfederacja – 6,1 proc. PiS obejmie 24 mandaty; Koalicja Europejska – 22 ; Wiosna Roberta Biedronia – 3; Konfederacja – trzy mandaty.Prezes PiS dziękował szefowi sztabu partii europosłowi Tomaszowi Porębie, doradcom i socjologom. – Dzisiaj jest bardzo ważny dzień, trzeba go docenić, docenić także autonomiczną wartość naszego zwycięstwa w tych wyborach. Przed naszymi europarlamentarzystami ogromne zadanie, ale trzeba też pamiętać, że rozstrzygający bój o przyszłość naszej ojczyzny odbędzie się na jesieni – oświadczył Kaczyński.– Wygraliśmy, ale wygraliśmy w takim stosunku, który musi nas skłaniać do jednego – do bardzo ciężkiej pracy przed wyborami parlamentarnymi – mówił lider PiS podczas wieczoru wyborczego.Kaczyński podkreślił, że premier Mateusz Morawiecki i wicepremier Beata Szydło, to „dwie osoby, które wzięły na siebie ogromną część ciężaru tej kampanii”. Dziękował wszystkim, którzy wzięli udział w wyborach i w szczególności wyborcom PiS, którzy – jak mówił – poparli działania rządu i perspektywę kontynuacji polityki PiS.– To co prawda z punktu widzenia władzy w Polsce tylko zapowiedź, ale dobra zapowiedź, ale jeszcze raz powtarzam – osiągnęliśmy bardzo dużo, ale to za mało, za mało, za mało – tak się zaczyna poemat pewnego poety wybitnego, nawet wielkiego, chociaż nie naszych poglądów i to ja też muszę tutaj powtórzyć, po prostu dlatego, że musimy uzyskać więcej – powiedział prezes PiS.– Chciałem powtórzyć, że to wszystko, co bardzo wielu Polaków boli, co szczególnie ostatnio było podnoszone, to wszystko, co jest traktowane jako zagrożenie, nie zostanie zrealizowane, nie stanie się, jeśli przy władzy będzie Prawo i Sprawiedliwość – podkreślił Kaczyński.– My jesteśmy gwarancją polskiej suwerenności, polskiej niezależności i polskiej drogi do przodu, w górę – oświadczył prezes PiS.– Chcielibyśmy, żeby to zrozumieli także i ci, którzy w tych wyborach oddali głosy na innych, nie na naszą listę wyborczą, ale także i ci, którzy w tych wyborach nie uczestniczyli – zaznaczył.",,
NSA Finlandii wydał orzeczenie w sprawie Nord Stream 2. Skargę złożyli polscy ekolodzy,"Najwyższy Sąd Administracyjny Finlandii utrzymał w mocy decyzję regionalnych władz kraju, które zgodziły się na poprowadzenie przez fińską wyłączną strefę ekonomiczną rurociągu Nord Stream 2. Odwołanie od tej decyzji złożyła zarejestrowana w Polsce Fundacja ClientEarth Prawnicy dla Ziemi.","Polska organizacja działająca w dziedzinie ochrony środowiska zaskarżyła do fińskiego NSA rozstrzygnięcie organów administracyjnych przyznające operatorowi Nord Stram 2 AG pozwolenie na poprowadzenie po dnie morza i następnie użytkowanie w fińskiej strefie ok. 370 km odcinka rurociągu gazowego. Sąd administracyjny w Vaasa pozostawił to odwołanie bez rozpoznania, uznając, że obszar działania organizacji nie obejmuje fińskiej wyłącznej strefy ekonomicznej. NSA Finlandii był innego zdania i zajął się rozpatrzeniem zażalenia, biorąc pod uwagę, że w statucie podmiotu skarżącego zostało określone, że działa na terenie „Rzeczpospolitej Polskiej oraz zagranicy”. Fundacja uważała, że w postępowaniu przed fińskimi władzami regionalnymi oddziaływanie projektu NS2 na środowisko, w tym na Bałtyk, zostało „źle zbadane”. Dodatkowo podkreślano, że wydana zgoda na budowę rurociągu nie jest uzasadniona z punktu widzenia polityki gospodarczej i energetycznej Unii Europejskiej, w tym przez dalsze uzależnienie od dostaw energii z zewnątrz oraz ze względu na unijne cele dotyczące polityki klimatycznej, w tym zmniejszenia udziału paliw kopalnych w produkcji energii.",,
„Nie można budować opozycji na bazie anty-PiS”,"– Polskie Stronnictwo Ludowe nie będzie ani totalną opozycją, ani z totalitarną władzą. Chce być partią racjonalną, bo taką jest od ponad 120 lat – powiedział w programie „Kwadrans polityczny” TVP1 były minister rolnictwa Marek Sawicki (PSL).  Ocenił, że wspólne listy ludowców z PO i Nowoczesną  w wyborach samorządowych nie są potrzebne.","Zapytany, czy wspólnota opozycji jest możliwa Marek Sawicki powiedział, że  „nie można budować czegoś na postawie anty-PiS, dlatego że sam PiS nie jest formacją trwałą”.  – Ciągle zapominamy, że jest to Zjednoczona Prawica złożona z trzech ugrupowań, że również Jarosław Gowin i Zbigniew Ziobro mają swoje ambicje; coraz częściej słychać, że chcą również samodzielności – powiedział były minister.   Jego zdaniem „jeśli  PiS nie będzie miało wrogów na zewnątrz i mocnej konkurencji, to zacznie się rozprowadzać od środka” . – Nie można budować w Polsce sytuacji dwupartyjnej, gdzie z jednej strony mamy PiS, a z drugiej anty-PiS przy opozycji tak bardzo różnorodnej; nie można do jednego worka wrócić skrajnych liberałów lewaków i jednocześnie konserwatystów  – powiedział Marek Sawicki. ",,
Awantura w Bastii. Pseudokibice i steward zaatakowali drużynę Rybusa,"Do incydentu z udziałem pseudokibiców i stewarda  doszło podczas meczu Ligue 1 Bastia – Lyon. Piłkarze Olympique zostali zaatakowani  i spotkania po pierwszej połowie już nie wznowiono. Po raz pierwszy od lutego w wyjściowej jedenastce drużyny Bruno Genesio zagrał Maciej Rybus, reprezentant Polski.","Jeszcze przed rozpoczęciem meczu pseudokibice gospodarzy wbiegli na boisko i zaatakowali m.in. bramkarza Olympique Lyon Anthony'ego Lopeza. Początek spotkania został opóźniony o prawie godzinę. Ostatecznie zawodnicy gości zgodzili się zagrać, ale pod warunkiem, że zostanie im zapewnione bezpieczeństwo.  Niestety do agresji wobec piłkarzy gości doszło także po gwizdku, kończącym pierwszą część gry. Zaczęło się od utarczki słownej   Anthony'ego Lopesa z jednym z ochroniarzy, a później inny ze stewardów próbował kopnąć schodzącego do szatni zawodnika ekipy z Lyonu. Nie obyło się bez szarpaniny i przepychanek. Według francuskich mediów, piłkarze z Lyonu byli już w autokarze i chcieli opuścić stadion, ale ze względów bezpieczeństwa na wniosek policji wrócili do szatni.",,
"„Polska potrzebuje 21 lat, by gospodarczo dogonić Niemcy”","Przy założeniu utrzymania wzrostu gospodarczego, polskie PKB na mieszkańca będzie takie jakie w krajach starej piętnastki UE za 14 lat, a Niemiec za 21 lat – wskazuje raport SGH, przygotowany na XXIX Forum Ekonomiczne w Krynicy-Zdroju.","Prof. Hanna Godlewska-Majkowska mówiła we wtorek, że w latach 1990-2018 Polska była liderem wzrostu gospodarczego w Europie Środkowo-Wschodniej. Średnia stopa wzrostu wyniosła rocznie 3,2 proc.Eksperci SGH dodali, że polski wzrost gospodarczy był trzykrotnie wyższy niż w krajach tzw. starej piętnastki.W raporcie czytamy, że Polska pod względem wysokości PKB per capita całkowicie zamknęła lukę rozwojową w stosunku do Grecji w 2015 roku, a pod koniec 2019 prawdopodobnie wyprzedzi Portugalię.– Przy założeniu utrzymania się przeciętnych tendencji wzrostowych, Polska będzie potrzebowała 14 lat do osiągnięcia średniego poziomu dochodu na mieszkańca starej piętnastki oraz 21 lat, aby doścignąć Niemcy – powiedziała Godlewska-Majkowska.",,
PiS wybrał liderów list wyborczych do PE. Są niespodzianki,"Prawo i Sprawiedliwość przedstawiło czołówki list do Parlamentu Europejskiego. Wśród nich znaleźli się Beata Szydło, Joachim Brudziński, Joanna Kopcińska, Witold Waszczykowski.","Komitet Polityczny PiS debatował ponad dwie godziny; w spotkaniu wzięli udział m.in. prezes PiS Jarosław Kaczyński, premier Mateusz Morawiecki, wicepremierzy Beata Szydło i Piotr Gliński, a także marszałkowie Sejmu i Senatu Marek Kuchciński i Stanisław Karczewski. Na Nowogrodzką przybyli też szef gabinetu politycznego premiera Marek Suski, szef klubu PiS, wicemarszałek Sejmu Ryszard Terlecki, rzeczniczka partii, wicemarszałek Sejmu Beata Mazurek, minister spraw wewnętrznych Joachim Brudziński, minister obrony Mariusz Błaszczak, minister pracy Elżbieta Rafalska, wiceprezes partii, były minister obrony narodowej Antoni Macierewicz. Decyzję Komitetu Politycznego dot. „jedynek” i „dwójek” przedstawiła dziennikarzom rzeczniczka PiS Beata Mazurek. – Przeanalizowaliśmy wszystkie okręgi i kandydatów, i tych kandydatów mamy więcej niż miejsc, więc potrzebujemy odrobinę czasu, by te listy doprecyzować. Są okręgi takie, które już w zasadzie zostały zaakceptowane w całości, ale chcemy te listy przedstawiać całe – powiedziała rzeczniczka PiS. Jak dodała, eurodeputowany Tomasz Poręba decyzją Komitetu Politycznego PiS został jednogłośnie wybrany szefem sztabu w kampanii do PE. Zgodnie z decyzją Komitetu szef MSWiA Joachim Brudziński będzie „jedynką” w wyborach do PE w okręgu zachodniopomorskim, wicepremier Beata Szydło – w małopolsko-świętokrzyskim, europoseł Jacek Saryusz-Wolski – w Warszawie, a wicemarszałek Senatu Adam Bielan na Mazowszu. Beata Mazurek będzie „dwójką” w wyborach do PE z Lubelskiego, wiceminister kultury Jarosław Sellin – z Pomorza, były minister rolnictwa Krzysztof Jurgiel – z Podlaskiego i Warmińsko-Mazurskiego, a minister Beata Kempa – z Dolnośląskiego i Opola. Poseł Tomasz Latos będzie „dwójką” w Kujawsko-Pomorskiem, europoseł Ryszard Czarnecki – w Warszawie, wicemarszałek Senatu Maria Koc – na Mazowszu, rzeczniczka rządu Joanna Kopcińska – w Łodzi, wiceminister inwestycji i rozwoju Andżelika Możdżanowska – w Wielkopolsce, poseł Bogdan Rzońca – w woj. podkarpackim, europoseł Ryszard Legutko wystartuje z okręgu Małopolska-Świętokrzyskie, wiceminister energii Grzegorz Tobiszowski – ze Śląska, europoseł Czesław Hoc – z okręgu Zachodniopomorskie-Lubuskie. Beata Szydło po posiedzeniu Komitetu Politycznego powiedziała, że kandydaci PiS walczą o jak najlepszy wynik dla partii, by zwyciężyć. – I wierzę, że ta drużyna zrobi rzeczywiście dobry rezultat, a chcemy w Europarlamencie załatwić dużo ważnych spraw dla Polski, i dlatego jak państwo widzicie, to są naprawdę mocne kandydatury. Pozostałe, które niebawem będą państwu przedstawione, również są mocnymi kandydaturami i naszym celem jest zwycięstwo – i w tych wyborach i tych jesiennych – mówiła Szydło. Ryszard Czarnecki powiedział, że PiS będzie miało „bardzo mocną drużynę ze świetnymi liderami list we wszystkich okręgach”. Pytany o dużą liczbę ministrów na liście powiedział, że „osoby te są znane a jednocześnie pokazały swoją skuteczność”. – Myślę że na pewno są to naturalni liderzy list i na pewno sporo głosów padnie na nich. Wydaje mi się, że jest to drużyna silniejsza od tej, którą była pięć lat temu w wyborach europejskich – dodał Czarnecki.",,
Nawalny chce lustracji Rosjan i referendum na Krymie,Aleksiej Nawalny wezwał do przeprowadzenia w Rosji lustracji. Lider rosyjskiej opozycji opowiedział się też za zorganizowaniem na Krymie kolejnego referendum.,"Opozycyjny polityk zapowiedział, że jeśli obejmie urząd lidera państwa, to ogłosi referendum na zaanektowanym Krymie. – Bez dwóch zdań, to, co zdarzyło się w 2014 roku, było bezprawne – oświadczył Aleksiej Nawalny. Przypomniał, że obecnie na zaanektowanym półwyspie mieszka ponad dwa mln osób z rosyjskimi paszportami. – I tego się nie da już cofnąć – dodał Aleksiej Nawalny jednocześnie sugerując konieczność przeprowadzenia, jak się wyraził „absolutnie uczciwego referendum”. Rosyjscy obrońcy praw człowieka od dawna alarmują, że Rosja na Krymie prowadzi politykę represji wobec osób, które nie akceptują aneksji i czują się związane z Ukrainą. Dotyczy to przede wszystkim mniejszości tatarskiej. Część tatarskich liderów uciekła na Ukrainę, a lokalni działacze są przetrzymywani w aresztach i pod różnymi pretekstami skazywani na kary wieloletniego pozbawienia wolności.",,
Martyniuk nie startuje w wyborach. A do NIK?,"Poseł SLD Wacław Martyniuk nie znajdzie się na listach wyborczych partii w zbliżających się wyborach parlamentarnych. – Mam wewnętrzne przekonanie, że wszystko najlepsze, co mogłem zrobić w Sejmie, już zrobiłem – tłumaczy portalowi tvp.info. Od miesięcy mówiło się o konflikcie Martyniuka z szefem SLD Grzegorzem Napieralskim.",,,
Siwiec na prezydenta?,"Dziś wieczorem SLD ma ogłosić nazwisko kandydata w wyborach prezydenckich. Jak pisaliśmy we wtorek, wiele wskazuje na to, że będzie nim eurodeputowany Marek Siwiec.  Wcześniej na „giełdzie” kandydatów lewicy pojawiał się także prezydent Krakowa Jacek Majchrowski, Włodzimierz Cimoszewicz, a ostatnio także Ryszard Kalisz i szef SLD Grzegorz Napieralski, choć ten deklaruje, że nie planuje startu w wyborach.","W katastrofie smoleńskiej SLD stracił swojego kandydata na prezydenta  wicemarszałka  Sejmu Jerzego Szmajdzińskiego.  Zginęły również dwie inne potencjalne kandydatki Sojuszu – Jolanta Szymanek-Deresz i Izabela Jaruga-Nowacka. Tymczasem 26 kwietnia  mija termin zgłaszania i rejestrowania kandydatów w wyborach prezydenckich.W czwartek o godzinie 18 przy Rozbrat zbierze się zarząd SLD.   – Wieczorem ogłoszona zostanie decyzja członków zarządu w sprawie kandydata partii na prezydenta –   mówi Tomasz Kalita, rzecznik Sojuszu. Nie chce jednak wdawać się w spekulacje na ten temat.   – Pojawiające się w mediach informacje to tylko spekulacje –   przekonuje. Jednak według nieoficjalnych informacji, do których już we wtorek dotarł  portal tvp.info, kierownictwo SLD najprawdopodobniej wystawi w wyborach prezydenckich eurodeputowanego Marka Siwca. Zastąpi on zmarłego w katastrofie pod Smoleńskiem kandydata lewicy Jerzego Szmajdzińskiego. Marek Siwiec zadeklarował, że nie odmówiłby startu w wyborach prezydenckich, jeśli – jak podkreślił – „koledzy by uznali, że jest tonajlepsze rozwiązanie”. Zastrzegł jednak, że inicjatywę w tej sprawie ma szef partii.    – Nie mówię „nie”. Biorąc pod uwagę sytuację, w jakiej znalazła się moja partia, żaden z kolegów nie postąpiłby pewnie inaczej  –  dodaje Siwiec. Na „giełdzie” kandydatów lewicy pojawiał się już prezydent Krakowa Jacek Majchrowski (który ofertę odrzucił), Włodzimierz Cimoszewicz (który również nieoficjalnie ofertę odrzucił), a także Ryszard Kalisz. Część polityków Sojuszu jako naturalnego kandydata wskazuje szefa partii Grzegorza Napieralskiego.  Napieralski nie planuje jednak startu,  mówił już o tym kilkakrotnie w tym tygodniu. Liderzy SLD nie przewidują ponadto poparcia kandydatury b. lidera PO Andrzeja Olechowskiego.  – Olechowski to godna kandydatura, ale jest postrzegany przez SLD jako konserwatywny liberał i choć jako taki może budzić sympatię, nie może być kandydatem Sojuszu –  zaznaczyła wiceprzewodnicząca partii Katarzyna Piekarska. Siwiec przez wiele lat pracował w Kancelarii Prezydenta u boku Aleksandra Kwaśniewskiego. W 1997 r. został powołany na stanowiska szefa Biura Bezpieczeństwa Narodowego. W 2004 r. został europosłem, potem w 2009 r. wywalczył ponownie mandat deputowanego. W poprzedniej kadencji był wiceprzewodniczącym PE. W Brukseli specjalizuje się m.in. w tematyce Europy Wschodniej.",,
Suski: Reakcja na sprawę KNF była natychmiastowa. Służby działają prawidłowo,"– Akcja była natychmiastowa. W ciągu 24 godzin zostało wszczęte śledztwo. Premier zwołał naradę służb, przewodniczący KNF złożył dymisję, która została przyjęta – mówił w programie „Woronicza 17” szef gabinetu politycznego premiera Marek Suski. Politycy w TVP Info komentowali sprawę nagrania byłego już przewodniczącego KNF, na którym miały paść propozycje korupcyjne.","„Gazeta Wyborcza” napisała w ubiegłym tygodniu, że według właściciela Getin Noble Banku Leszka Czarneckiego, przewodniczący Komisji Nadzoru Finansowego w marcu 2018 r. zaoferował przychylność dla tego banku w zamian za około 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF. We wtorek Marek Chrzanowski złożył dymisję z funkcji przewodniczącego KNF. Premier Mateusz Morawiecki dymisję przyjął.Do sprawy w „Woronicza 17” odnieśli się politycy. Zdaniem Pawła Sałka z kancelarii prezydenta działanie ws. KNF i Chrzanowskiego było „sprawne i oparte na właściwych przepisach unijnych”. Jak wskazywał Sałek, podjęte czynności wynikały wprost z przepisów prawa UE.Jak mówił minister Marek Suski „w przeciwieństwie do sprawy Amber Gold, gdzie państwo i premier nie zadziałały dobrze dziś państwo jest odpowiedzialne”. – Dziś państwo nie mówi „ co nas obchodzi, że obywatele stracą pieniądze?” – powiedział Suski i wskazywał, że działania premiera i służb mu podległych są nakierowane na bezpieczeństwo finansowe Polski i jej obywateli. – Komisja śledcza powoływana jest wtedy, kiedy pastwo nie radzi sobie ze sprawą. Tutaj jest natychmiastowa reakcja, prokuratura zaczęła działać, premier zmobilizował służby. Rozpoczęte zostały intensywne działania – mówił Suski pytany o to, czy w sprawie powinna zostać powołana sejmowa komisja śledcza. Zdaniem senatora PSL Jana Filipa Libickiego „sprawa jest poważna, bo premier powołał do jej zbadania wszystkie służby. – Premier przypuszczał, że to jest sprawa szersza, że dotyczy także innych osób i chciał sprawdzić, ile osób jest w tą sprawę włączonych – uważa Libicki. Jego zdaniem komisja śledcza do zbadania sprawy KNF powinna powstać. – Spodziewałam się, że cały ciężar zostanie przerzucony na biznesmena Czarneckiego. Najważniejsze osoby z kręgu sprawy KNF powinny zostać przesłuchane. Myślę, że jest teraz bardzo gorące szukanie kozła ofiarnego wśród polityków PiS – mówiła Joanna Schmidt z partii Teraz!.Z kolei zdaniem posła Kukiz’15 Tomasza Rzymkowskiego „afera KNF to nieporównywalnie większa sprawa niż afera Amber Gold”. – Ta grupa kapitałowa Czarneckiego – jej pasywa są na poziomie 40-45 miliardów zł, a Amber Gold to jest miliard złotych – wskazywał.  – Ja uważam że należy tą sprawę dokładnie wyjaśnić, bo w grę wchodzi kwestia bezpieczeństwa obrotu na rynku kapitałowym w Polsce. To patologia, której jeszcze do końca nie poznaliśmy. Podejrzewam że ta sprawa będzie jeszcze długo grzana. Moim zdanie komisja śledcza tego nie wyjaśni. Powinni być zaproszeni audytorzy międzynarodowi, by uwiarygodnić, że polski system bankowy, że polski nadzór nad rynkiem finansowym jest stabilny – stwierdził Rzymkowski. Do sprawy odniosła się również Anna Żukowska z SLD. – Mam nadzieję, że PiS będzie miało na tyle poczucia moralnej odpowiedzialności i odwagi, że powoła komisję śledczą w sprawie – mówiła Żukowska.",,
Cristiano Ronaldo strzelił już 700 goli. I będzie więcej,W przegranym 1:2 meczu Portugalii z Ukrainą w eliminacjach EURO 2020 Cristiano Ronaldo strzelił honorowego gola dla mistrzów Europy. To już 700. bramka tego znakomitego napastnika w karierze. Na snajperskiej liście wszech czasów Ronaldo jest szósty.,"– Nie szukam rekordów, to rekordy szukają mnie – powiedział po meczu z Ukrainą Cristiano Ronaldo. – To piękny moment w mojej karierze, ale też i gorzki, ponieważ nie odnieśliśmy zwycięstwa. Graliśmy dobrze, ale nie wygraliśmy – ocenił Portugalczyk.Ronaldo zdobył w 95. bramkę w drużynie narodowej. Dla Sportingu Lizbona, w którym zaczynał profesjonalna karierę, strzelił pięć goli. Potem dołożył 118 bramek dla Manchesteru United, 450 dla Realu Madryt i 32 dla Juventusu Turyn. Jest najlepszym w historii strzelcem w Lidze Mistrzów, z dorobkiem 127 trafień.Według portalu rsssf.com Portugalczyk jest  szóstym piłkarzem w historii, który zdobył 700 bramek. Prowadzi Josef Biscan, który dla Austrii i Czechosłowacji strzelił 805 goli. Pozostałe miejsca na podium zajmują Brazylijczycy: Romario (772) i Pele (767). Nasz najlepszy snajper, Robert Lewandowski ma na koncie 371 goli.",,
Peru: 800 tys. osób na marszu w obronie życia,"800 tys. Peruwiańczyków wzięło udział w Marszu dla Życia. 
W skierowanym do nich przesłaniu biskupi skrytykowali organizacje, które otrzymują duże wsparcie finansowe na umacnianie działań proaborcyjnych, mimo że konstytucja tego kraju chroni życie nienarodzonych.","„Jest sprzecznym i niespójnym fakt, że gdy społeczeństwo peruwiańskie walczy z przestępstwami, zabójstwami, porwaniami, przemocą względem kobiet i szuka sposobu na położenie kresu zbrodniom, są jeszcze ruchy i organizacje z wielkimi środkami finansowymi, które wspierają działania przeciw poczętemu życiu, choć jest ono całkowicie niewinne i bezbronne, nie może się bronić przeciw agresorom” – napisali biskupi z Konferencji Episkopatu Peru. W przesłaniu skierowanym do uczestników marszu dla życiaprzypomnieli, że podstawowym prawem każdego człowieka jest prawo do życia, bo ono stanowi fundament i podstawę dla innych praw. Ponadto życie ludzkie nie może zależeć od decyzji człowieka.",,
Trump grozi kolejnymi cłami. Tym razem na auta z Europy,"Donald Trump zagroził wprowadzeniem 20-procentowych ceł na samochody z Unii Europejskiej. Prezydent USA oświadczył, że cła ochronne wejdą w życie, jeśli Unia Europejska nie zniesie barier handlowych na amerykańskie produkty.","Donald Trump napisał na Twitterze, że Unia Europejska dawno temu nałożyła cła i bariery handlowe, które uderzają w amerykańskie firmy i pracowników. „Jeśli te taryfy i bariery nie zostaną wkrótce zniesione, nałożymy 20% cła na ich samochody sprowadzane do USA. Produkujcie je tutaj” – oświadczył amerykański prezydent, który wcześniej wielokrotnie narzekał na bariery celne w Unii Europejskiej na amerykańskie produkty. Sekretarz handlu Willbur Ross poinformował w tym tygodniu Kongres, że jego resort analizuje, czy import zagranicznych samochodów i części do aut zagraża bezpieczeństwu narodowemu Stanów Zjednoczonych.",,
Tymochowicz doradzi SLD,"Piotr Tymochowicz – specjalista od wizerunku, który wcześniej doradzał m.in. Andrzejowi Lepperowi i
Januszowi Palikotowi będzie partnerem SLD.  Sojusz i Tymochowicz mają przygotować kilka projektów –
pierwszym z nich będzie „Kuźnia liderów”.","Tymochowicz spotkał się w środę w Sejmie z szefem SLD Leszkiem Millerem. – Rozpoczynamy z Piotrem Tymochowiczem ścisłą współpracę – pod hasłem „nowegootwarcia” chcemy zachęcić środowiska oraz ludzi, którzy stali obok SLD,którzy nigdy się nie angażowali w projekty polityczne, by przystąpili do nas – poinformował na konferencji prasowej w Sejmie rzecznik Sojuszu DariuszJoński.SLD ma w planach – przy wsparciu Tymochowicza – realizację kilku inicjatyw.Pierwszą z nich ma być „Kuźnia liderów”, która ruszy już w maju.  – „Kuźnialiderów” to przede wszystkim nowa nadzieja i nowe otwarcie na szereg nowychkręgów dla ludzi, którzy już czują i wiedzą, ale i dla tych, którzy niewiedzą, że mają serce po lewej stronie – mówił Tymochowicz.Jak dodał, chodzi o pokazanie, że można „coś zrobić dla młodych, ambitnychludzi”.  – Może nawet niekoniecznie tylko młodych, ale tych, którzy lokalniechcą coś osiągnąć czy chcą mieć realny wpływ na rzeczywistość. A kto możemieć realny wpływ na rzeczywistość? Oczywiście liderzy – zaznaczył nowyekspert Sojuszu.W jego ocenie „prawdziwa lewica” jest po stronie SLD.  – Tutaj nie ma żadnychgier, pozorów, żadnej walki personalnej – powiedział Tymochowicz. Jegozdaniem jednak SLD potrzebny jest „nowy powiew nowych inicjatyw, nowychnadziei”.Kuźnia ma również zajmować się headhuntingiem.  – Będzie wyławiać tych, którzysą najzdolniejsi, najbardziej perspektywiczni, a niekoniecznie ci znani,którzy byli prezydentem Polski, którzy się zasłużyli w szeregach partyjnych.To jest inicjatywa dla wszystkich, którzy chcą jednego – chcą mieć realnywpływ na polską rzeczywistość – podkreślił Tymochowicz.Specjalista zwrócił się też do Janusza Palikota, by pokazał zaświadczeniazdrowotne współpracującego z nim w ramach projektu Europa Plus byłegoprezydenta Aleksandra Kwaśniewskiego.  – Drogi Januszu, mam do ciebie apel:bądź konsekwentny. Jeżeli pokazywałeś „małpki” prezydenta Lecha Kaczyńskiego,to pokaż teraz zaświadczenia na temat odbytej terapii antyalkoholowejprezydenta Aleksandra Kwaśniewskiego – powiedział Tymochowicz.Jak podkreślił, ludzie powinni być transparentni.  – Lider musi być jak żonaCezara, musi być poza wszelkim podejrzeniem – zaznaczył ekspert.Zaapelował też, by Kwaśniewski pokazał rozliczenia finansowe.  –Zawszenarzekał na to, że emerytura prezydencka jest bardzo niska, że w zasadzie nanic nie ma pieniędzy, więc powinien okazać się transparentny – uważaTymochowicz. Na późniejszej konferencji prasowej Janusz Palikot powiedział, że rozstał sięz Tymochowiczem po kampanii w ostatnich wyborach parlamentarnych.  – Uznaliśmy,że idziemy innymi ścieżkami. Cieszę się, że Piotr Tymochowicz znalazłzajęcie, bo dość długo go szukał – dodał.Odnosząc się do apelu Tymochowicza ws. b. prezydenta, Palikot przypomniał, żejuż w poprzedniej kadencji Sejmu proponował projekt ustawy, który miałzobowiązać osoby pełniące ważne funkcje publiczne do przedstawienia raz wroku raportu na temat stanu zdrowia. Dotyczyć miałoby to prezydenta,premiera, marszałków Sejmu i Senatu, a także parlamentarzystów czy prezesaTrybunału Konstytucyjnego.  – Z tego raportu można by wyciągnąć wnioskidotyczące tego, czy jakaś osoba ma skłonność do nadużywania alkoholu, czynie – zauważył polityk RP.Zapowiedział, że powróci do tego projektu; wyraził nadzieję, że klub SLDzagłosuje „za”.Tymochowicz w latach 90. był doradcą m.in. szefa AWS Mariana Krzaklewskiego.Przed wyborami w 2001 był także twórcą wizerunku Andrzeja Leppera.Współpracował ze Stanisławem Tymińskim, kandydatem na prezydenta (w 1990 i2005). W styczniu 2011 roku Palikot zapowiedział „sensacyjny transfer” doRuchu, media wskazywały na Ryszarda Kalisza; Palikot jako nowy nabytek RPprzedstawił Tymochowicza.Latem zeszłego roku drogi Palikota i Tymochowicza się rozeszły. Ekspertmówił, że jest rozczarowany liderem RP, ponieważ ten „obrał złą drogę,zarówno jeśli chodzi o strategię polityczną, jak i podejście do ludzi”. Jużwtedy informował, że będzie współpracował z SLD.                                                    f                                            Rzecznik SLD Dariusz Joński i Piotr Tymochowicz (fot. PAP/Bartłomiej Zborowski)",,
Zdaniem Kidawy-Błońskiej Komisja Wenecka to ciało unijne. Internauci załamują ręce,"– Jak wizyta Komisji Weneckiej może być nielegalna? To jest ciało unijne, a my jesteśmy członkiem UE – powiedziała w TVN Małgorzata Kidawa-Błońska. Komisja Wenecka jest organem doradczym nie Unii Europejskiej, a Rady Europy, zajmującym się prawem konstytucyjnym. Słowa kandydatki PO na prezydenta szeroko komentują internauci.","Słowa padły w programie Moniki Olejnik. Zdaniem Małgorzaty Kidawy-Błońskiej wizyta Komisji Weneckiej w Polsce nie jest nielegalna, gdyż jest to „ciało unijne”. Wbrew jednak temu, co mówi kandydatka PO na prezydenta, Komisja Wenecka jest organem doradczym nie Unii Europejskiej, a Rady Europy, zajmującym się prawem konstytucyjnym.  Formalna nazwa Komisji Weneckiej brzmi Europejska Komisja na rzecz Demokracji przez Prawo. Wśród państw uczestniczących w jej pracach znajduje się szereg takich, które nie tylko nie należą do UE, ale nawet nie leżą w Europie.   Słowa Kidawy-Błońskiej zaczęli komentować internauci. „Ojej no naprawdę. Wielkie rzeczy. No trudno. nie było promptera pod ręką. Kidawa ma tylko gadać. Nie ważne co”, „I z kim ten Duda ma przegrać...” – piszą użytkownicy Twittera. ",,
USA przyjmą mniej uchodźców. „Priorytet bezpieczeństwa”,"Departament Stanu USA poinformował, że w roku fiskalnym 2019 (w USA zaczyna się on 1 października) Stany Zjednoczone ograniczą liczbę uchodźców do 30 tys. To o 15 tys. mniej od limitu na 2018 r.","Sekretarz stanu Mike Pompeo przekazał, że rząd USA planuje w 2019 r. „obsłużyć” ponad 280 tys. wniosków o azyl od osób, które obecnie przebywają poza Stanami Zjednoczonymi. Wnioski te zostałyby dodane do 800 tys. osób ubiegających się o azyl, które już są w USA i czekają na administracyjne decyzje.Jak informują agencje, 30 tys. to rekordowo niski kontyngent uchodźców, którzy zostaną przyjęci w USA. W bieżącym roku limit ten wynosił 45 tys., a w 2017 r. – 50 tys. W 2016 r. USA przyjęły 85 tys. uchodźców do osiedlenia na stałe. Nieznaczną większość stanowili muzułmanie z państw takich jak Demokratyczna Republika Konga, Syria, Birma, Irak i Somalia.Limit nie został osiągniętyWedług Departamentu Stanu decyzja o ponownym ograniczeniu liczby uchodźców spowodowana jest faktem, że maksymalna liczba 45 tys., ustalona przez administrację Trumpa na rok budżetowy 2018, nie została osiągnięta, ponieważ tylko około 21 tys. uchodźców zostało przesiedlonych do Stanów Zjednoczonych. – Program dla uchodźców na ten rok musi być rozpatrywany w kontekście istnienia wielu innych form ochrony i pomocy oferowanej przez Stany Zjednoczone i musi mieć związek z innymi kosztownymi programami humanitarnymi – podkreślił Pompeo.",,
"Eksplozja i pożar na irańskim tankowcu. „Eksperci uważają, że to atak”",Do eksplozji i pożaru doszło w piątek na irańskim tankowcu u wybrzeży Arabii Saudyjskiej na Morzu Czerwonym. Według irańskiego koncernu naftowego NIOC został on trafiony dwiema rakietami z saudyjskiego wybrzeża.,"Załoga jest bezpieczna, a sytuacja pod kontrolą - podały media w Iranie. Na razie władze Arabii Saudyjskiej nie zabrały głosu w sprawie incydentu.W momencie eksplozji tankowiec, należący do irańskiej spółki naftowej NIOC, znajdował się ok. 60 mil morskich (ok. 100 km) od saudyjskiego portu Dżudda.Jak podała najpierw irańska państwowa agencja ISNA, powołując się na anonimowe źródła, wybuch spowodował poważne szkody i wyciek ropy naftowej do Morza Czerwonego. „Eksperci uważają, że był to atak terrorystyczny” - dodała ISNA. Irańska telewizja państwowa poinformowała, że uszkodzone zostały dwa zbiorniki tankowca.Chwilę później agencja Nour przekazała, że „sytuacja na tankowcu jest pod kontrolą” i stabilna, a wszyscy członkowie załogi są bezpieczni. Nour związana jest z elitarną jednostką, Korpusem Strażników Rewolucji Islamskiej. Agencja IRNA podała, że wyciek ropy został opanowany. Według NIOC irański tankowiec został trafiony dwoma pociskami z saudyjskiego wybrzeża.Domniemany atak jest kolejnym incydentem z udziałem tankowców w rejonie Morza Czerwonego i Zatoki Perskiej i prawdopodobnie zwiększy napięcia między Iranem a Arabią Saudyjską - zwraca uwagę agencja Reutera.V Flota Marynarki Wojennej USA, która działa w regionie, „wie o doniesieniach medialnych na temat irańskiego tankowca, ale nie ma więcej informacji w tej sprawie” - przekazał rzecznik floty porucznik Pete Pagano, na którego powołuje się Reuters.",,
Atak na chrześcijan w Pakistanie. 30 mężczyzn wtargnęło do kościoła,"Ponad 30 mężczyzn wtargnęło do kościoła św. Dominika w jednej z wiosek w prowincji Pendżab w Pakistanie. Napastnicy zniszczyli bramę i zrzucili ze ściany krzyż. Pretekstem stał się konflikt o budynek kościelny, który ich zdaniem nie otrzymał oficjalnego
zatwierdzenia.","Atak wywołał strach wśród około 50 rodzin chrześcijańskich w liczącej 4 tys. muzułmanów wiosce. – Co najmniej cztery patrole policji były obecne we wsi podczaszdarzenia, ale żaden z nich nie zdecydował się na interwencję;nikt też nie został później zatrzymany – powiedział miejscowy nauczyciel religii. – W naszym społeczeństwie muzułmanie zawsze są po stronie zwycięskiej – dodał. Zdaniem lokalnych przywódców kościelnych ten atak i poprzedniepokazują rosnącą tendencję do przemocy i dyskryminacjimniejszości religijnych przez muzułmańską większość. – Religiajest często używana do podżegania do przemocy. Mniejszościomodmawia się należnych im praw. Stało się to normą w Pakistanie– twierdzą duchowni. Władze kościelne składają teraz wniosek o rejestrację kościoła.Budynek został postawiony na prywatnej działce, którą w 2007 r. podarował Kościołowi jeden z chrześcijańskich mieszkańców wioski. Muzułmanie zgodzą się na działalność kościoła w tymmiejscu dopiero po wydaniu odpowiedniej zgody przez zarządbudownictwa. Ich zdaniem budynek został postawiony bezkonsultacji ze społecznością.",,
"„W 78 minucie już myślałem, że będę wzywał lekarzy, ale potem pokazaliście panowie, kto tu rządzi”","Reprezentacja Polski pokonała Czarnogórę 4:2 i awansowała na mistrzostwa świata 2018. Piłkarzom w szatni pogratulował prezydent Andrzej Duda. – Jestem wam wdzięczny, bo na tak grającą polską reprezentację ludzie w Polsce naprawdę długo czekali – zwrócił się do piłkarzy prezydent Andrzej Duda.","– W 78 minucie wprawdzie już myślałem, że będę wzywał lekarzy, ale potem pokazaliście panowie kto tu rządzi – żartował prezydent Andrzej Duda. Polacy w meczu z Czarnogórą dostarczyli kibicom bowiem wielu emocji. To właśnie w 78 minucie pierwsza piłka wpadła do bramki reprezentacji Polski. W 83. minucie Czarnogórcy wyrównali wynik.– Takie mecze też muszą być. To by za łatwo przyszło – stwierdził w rozmowie z prezydentem selekcjoner Adam Nawałka. Polacy wyszli na prowadzenie już dwie minuty później. Zwycięstwo przypieczętowali w 87 minucie. – Jestem wam wdzięczny, bo na tak grającą polską reprezentację ludzie w Polsce naprawdę długo czekali – podsumował Andrzej Duda.",,
"„Przełom polega na tym, że infrastruktura NATO przesuwa się na wschód”","W ocenie szefa BBN Pawła Solocha, zbliżający się szczyt NATO będzie dla Polski przełomowy. – Infrastruktura NATO przesuwa się na wschód. Na poprzednim szczycie nie było o tym mowy  – powiedział w „Polityce przy kawie” TVP1. Odniósł się również do ustawy antyterrorystycznej, nad którą pracuje Sejm. – Nasze prawo było do tej pory bardziej liberalne niż w krajach zachodnich, np. jeśli chodzi o zasady sprzedaży kartu prepaid – mówił.","Przed zaplanowanym na lipiec szczytem,  sekretarz generalny NATO Jens Stoltenberg rozmawia w Warszawie o wzmocnieniu wschodniej flanki Sojuszu. W poniedziałek spotkał się z prezydentem Andrzejem Dudą, na wtorek zapowiedziano jego rozmowy z premier Beatą Szydło oraz ministrami obrony i spraw zagranicznych.W ocenie Pawła Solocha, zbliżający się szczyt będzie przełomowy, bo w lutym ministrowie obrony państw członkowskich podjęli polityczną, kierunkową decyzję o wzmocnionej, wysuniętej obecności wojskowej na wschodniej flance, czyli m.in. w Polsce.  – Infrastruktura NATO – obecność wojskowa, instalacji, żołnierzy – to wszystko przesuwa się na wschód. Na poprzednim szczycie o tym nie było mowy  – podkreślił Soloch.  Wyjaśnić sprawę UkrainyPrezydencki minister powiedział również, że nie można mówić o pełnym dialogu z Rosją, jeśli nie zostanie wyjaśniona sprawa aneksji Krymu i wojny na Ukrainie.  - Prezydent Andrzej Duda wielokrotnie podkreślał potrzebę dialogu z Rosją, ale na innym poziomie niż przed aneksją Krymu – mówił Paweł Soloch. Minister zwrócił również uwagę na potrzebę wzmacniania, również militarnie, Ukrainy. – Powinniśmy wspierać Ukrainę, bo silniejsza  Ukraina to bezpieczniejsza Polska – dodał. Szef BBN odniósł się do ustawy antyterrorystycznej, nad którą pracuje Sejm. Specjalne  przepisy będą potrzebne m.in. podczas organizacji dwóch wielkich imprez w Polsce – Światowych Dni Młodzieży i szczytu NATO. – Ustawa antyterrorystyczna będzie służyła poprawie bezpieczeństwa. Nasze prawo było  do tej pory bardziej liberalne niż w krajach zachodnich, np. jeśli chodzi o zasady sprzedaży kartu prepaid – mówił na antenie TVP Info szef BBN.",,
Sikorski: wzięcie Mariupola oznaczałoby śmierć obecnego rozejmu,"W pewnym sensie Władimir Putin przegrał Ukrainę. Dokonał aneksji Krymu, ale skierował przeciwko Rosji i sobie ukraiński, młody nacjonalizm. To oznacza, że jeżeli będzie chciał się posunąć głębiej na terytorium Ukrainy, to w moim odczuciu spotka się to z coraz większym oporem – mówił w programie „Tomasz Lis na  żywo” Radosław Sikorski.  – Myślę, że wzięcie Mariupola oznaczałoby śmierć obecnego rozejmu – zaznaczył marszałek Sejmu. Jego zdaniem, jeśli do tego dojdzie Ukraina powinna zostać dozbrojona.","– Nie wiemy co Putin zrobi, ale jeśli zdecyduje się posunąć dalej,  wydaje mi się, że będzie to ostateczną barierą psychologiczną dla naszych partnerów w Europie Zachodniej. Przekona ich ona, iż prezydent Rosji jest niewiarygodnym partnerem – mówił gość Tomasza Lisa. Jak stwierdził, prezydent Rosji powinien mieć świadomość, że przekroczenie kolejnej granicy będzie miało konsekwencje.   –  To nie jest stanowisko polskiego rządu, ani Sejmu, ale uważam, że wtedy trzeba ofierze agresji pomóc bronić się – powiedział Sikorski. Podkreślił, iż to jest jego osobiste zdanie na ten temat. – Pułapka wysłania broni na Ukrainę jest oczywista. Zginie więcej ludzi, ale jest pytanie. Czy możemy zgodzić się na to, żeby Rosja podbiła i rozebrała Ukrainę nie płacąc za to ceny? – mówił. Przypomniał, że Zachód też wysyłał broń Afganistanowi, który był znacznie słabszy od Związku Radzieckiego a jednak wygrał.  – Ukraińcy mają tradycję wojny partyzanckiej – dodał Sikorski.  „Nadwyrężony rozejm”  – Lepiej, żeby w naszym imieniu działały instytucje europejskie. Ktokolwiek to nie będzie; kanclerz Angela Merkel czy przewodniczący RE Donald Tusk potrzebują argumentów, amunicji w takich negocjacjach. To jest coś co mogłoby przekonać stronę rosyjską, że zaczyna się robić poważnie – mówił były szef MSZ.  Rozejm na Ukrainie „jest nadwyrężony, ale jeszcze nie ostatecznie złamany” – przekonywał Sikorski. Zdaniem byłego ministra spraw zagranicznych,  zerwanie porozumień byłoby poważnym ciosem dla kanclerz Niemiec Angeli Merkel, która zaangażowała się w negocjacje pokojowe w Mińsku.  teraz odtwarzaneJeśli Rosja przekroczy kolejną granicę, „wtedy trzeba ofierze agresji pomóc bronić się” „Ukraina powinna prowadzić wojnę i reformy jednocześnie”   Sikorski zaznaczył, że Putin nie osiągnął „wszystkich swoich celów, bo planem maksimum było utrzymanie całej Ukrainy w sferze swoich wpływów”. Przyznał, że działania środowiska międzynarodowego nie zniechęciły Moskwy do prowadzenia takiej, a nie innej polityki wobec Kijowa. – Nasze sankcje mogłyby być skuteczne prawie za każdym razem, gdyby nakładane były sześć miesięcy wcześniej –  stwierdził Sikorski. – To jest dramat Ukrainy, że powinna prowadzić wojnę i reformy jednocześnie. Są one opóźnione o dwie dekady. Bez wdrożenia reform Ukraina może nie dostać kolejnej transzy zachodniej pomocy. Dopiero to uczyni Ukrainę krajem, o który Ukraińcy będą chcieli walczyć – podkreślił marszałek Sejmu.  Wojna hybrydowa „sprytną taktyką”   Sikorski podjął również temat zagrożenia państw bałtyckich (Łotwy i Estonii) ze strony Rosji i sojuszniczych gwarancji państw NATO. – Taka jest atrakcyjność wojny hybrydowej z punktu widzenia agresora, że może on liczyć na to, iż sojusznicy nie od razu zareagują, będą mieli wątpliwości. Dlatego to jest tak sprytna taktyka – powiedział marszałek Sejmu.  – Kongres Stanów Zjednoczonych przy zakładaniu NATO nie był gotowy dać gwarancji pójścia na wojnę, bo to oznaczałoby, że mniejsi sojusznicy określaliby kiedy USA pójdą na wojnę. A to wymaga decyzji Kongresu. Decyzja czy NATO będzie kogokolwiek bronić, zawsze będzie więc polityczna – podkreślił. Według Sikorskiego  Polska ma większy niż Stany Zjednoczone interes w tym, aby Ukraina odniosła sukces. Jeśli Ukraina miałaby być atakowana dalej, to „żeby jak najdrożej sprzedawała skórę”. Zdaniem marszałka Sejmu, militarnie powinna wzmacniać się również Unia Europejska.   – Uważam, że Europa nadmiernie się rozbroiła. Ten trend trzeba odwrócić. Polska robi to co do niej należy (…) – podsumował.",,
Prezes PiS dla „Bilda”: Putin próbuje kierować uwagę na Polaków,Prezydent Rosji Władimir Putin wykorzystuje historię dla swojej własnej polityki – powiedział prezes Prawa i Sprawiedliwości Jarosław Kaczyński w rozmowie z niemieckim dziennikiem „Bild”. Odniósł się też do katastrofy w Smoleńsku. „Mógłbym porozmawiać z prezydentem Putinem o śmierci mojego brata. Ale najpierw musiałby zwrócić nam wrak” – oznajmił.,"„(Władimir Putin) próbuje kierować uwagę ludzi na nas, Polaków, by zamazać uwikłanie swojego własnego kraju w wybuch II wojny światowej oraz konsekwencje tego faktu” – zauważył Kaczyński. Wyraził jednak przekonanie, że „świat zna prawdę”: „To Związek Sowiecki pod wodzą Stalina napadł na Polskę 17 września 1939 roku. To radzieccy żołnierze i oprawcy z NKWD wymordowali w 1940 roku tysiące polskich oficerów w Katyniu i innych miejscach”.  „Polacy ofiarami, Rosjanie sprawcami – taka rola Putinowi nie odpowiada. Dlatego pragnie pisać historię na nowo. Nie zapominajmy, że to właśnie Putin ogłosił w 2005 roku dzień 4 listopada świętem swojej nowej Rosji, rocznicę dnia, kiedy to w 1612 roku Polacy zostali wyparci w walce o moskiewski Kreml. Putin wykorzystuje historię dla swojej własnej polityki” – diagnozuje prezes PiS.  Uzmysławia też niemieckiemu czytelnikowi, że III Rzesza od samego początku wojny dokonywała masowych mordów na polskich elitach – profesorach, naukowcach, studentach, politykach i ich rodzinach. Przyszłość Polski miała zostać unicestwiona razem z kulturą i potencjałem gospodarczym kraju. „Stawianie Polaków w złym świetle”„Również Sowieci wymordowali tysiące Polaków lub wywieźli ich na Syberię, lub do Kazachstanu. Wielu powróciło do Polski dopiero pod koniec lat 50. (XX w.). Inni nie wrócili nigdy” – mówi Kaczyński. Wyraził przy tym satysfakcję, że prezydent Niemiec Frank-Walter Steinmeier i kanclerz Angela Merkel „jasno przyznają się do winy i odpowiedzialności Niemiec za wojnę oraz wymordowanie milionów ofiar”. Jak podkreśla, „naprawdę utrudnili (oni) Rosji oraz jej prezydentowi rozpowszechnianie dalszych kłamstw i stawianie Polaków w złym świetle”. „Fakty mówią same za siebie. W czasie II wojny światowej zginęło 6 milionów obywateli Polski, z tego 3 miliony polskich Żydów, którzy przed wojną byli polskimi obywatelami” – zwraca uwagę Kaczyński.Reparacje za krzywdy i zniszczeniaI zapowiada, że Warszawa nie pogodzi się z tym, że nie otrzymała reparacji za zniszczenia wojenne. „Zniszczono i zmieciono z powierzchni ziemi całą polską gospodarkę, ulice, fabryki, zabytkowe budynki i dobra kultury. Polska została zniszczona zresztą już w czasie I wojny światowej, zwłaszcza dawne Królestwo Polskie, które do końca I wojny światowej znajdowało się na terenach carskiej Rosji i było przez nią wyzyskiwane. Za to Polska także nie otrzymała odszkodowania. Podczas gdy Francja jeszcze do niedawna otrzymywała od Niemiec reperacje na mocy Traktatu Wersalskiego z 1919 roku. Polska praktycznie nic nie dostała” – podkreśla polski polityk.  Pytany, czy nie należałoby skierować roszczeń również do Kremla, odpowiada, że Rosji i Niemiec nie można porównywać. „W Berlinie zasiada demokratycznie wybrany rząd i obowiązują prawo oraz moralność. O Rosji natomiast nie da się tego powiedzieć” – zauważa. Przyznaje jednak rację swoim rozmówcom: „Także Rosja powinna zapłacić. Nie sądzę jednak, by nasze pokolenie jeszcze tego dożyło, by Rosja przyznała się do swojej odpowiedzialności. Jedno jest pewne: nasze żądania się nie przedawniają”.  Prezes PiS w wywiadzie ostrzega też przed Rosją, która – jak mówi – „atakuje tam, gdzie widzi słabość i szanse na zwycięstwo, jak choćby na Krymie czy też we wschodniej Ukrainie. Ma jednak problem tam, gdzie napotyka na zdecydowany opór, nawet dyplomatyczny”.  „Dotyczy to z pewnością Polski i państw bałtyckich. Dlatego tak ważna jest tutaj obecność NATO. (...) Niemcy powinny wysłać więcej wojska zwłaszcza do państw bałtyckich. W Polsce zaszłości historyczne przemawiają przeciwko stacjonowaniu u nas kolejnej większej ilości żołnierzy niemieckich. Tutaj Niemcy powinni także uwzględnić polską wrażliwość. Pewne jednak jest, że potrzeba skutecznych oddziałów szybkiego reagowania w Europie Wschodniej” – podkreśla Kaczyński. Środowiska LGBTPytany o domniemane budowanie w Polsce atmosfery nieprzyjaznej homoseksualistom, Kaczyński przypomniał, że w swoich wypowiedziach podkreślał, że „ten, kto kwestionuje tradycyjny model rodziny, a więc związek między mężczyzną i kobietą, zagraża nie tylko Polsce czy Europie, ale w zasadzie podstawom naszej cywilizacji”.  Zwrócił też uwagę, że w Polsce homoseksualiści nigdy nie byli prześladowani. „W przeciwieństwie do wielu innych krajów homoseksualizm w Polsce nigdy nie był zakazany czy karalny (poza okresem zaborów, kiedy nie mieliśmy własnej państwowości). Gdy odzyskaliśmy niepodległość po I wojnie światowej zapisy te zniknęły z kodeksu karnego, co było ewenementem w ówczesnej Europie. Zatem nie ma u nas takiej historii, nie ma takiej tradycji i nie ma też przemocy wobec homoseksualistów” – podkreślił.",,
Pastor zadźgał żonę i podciął sobie gardło podczas nabożeństwa,"Kenijski pastor zabił nożem swoją żonę, a potem podciął sobie gardło. Dramat rozegrał się podczas nabożeństwa, na oczach wiernych.","Do tragedii doszło w niedzielę w kościele Ground for God's Gospel w Mombasie, drugim pod względem wielkości mieście Kenii. Elijah Misiko, młodszy pastor służący w tym kościele, podszedł do prowadzącej nabożeństwo swojej żony Ann Mughoi, która przewodziła lokalnej kongregacji i zaatakował ją nożem.– Podszedł do żony gdy ludzie się modlili, pochylił nad nią, jakby chciał jej coś szepnąć, po czym wyciągnął nóż i dwukrotnie zadał cios – relacjonował w rozmowie z CNN Julius Kiragu z lokalnej policji.  – Następnie, dźgnął się trzy razy z brzuch i podciął gardło – dodał.Misiko zmarł na miejscu, jego żona trafiła do szpitala, ale lekarzom nie udało się uratować jej życia.",,
Aborcja eugeniczna zostanie zakazana? Zebrano już pół miliona podpisów,Ponad 500 tys. – tyle podpisów zebrano już pod obywatelskim projektem ustawy znoszącej aborcję eugeniczną – informuje „Nasz Dziennik”. Akcja Komitetu Inicjatywy Ustawodawczej „Zatrzymaj aborcję” będzie trwała jeszcze pięć dni.,"Zbiórka podpisów trwa od początku września, odbywa się ona w różnych miejscach, na terenie wielu polskich miast. Podpisy spływają również od Polaków z zagranicy. Przeliczone deklaracje zostaną złożone w Sejmie przed końcem listopada.– Jest ogólnonarodowa zgoda co do tego, że należy zakazać aborcji eugenicznej. To przekłada się na wysoki dotychczasowy wynik zbiórki i na nieprzeciętne zaangażowanie ludzi dobrej woli, którzy te podpisy zbierali. Liczę na to, że liczba podpisów przekona polityków co do tego, że prawo powinno chronić chore dzieci tak samo jak zdrowe – podkreśla Kaja Godek, pełnomocnik Komitetu.Poparcie dla projektu zadeklarowało już wielu polityków, w tym premier Beata Szydło. Prezydent Andrzej Duda potwierdził zaś w wywiadzie dla „Naszego Dziennika”, że jeżeli Sejm i Senat przyjmą obywatelski projekt ustawy, to on na pewno ją podpisze.",,
Wiceszef dyplomacji USA: Entuzjastycznie wspieramy inicjatywę Trójmorza,"Trójmorze to jest regionalna inicjatywa państwa polskiego, którą my - USA, nasz prezydent, amerykański rząd - entuzjastycznie wspieramy – zapewnia w rozmowie w piątkowej „Gazecie Polskiej Codziennie” wiceszef dyplomacji USA John J. Sullivan.",,,
Polscy rehabilitanci pomogli ukraińskim spadochroniarzom,"Po rehabilitacji w Osieku koło Kwidzyna (woj. pomorskie) wyjechała z Polski grupa 28 żołnierzy, rannych podczas wojny na wschodzie Ukrainy. Dzięki zaangażowaniu wielu prywatnych osób polscy rehabilitanci w ciągu 25 dni postawili na nogi 20 weteranów. Jeden z żołnierzy, któremu na Ukrainie amputowano nogę, wraca do domu z protezą.","Pobyt żołnierzy w centrum rehabilitacyjno-rekreacyjnym „Dobry Brat” został sfinansowany przez współwłaściciela ośrodka oraz jego kolegów. Przedsiębiorca sam zaproponował pomoc Ukraińcom.Powody tej decyzji tłumaczył  jego syn, zastępca dyrektora ośrodka „Dobry Brat”, Jakub Markowski. – Mój ojciec od wielu lat współpracuje z Ukrainą. Bolał go temat, że wszystkim dookoła się pomaga, a o żołnierzach się zawsze zapomina. Oni najbardziej tej pomocy potrzebują, bo w największym stopniu doświadczają wojny – powiedział Jakub Markowski.  Mężczyźni, wśród których byli szeregowi żołnierze i oficerowie 25.  brygady spadochronowej, mieli rany od pocisków, kul, min i wyrzutni Grad. Dzięki codziennej indywidualnej fizjoterapii i masażom udało się niemalże w stu procentach pomóc 20 weteranom.  Pomogli sponsorzy  – Znaleźli się sponsorzy, czyli firmy i osoby indywidualne, które złożyły się i została kupiona proteza  dla jednego z żołnierzy. Oczywiście czeka go długa droga uczenia się poruszania się bez kul. Ma chęci i zapał. Wyjechał szczęśliwy – relacjonował Markowski.  Protezę po kosztach własnych wykonała spółka Copernicus z Gdańska. Sam pobyt i rehabilitacja jednej osoby to koszt około 2 tys. złotych. Zostały pokryte również  z prywatnych pieniędzy. Żołnierzy bezpośrednio wsparł także Caritas diecezji pelplińskiej oraz mniejszość ukraińska. Centrum rehabilitacyjno-rekreacyjne „Dobry Brat”  planuje zaprosić w marcu przyszłego roku kolejną grupę ok. 40 ukraińskich żołnierzy, którzy wymagają rehabilitacji. Informacje na temat tej charytatywnej akcji znajdują się na stronie stowarzyszeniedb.pl .",,
Rozkaz wycofania wojsk z Syrii podpisany. Pentagon potwierdza,"Rozkaz wycofania wojsk amerykańskich z Syrii został podpisany – poinformował rzecznik Pentagonu, nie podając jednak żadnych szczegółów. Wcześniej stacja CNN podała, powołując się na źródła w Pentagonie, że rozkaz podpisał ustępujący ze stanowiska szefa Departamentu Obrony USA James Mattis.","W środę prezydent Donald Trump nieoczekiwanie ogłosił na Twitterze, bez konsultacji z Kongresem, krajami sojuszniczymi czy własnymi doradcami ds. bezpieczeństwa narodowego, natychmiastowe wycofanie sił amerykańskich w liczbie około 2 tys. i amerykańskiego personelu z północno-wschodniej Syrii, gdzie uczestniczyły w walce z Państwem Islamskim. Trump argumentował, że ta organizacja w Syrii została już pokonana.Zaniepokojenie decyzją prezydenta wyrazili sojusznicy USA w walce z islamistami – Francja, Wielka Brytania i Niemcy, a szef Pentagonu James Mattis i specjalny przedstawiciel Białego Domu w międzynarodowej koalicji do walki z Państwem Islamskim Brett McGurk podali się do dymisji.Pentagon zapewnia, że pięciotysięczny kontyngent wojsk w Iraku pozostanie na miejscu i zachowa gotowość do ewentualnych interwencji w sąsiedniej Syrii.W niedzielę Trump poinformował na Twitterze, że dotychczasowy wiceszef Pentagonu Patrick Shanahan będzie od stycznia pełniącym obowiązki ministra obrony USA.",,
Nowoczesna żąda od KE postępowania przeciw Polsce. Dołącza do apelu,"„Jeśli nic nie zrobimy, to 3 lipca część naszych sędziów będzie musiała odejść na przymusowe emerytury. Nie możemy sobie na to pozwolić” – mówi Katarzyna Lubnauer w nagraniu opublikowanym na Facebooku. Przewodnicząca Nowoczesnej poparła w ten sposób apel organizacji pozarządowych o „zablokowanie niszczenia niezależnego Sądu Najwyższego przez Trybunał Sprawiedliwości”.","Sygnatariusze apelu oczekują od Jean-Clauda Junckera  skierowania ustawy o Sądzie Najwyższym do Trybunału Sprawiedliwości UE. Domagają się podjęcia działań, które pomogą „zatrzymać niszczenie demokracji” w Polsce. Wśród ruchów popierających apel są m.in. Obywatele RP, Komitet Obrony Demokracji, Fundacja im. Stefana Batorego, Ogólnopolski Strajk Kobiet.Jak twierdzi Lubnauer, „4 czerwca, dzień wolności i praw obywatelskich, to dobry dzień by skierować apel do Komisji Europejskiej o to, żeby wszczęła postępowanie przed Trybunałem Sprawiedliwości w sprawie Sądu Najwyższego”.Do sprawy odniosła się na Twitterze również Kamila Gasiuk-Pihowicz. Jej zdaniem, „demokracji może zabraknąć także w innych krajach Unii Europejskiej”, jeśli dziś „zabraknie jej odwagi i determinacji by bronić praworządności w Polsce”.",,
"Sędzia ukradł 50 zł. Sprawa odroczona, bo winny chce się zbadać","Sąd Najwyższy odroczył w piątek sprawę dyscyplinarną sędziego Mirosława Topyły, którego sąd I instancji usunął ze stanu sędziowskiego za kradzież 50 zł. Powodem odroczenia rozprawy było uwzględnienie przez SN wniosku obrony sędziego o przeprowadzenie jego badań psychologicznych.","Badania mają ustalić profil psychologiczny, cechy osobowości i stan emocjonalny sędziego na dzień, kiedy popełnił zarzucany mu czyn. Ten wniosek obrony musiał być uwzględniony przez Sąd Najwyższy – wyjaśnił przewodniczący składu SN sędzia Wiesław Kozielewicz. Sprawa wróci na wokandę SN po przeprowadzeniu badań przez biegłego sądowego.W marcu tego 44-letni sędzia Topyła, ówczesny wiceprezes Sądu Rejonowego w Żyrardowie, zabrał banknot położony na ladę stacji paliw pod Sochaczewem przez starszą kobietę, która na chwilę odwróciła się od kasy. Zdarzenie nagrał system monitoringu. Minister sprawiedliwości zdecydował o odsunięciu sędziego od obowiązków służbowych i zażądał podjęcia wobec niego czynności dyscyplinarnych. W lipcu Sąd Apelacyjny w Łodzi – jako sąd dyscyplinarny I instancji – ukarał Topyłę usunięciem ze stanu sędziowskiego, czyli najwyższą karą dyscyplinarną. SA uznał, że sędzia dokonujący zaboru cudzych pieniędzy traci nieodwołalnie i na zawsze moralne prawo osądzania cudzych uczynków. Sędzia i jego obrońcy odwołali się do SN jako sądu dyscyplinarnego II instancji. Ich zdaniem SA dokonał dowolnej oceny dowodów, co miało doprowadzić do błędów w ustaleniach faktycznych będących podstawą wyroku. Wnieśli o uniewinnienie obwinionego sędziego lub o zwrot sprawy do SA. Przed SN mówili o prywatnych opiniach lekarskich, w tym o takich będących „historią choroby” sędziego.Za wykroczenie, bo tym, a nie przestępstwem, jest kradzież 50 zł, sędzia może odpowiadać tylko dyscyplinarnie.Mirosław Topyła zgodził się na podawanie w mediach swego nazwiska i wizerunku.",,
Poseł KO o kandydaturze Jaśkowiaka: Być może podjął decyzję wspólnie ze Schetyną,"Nawet poznański poseł Koalicji Obywatelskiej Waldy Dzikowski nie kryje zaskoczenia kandydaturą prezydenta Poznania Jacka Jaśkowiaka w prawyborach prezydenckich PO. – Nie znam drogi dojścia do tej kandydatury i przekazania pocztą tej koperty. Być może powinna być lepsza, transparentna, w formie koleżeńskiej. Nie znam kuluarów. Być może to była wspólna decyzja prezydenta Jacka Jaśkowiaka i przewodniczącego Grzegorza Schetyny, a może samodzielna prezydenta Poznania – powiedział portalowi tvp.info.","Jeszcze w środę rano wicemarszałek Sejmu Małgorzata Kidawa-Błońska mówiła w wywiadach, że jest jedyną kandydatką w prawyborach PO. Termin zgłoszeń upłynął bowiem o północy. Sejmowi dziennikarze pytali więc polityków, czy jest sens przeprowadzać forsowane przez Schetynę prawybory z udziałem tylko jednej kandydatki. Po południu związany z frakcją Schetyny poznański poseł Rafał Grupiński poinformował, że konkurent Kidawy-Błońskiej zgłosił się. Nie ujawnił nazwiska. Zrobił to kilka godzin później na portalu społecznościowym sam zainteresowany – Jaśkowiak.  – Jest to bardzo sprytny ruch ze strony Grzegorza Schetyny, który wywołując rywalizację w Platformie Obywatelskiej unika dyskusji na temat swojego przywództwa. Kilka tygodni temu wszyscy na ten temat mówili, a w tej chwili kwestia zniknęła z agendy debaty publicznej w Polsce. Poza tym być może zamysł jest taki, żeby na tle lewicowego prezydenta Jaśkowiaka pokazać centryzm Małgorzaty Kidawy-Błońskiej, co ma wzmocnić ją w wyborach jako kandydata PO – stwierdził senator PiS Jan Maria Jackowski. Dzięki prawyborom przez trzy najbliższe tygodnie media nie będą zajmować się oceną rządów Schetyny w PO, tylko rywalizacją na linii Kidawa-Błońska - Jaśkowiak. Delegaci PO dopiero 14 grudnia wybiorą kandydata na prezydenta. Później będą święta Bożego Narodzenia, a temat ewentualnej zmiany szefa PO wróci dopiero po Nowym Roku. „Rzeczpospolita” podała, że znalezienie rywala Kidawy-Błońskiej nie było łatwe. Do tego stopnia, że wymagane 30 podpisów członków Rady Krajowej miały być zbierane in blanco.  – Ja nic takiego nie widziałem, żeby były zbierane podpisy in blanco  – zapewniał poseł KO Zbigniew Konwiński. Czy prawybory nie wzmacniają Grzegorza Schetyny?  – O tym, co wzmacnia czy osłabia Grzegorza Schetynę, to chętnie dziennikarze rozmawiają. Uważam, że to, co wzmacnia Grzegorza Schetynę, przewodniczącego naszej partii, to wzmacnia też samą formację polityczną. Czy dzisiaj rozmawiamy o jakimkolwiek poważnym kandydacie z innego środowiska opozycyjnego?  – odpowiedział Konwiński. Poseł PiS Jan Mosiński nie jest zaskoczony kandydaturą Jaśkowiaka, która pojawiła się w ostatniej chwili.  – Długo Platforma Obywatelska szukała kogoś, kto ma odegrać rolę królika w tym tak zwanym wyścigu o rekomendację PO do ubiegania się o urząd prezydenta. Te prawybory są fikcją. Miało być wielkie wydarzenie, polityczny show, skończyło się na kompromitacji  – mówił nam. Czy prawybory pozwolą Schetynie ocalić stanowisko szefa PO?  – To może być wbrew pozorom dynamit do wysadzenia go z tej funkcji, jeżeli okaże się, że popierana przez niego kandydatka uzyska małą ilość głosów poparcia. Jeżeli jednak wygra zdecydowanie, to Grzegorz Schetyna ogłosi, że jest nadal przywódcą, bo jego pomysły zdobywają ogromne poparcie  – powiedział nam poseł PiS Marek Suski.  – Platforma w odróżnieniu od PiS-u jest partią demokratyczną. To nie jest żaden sterowany proces. Ktoś skorzystał z prawa, zgłosił się. Będziemy wybierać. Wszystko odbywa się w jak najbardziej naturalny sposób. Ja podpisałem się pod Małgorzatą Kidawą-Błońską, bo od samego początku pokazała determinację. Zaimponowało mi, że kiedy inni zastanawiali się, czy kandydować, ona od samego początku się określiła  – stwierdził poseł KO Sławomir Nitras. W takie zapewnienia nie wierzy jednak Marek Suski.  – Wygląda to trochę na ustawkę. Czasem jednak ustawki okazują się czymś rzeczywistym. Jeżeli okazałoby się, że partia się podzieli albo konkurencyjny kandydat uzyska głos więcej, to koniec Platformy. Stąd sądzę, że tam zwycięży takie przekonanie, że Jaśkowiak może być tą osobą, która wykolei Platformę. Być może wtedy dojdzie do głosowania na Kidawę-Błońską, a więc na Grzegorza Schetynę, bo to takie pośrednie udzielenie wotum zaufania dla obecnego kierownictwa partii  – mówił poseł PiS. Czy prezydent Poznania pełni rolę zająca wypuszczonego przez Schetynę, który nie chce dyskusji o sytuacji w partii?  – Nie wiem. Grzegorz Schetyna mi się nie zwierzał z tego, czy to jest jego zając, królik czy osiołek – żartował Suski.",,
Papież zatwierdził dekret beatyfikacyjny kard. Stefana Wyszyńskiego,"Papież Franciszek zatwierdził dekret otwierający drogę do rychłej beatyfikacji kardynała Stefana Wyszyńskiego. Watykan poinformował, że zaaprobowany dekret dotyczy cudu uzdrowienia przypisywanego wstawiennictwu Prymasa Tysiąclecia.","O decyzji tej poinformowało biuro prasowe Stolicy Apostolskiej po audiencji, na której Franciszek przyjął prefekta Kongregacji Spraw Kanonizacyjnych kardynała Angelo Becciu. Przedłożył on papieżowi do aprobaty dokumentację procesów zakończonych w kongregacji.Postępowanie w sprawie cudu uzdrowienia było drugim, ostatnim etapem procesu beatyfikacyjnego kardynała Wyszyńskiego w Watykanie. Wkrótce ogłoszona zostanie data i miejsce mszy beatyfikacyjnej.Wcześniej informowano, że niewytłumaczalne z medycznego punktu widzenia uzdrowienie dotyczy 19-latki ze Szczecina, która w 1988 r. zachorowała na nowotwór tarczycy i nie dawano jej szans na przeżycie. Wtedy grupa sióstr zakonnych i innych osób rozpoczęła modlitwy o uzdrowienie za wstawiennictwem prymasa Stefana Wyszyńskiego. Uzdrowienie nastąpiło nagle i zostało uznane za trwałe.",,
Trump działa. Mniej pieniędzy dla ogranizacji popierających aborcję,"Nie minął tydzień, a nowo zaprzysiężony prezydent USA wziął się ostro do pracy. Donald Trump nie traci czasu, wciela w życie obietnice wyborcze i pokazuje, że w kampanii nie rzucał słów na wiatr. Na pierwszy ogień poszło ograniczenie aborcji.","– Prezydent chce chronić wszystkich Amerykanów, także tych nienarodzonych – powiedział Sean Spicer, rzecznik Białego Domu. Odniósł się do decyzji Trumpa o odcięcie od federalnych funduszy międzynarodowych organizacji, które oferują lub promują aborcje. Właśnie podpisał dekret w tej sprawie. Republikanie przyjęli go z zadowoleniem. Ograniczenie prawa do zabiegu było jedną z obietnic wyborczych Trumpa. – Ponowne wprowadzenie tej polityki nie tylko odzwierciedla te wartości, ale też pokazuje szacunek dla pieniędzy podatników – dodał rzecznik. Demokraci ocenili decyzję Trumpa jako wyraz niebezpiecznej obsesji. Zwolennicy aborcji jasno określili swoje stanowisko podczas zorganizowanych ostatnio marszów dla kobiet. Uczestniczyły w nich 2 mln osób. Jak poinformowała telewizja Fox News, do marszu próbowała dołączyć m.in. grupa feministyczna krytyczna wobec Trumpa, ale opowiadająca się przeciwko aborcji. Organizatorzy wycofali się z partnerstwa z nią po krytyce ze strony proaborcyjnych uczestników marszu. – Opowiadam się za życiem, zaszłam w ciążę mając 16 lat dla mnie najbardziej feministyczną rzeczą jaką mogłam zrobić, było wybranie życia dla dziecka. Były wyrzeczenia, ale było warto. Mój syn jest najbardziej niesamowitym człowiekiem na świecie – mówi Destiny Herndon-De La Rosa z organizacji „Feministki Nowej Fali”. 27 stycznia ma się odbyć marsz dla życia.",,
Rosyjscy szpiedzy szykowali operację przeciw WEF w Davos? Policja powściągliwa,"Szwajcarski dziennik „Tages-Anzeiger” poinformował, że w Davos udaremniono operację szpiegowską przeciwko Światowemu Forum Ekonomicznemu (WEF) prowadzoną przez Rosjan udających hydraulików. Policja nie potwierdziła jednak kluczowych szczegółów tej informacji.","Według gazety w sierpniu 2019 r. szwajcarska policja wylegitymowała w Davos dwóch Rosjan, którzy przedstawili paszporty dyplomatyczne i wyjechali później z kraju. Policja kantonu Gryzonia oświadczyła, że dwóch mężczyzn z rosyjskimi paszportami dyplomatycznymi poddano w sierpniu 2019 r. w Davos rutynowej kontroli tożsamości, ale nie znaleziono żadnych powiązań między ich wizytą a odbywającymi się corocznie w tym alpejskim kurorcie spotkaniami WEF. – Faktem jest, że sprawdziliśmy dwóch rosyjskich obywateli w Davos i wylegitymowali się oni paszportami dyplomatycznymi, ale nie mogliśmy ustalić jakiegokolwiek powodu, by ich zatrzymać. Pozwolono im wyjechać – powiedziała rzeczniczka kantonalnej policji. Dodała, że policja nigdy nie określała tych ludzi jako hydraulików.",,
KE milczy ws. wypowiedzi Putina. Unijny dyplomata: Bruksela nie chce drażnić Rosji,"Nie zapowiada się, by w najbliższym czasie szefowa Komisji Europejskiej Ursula von der Leyen czy szef Rady Europejskiej Charles Michel zabrali głos w sprawie wypowiedzi Władimira Putina – wynika z ustaleń RMF FM. – Bruksela nie chce drażnić Rosji – przyznał nieoficjalnie jeden z ważnych unijnych dyplomatów w rozmowie z korespondetką rozgłośni.","Przypomnijmy – w swoich wypowiedziach prezydent Rosji nie tylko skrytykował wrześniową rezolucję PE dotyczącą wybuchu II wojny światowej, ale winą za wybuch wojny obarczył Polskę.Na te słowa stanowczo zareagował w wydanym w niedzielę oświadczeniu premier Mateusz Morawiecki, zarzucając Putinowi kłamanie w sprawie Polski – „wielokrotne i w pełni świadome”. Jednoznacznie, krytycznie wobec prezydenta Rosji wypowiadali się także: ambasador USA w Polsce Georgette Mosbacher, ambasador Izraela Alexander Ben-Zvi, a także ambasador Niemiec Rolf Nikel.Nie doczekaliśmy się jednak dotąd żadnego oficjalnego stanowiska Unii Europejskiej.Jak relacjonuje korespondentka RMF FM w Brukseli, jej unijni rozmówcy przyznają, że wypowiedź Putina jest „bezpodstawna” i „haniebna”, a Polska – podkreślają – jest ofiarą, a nie sprawcą II wojny światowej. Komisja Europejska jednak milczy. – Bruksela nie chce drażnić Rosji – mówią unijni dyplomaci.– Mamy kwestię Ukrainy, Syrii, teraz Libii, czyli zbyt wiele napiętych spraw z Rosją, by w tym momencie polemizować jeszcze w kwestii historii – ocenił rozmówca RMF FM.Inny z unijnych dyplomatów stwierdził, że „Putin nie atakuje Unii”, ale jednego z jej członków. – Putin nie atakuje Francji, nie atakuje Macrona, nie atakuje Niemiec, tylko atakuje członka  Unii, który teoretycznie powinien być ze względu na swoje miejsce geopolityczne ważnym członkiem Unii, ale dzisiaj nie pełni roli ważnego kraju – ocenił.",,
Ukraina musi zapłacić za gaz. Inaczej w marcu Gazprom wstrzyma dostawy,"Ukraina powinna przekazać
płatność za rosyjski gaz jeszcze w piątek, żeby nie doszło do wstrzymania
dostaw surowca w marcu – oświadczył rosyjski minister
energetyki Aleksandr Nowak. Wcześniej rosyjski Gazprom poinformował, że Ukraina zapłaciła za gaz na jeden dzień. Kierownictwo koncernu podało, że na jego konto tytułem przedpłat wpłynęło dotąd 15 milionów dolarów.","– Obawy i zaniepokojenie wywołuje przede wszystkim to, że opłaconego gazuzostało mało – powiedział Nowak, cytowany przez agencję TASS. Zagroził, żejeśli płatność nie zostanie uregulowana to od wtorku wstrzymane zostanądostawy na Ukrainę.Wcześniej szef ukraińskiego koncernu Naftohaz Andrij Kobolew wyraził nadziejęna zakup w marcu większej ilości gazu w Europie, co ma być elementemzmniejszania zależności od dostaw surowców energetycznych z Rosji.Dodał, że ukraiński koncern przekazał rosyjskiemu Gazpromowi przedpłatę wwysokości 15 milionów dolarów za dostawy rosyjskiego gazu w marcu. Gazprompotwierdził otrzymanie tej kwoty; jak oświadczył rosyjski koncern, wystarczyto zaledwie na jeden dzień dostaw.W poniedziałek mają się odbyć rozmowy w BrukseliKobolew powiedział ponadto dziennikarzom w Kijowie, że Ukraina nie ma pilnejpotrzeby, żeby w czasie trójstronnych rozmów z udziałem UE i Rosji zgodzićsię na „letni” pakiet dostaw rosyjskiego gazu. Takie rozmowy są zaplanowanena poniedziałek w Brukseli.Szef Naftohazu zapewnił, że ewentualne wstrzymanie dostaw rosyjskiego gazudla Ukrainy nie zagrozi tranzytowi surowca do Europy. Oświadczył, że Ukrainajuż wiele razy udowodniła swoją wiarygodność jako kraju tranzytowego. Porozumienie z października 2014 roku Przedstawiciele KE, Rosji i Ukrainy podpisali w październiku 2014 rokuporozumienie w sprawie warunków dostaw rosyjskiego gazu na Ukrainę przezokres zimowy do końca marca 2015 roku. Ustalono cenę i warunek, że Kijówbędzie musiał dokonywać przedpłat, aby móc odbierać gaz. Ukraina kupuje teżgaz od krajów UE w ramach tzw. rewersu.Napięcie w rosyjsko-ukraińskich relacjach gazowych wzrosło, gdy 19 lutegoNaftohaz wstrzymał tłoczenie gazu do Donbasu, tłumacząc to uszkodzenieminfrastruktury przesyłowej w czasie działań wojennych. Tego samego dnia Rosjarozpoczęła bezpośrednie dostawy gazu do tej części Ukrainy przez punktypomiaru w Prochorowce i Płatowie. Prezes Gazpromu Aleksiej Miller zaznaczyłprzy tym, że surowiec ten płynie tamtędy zgodnie z kontraktem obowiązującymmiędzy rosyjskim koncernem a Naftohazem.",,
Unijni przywódcy oficjalnie uzgodnili podział stanowisk,Przywódcy unijnych krajów zaakceptowali kandydatury na najważniejsze stanowiska we Wspólnocie. Kandydatką na przewodniczącą Komisji Europejskiej została niemiecka minister obrony Ursula von der Leyen – poinformował na Twitterze szef Rady Europejskiej Donald Tusk.,"Belg Charles Michel został wybrany na przewodniczącego Rady Europejskiej.Francuzka Christine Lagarde została nominowana na szefową Europejskiego Banku Centralnego, a Hiszpan Josep Borrell Fontelles – na szefa dyplomacji UE.Teraz decyzja należy do Parlamentu Europejskiego, bo to europosłowie ostatecznie zatwierdzają przewodniczącego Komisji Europejskiej. Głosowanie ma nastąpić na sesji za niecałe dwa tygodnie.Grupa Wyszehradzka zachowała jedność i solidarność. Na początku szczytu prognozowano, że solidarność V4 zostanie zniszczona, dlatego że rząd słowacki należy do frakcji socjalistycznej, zatem było ryzyko, że premier Peter Pellegrini bardziej będzie solidarny z socjalistami i poprze Fransa Timmermansa. Tak się nie stało. Pellegrini okazał się solidarny z Grupą Wyszehradzką i razem z pozostałymi trzema krajami głosował przeciwko Timmermansowi – powiedziała korespondentka TVP w Brukseli Dominika Ćosić. ",,
Wielki Brat budzi się w Niemczech?,Obrońcy danych osobowych w Niemczech są poważnie zaniepokojeni. U naszych zachodnich sąsiadów zaczęła obowiązywać nowa ustawa telekomunikacyjna. Organy ścigania zyskują ogromne możliwości. Czy uderzą w wolności obywatelskie? – zastanawia się portal dw.de.,"Służby uzyskują w przypadku przestępstwa lub wykroczenia dostęp do: imienia i nazwiska, adresu, daty urodzenia, numeru konta bankowego, kodów PIN i PUK oraz adresu IP. Wgląd w dane osobowe obok policji federalnej i celnej może mieć Federalna Służba Wywiadowcza (BND), czyli niemiecki wywiad i Federalny Urząd Ochrony Konstytucji, czyli kontrwywiad. Czy oznacza to, że błahe wykroczenie pozwoli mundurowym na pozyskanie np. naszego numeru konta bankowego z PIN, numeru telefonu komórkowego i hasła do skrzynki poczty elektronicznej?  Obrońcy danych osobowych ostrzegają, że to możliwe. Wcześniej takie środki stosowano wyłącznie w przypadku wyjątkowo groźnych przestępców.  „Przesada”, twierdzi szef Niemieckiego Związku Zawodowego Policjantów (DPolG) Rainer Wendt: „Nikt nie będzie na mocy nowej ustawy telekomunikacyjnej ścigał kierowców, którzy nieprawidłowo zaparkowali samochód, ani pieszych, którzy przeszli przez ulicę na czerwonym świetle. Jest ona instrumentem służącym wyłącznie ściganiu przestępstw, mogących pociągnąć za sobą poważne skutki"" – czytamy w portalu dw.de. Nowa ustawa spotkała się z poważną krytyką m.in. przedstawicieli partii Zielonych, Partii Lewica i Niemieckiej Partii Piratów, Niemieckiego Związku Dziennikarzy (DJV), jak również pełnomocnika rządu federalnego ds. ochrony danych osobowych Petera Schaara. „W czasach, w których internet stał się także popularną platformą dyskusji politycznych, nowa ustawa telekomunikacyjna stanowi wyraźne naruszenie praw zasadniczych obywateli” – komentuje dla Deutsche Welle Katarzyna Nocuń, sekretarz Niemieckiej Partii Pirackiej. Zapowiada też  wniesienie przeciwko niej skargi konstytucyjnej.  Ostateczną decyzję ma podjąć sędzia  Podobnie jak w poprzednich przepisach na ujawnienie służbom haseł do kont zgodę musi wydać sędzia. Według nowej ustawy namierzone osoby powinny być o tym poinformowane, czego prawo nie uwzględniało wcześniej. Według przeciwników reformy sędziowska zgoda jest wydawana niejako automatycznie – bez głębszej analizy. Zdaniem Katarzyny Nocuń, najnowsza ustawy  „narusza przynajmniej w sześciu punktach postanowienia ustawy zasadniczej” i powinna zostać rozpatrzona przez Trybunał Konstytucyjny.",,
Modlitewny telemost Fatima – Jasna Góra w 100. rocznicę objawień,"Specjalny telemost modlitewny połączy dziś Jasną Górę z Fatimą i innymi sanktuariami maryjnymi na świecie.  W 100–lecie objawień fatimskich odbędzie się modlitewne czuwanie z papieżem  Franciszkiem, który tego dnia będzie się modlić w portugalskim sanktuarium.","W telemoście weźmie udział pięć sanktuariów. Będą to, oprócz Fatimy i Jasnej Góry, Bazylika Zwiastowania Pańskiego w Nazarecie, Bazylika Matki Bożej Większej w Rzymie i Sanktuarium Matki Bożej w Lujan w Argentynie.  Czuwanie rozpocznie się o godz. 21 Apelem Jasnogórskim. Następnie kolejne sanktuaria będą się włączały we wspólna modlitwę różańcową.Wieczorny telemost modlitewny będzie zwieńczeniem trwającego na Jasnej Górze wielogodzinnego „Wielbienia z Maryją Królową”. Centralnym momentem wielbienia Maryi będzie msza św. sprawowana pod przewodnictwem abpa Stanisława Gądeckiego, przewodniczącego Konferencji Episkopatu Polski. Organizatorzy proszą pielgrzymów przybywających na Jasną Górę o zabranie ze sobą róży. Z przyniesionych róż zostanie ułożony dywan, symbol miłości, czci i wierności Maryi Królowej.",,
Megxit. Książę Harry opuścił Wielką Brytanię,"Brytyjski książę Harry opuścił w poniedziałek wieczorem Wielką Brytanię, udając się do Kanady. Poleciał do przebywającej tam od kilku dni żony Meghan oraz ich syna Archiego.","W sobotę wieczorem w wydanym przez Pałac Buckingham oświadczeniu królowa Elżbieta II poinformowała, że w związku z tym, iż książę Harry i księżna Meghan zamierzają prowadzić bardziej prywatne życie, nie będą już używać tytułów Ich Królewskich Wysokości (HRH) ani otrzymywać żadnych funduszy publicznych, przysługujących w związku z pełnieniem oficjalnych obowiązków.Postanowienia te, które mają wejść w życie wiosną tego roku, zostały uzgodnione w reakcji na wywołany przez parę na początku stycznia kryzys w rodzinie królewskiej.Harry – młodszy syn następcy tronu, księcia Karola – oraz jego amerykańska żona niespodziewanie ogłosili na Instagramie, że zamierzają zrezygnować z roli wysokich rangą członków rodziny królewskiej, chcą sami się utrzymywać oraz planują dzielić czas między Wielką Brytanię i Amerykę Północną. Ich głównym zajęciem ma być działalność w fundacji charytatywnej.W niedzielę wieczorem Harry przyznał, że uzgodnienia nie są rozwiązaniem, jakiego chciał, ale nie miał innego wyjścia. Wskazał, że to media przyczyniły się do decyzji jego i jego żony.",,
„Nie można przesadzać”. Szef PKW o słowach psalmu „On miłuje prawo i sprawiedliwość”,"Śpiewanie Psalmu 33, w którym pada stwierdzenie „On miłuje prawo i sprawiedliwość”, nie jest według PKW złamaniem ciszy wyborczej. Psalm ten ma być śpiewany w polskich kościołach w niedzielę 21 października, w związku z czym dziennikarze zastanawiali się, czy nie jest to zawoalowana forma wspierania rządzącej partii.","Na konferencji prasowej Państwowej Komisji Wyborczej dziennikarka Superstacji zapytała, czy śpiewanie w niedzielę 21 października Psalmu 33, w którym pada stwierdzenie „On miłuje prawo i sprawiedliwość”, nie będzie naruszeniem ciszy wyborczej. Pytanie zaskoczyło Wojciecha Hermelińskiego, który zwrócił uwagę, że aby mówić o złamaniu prawa, trzeba komuś przypisać intencje. – Nie można tak rygorystycznie podchodzić do ciszy wyborczej – podkreślił Hermeliński.",,
„Banuj i pisz po angielsku”. Były rzecznik Wałęsy instruuje 13-latkę pikietującą pod Sejmem,"„Dobry start pod siedzibą Premiera. Nie wiem, czy zauważyłaś, że Greta Thunberg obserwuje ciebie na Twitterze. Masz wsparcie p. Prezydenta Lecha Wałęsy (…) Banuj najbardziej brutalny hejt, idziesz dobrą drogą” – radził Mirosław Szczerba, b. rzecznik Lecha Wałęsy, 13-letniej Indze Zasowskiej, protestującej przeciw zmianom klimatycznym. Informację podał na Twitterze użytkownik posługujący się nickiem „Napalony wikary”, który postanowił zażartować z sympatyków opozycji.","Wiadomości od Szczerby przyszły na drugie konto użytkownika, noszące nazwę „Siedmiomiesięczna Córka Napalonego Wikarego”. Internauta zaczął zamieszczać tam wpisy sugerujące, że jest to konto Ingi Zasowskiej, prowadzącej protest pod Sejmem. Niektóre z postaci kojarzone z opozycją dało się na to nabrać, mimo że konto jest prowadzone w sposób niezbyt poważny, a nawet podpisane słowami „Jedyny prawdziwy profil córki Napalonego Wikarego”.  Jedną z osób, które wzięły żart na poważnie jest Mirosław Szczerba, były rzecznik Lecha Wałęsy. Uznając, że ma on do czynienia z 13-letnią Ingą, Szczerba zaczął pisać do „Siedmiomiesięcznej Córki Napalonego Wikarego”, by robiła tweety w języku angielskim, używając tych hasztagów, co Greta Thunberg – 15-letnia Szwedka, która przed rokiem prowadziła podobną akcję pod parlamentem w Sztokholmie. Szczerba radził Zasowskiej, by „spodziewała się hejtu”, „banowała najbardziej brutalnych hejterów” i „nie przejmowała się, jeśli będą płakać z jej powodu”.Wśród osób, które uznały, że mają do czynienia z Zasowską jest również rzecznik PO Jan Grabiec, który pogratulował 13-latce akcji, oznaczając fejkowe konto.Reakcje te wyraźnie rozbawiły autora żartu. „Boję się pomyśleć, co by było, gdyby dać sobie nicka »Donald Trump«. Szczególnie dziękuję Mirkowi Szczerbie, który jako pierwszy nabił mi popularność” – napisała „Siedmiomiesięczna Córka Napalonego Wikarego”. – O zmianach klimatycznych dowiedziałam się od mamy. Mama też angażuje się w ten temat, współpracuje z portalem Nauka o klimacie. Wspiera mój strajk – mówi dziewczyna. To właśnie mama wspiera jej akcję, niemal bliźniaczą do protestu, przeprowadzonego rok temu przez Gretę Thunberg, która swoją pikietę prowadziła pod siedzibą Riksdagu, szwedzkiego parlamentu. Do jej protestu odniósł się sam premier Mateusz Morawiecki.– Myślę, że jesteśmy po jednej stronie. Jest to nieporozumienie jeśli ktoś myśli, że zaciągamy jakiś hamulec. Ja tylko chciałbym, aby ta młoda pani i wszystkie jej koleżanki oraz koledzy znaleźli prace w Polsce, a nie musieli wyjeżdżać do Londynu czy do Paryża na przysłowiowy zmywak. Mnóstwo młodych ludzi wyjechało na stałe – mówił w RMF FM Morawiecki.",,
„Piątka PiS” na pierwsze 100 dni rządu,"W ciągu pierwszych 100 dni zostaną uchwalone ustawy albo przygotowane programy rządowe dot. małego ZUS, 13 i 14 emerytury, pakietu kontrolnych badań profilaktycznych, budowy 100 obwodnic i planu dojścia do równych dopłat dla rolników – zapowiedział prezes PiS Jarosław Kaczyński.","Prezes zapowiedział ustawy i programy, które zostaną uchwalone lub przyjęte w ciągu pierwszych 100 dni nowego rządu, jeśli PiS wygra wybory.– Chcieliśmy zapowiedzieć coś, co odnosi się do tej wartości, którą wnieśliśmy do polskiego życia publicznego i którą chcemy podtrzymywać. Tą wartością jest wiarygodność. Zapowiedzieliśmy przed poprzednimi wyborami, że zrealizujemy pewien program i ten program został zrealizowany. I wtedy też mówiliśmy o tym, co zrobimy w ciągu pierwszych 100 dni – podkreślił.Wskazał, że dotyczy to tzw. małego ZUS-u, zagwarantowania 13. i 14. emerytury (13. emerytura będzie podtrzymana w 2020 r., a w 2021 będzie także 14. emerytura), pakietu kontrolnego badań dla osób po 40. roku życia, programu budowy 100 obwodnic wokół średnich i mniejszych miast oraz planu doprowadzenia do równych dopłat dla polskich rolników.– Konkretne obietnice, konkretne działania składają się na konkretne państwo; państwo, które przedstawia pewien plan działań w bardzo ważnych dla obywateli obszarach, a jednocześnie pokazuje, w jaki sposób w najbliższych dniach – w tym przypadku w stu dniach zaraz po wyborach – chce doprowadzić do uchwalenia odpowiednich ustaw lub odpowiednich programów – powiedział z kolei szef rządu Mateusz Morawiecki. Jeśli wygramy wybory, przedstawimy konkretny plan co najmniej stu obwodnic wraz z programem finansowania – zapowiedział premier. Jak zaznaczył, będzie to wielomiliardowy program finansowany w części z budżetu krajowego, a w części z unijnego.Premier wskazał, że w przestrzeni publicznej pojawiają się wątpliwości, czy PiS rzeczywiście zaproponuje 100 obwodnic. – Chcę powiedzieć z pełną odpowiedzialnością: jeżeli wyborcy nas wybiorą, to będzie plan bardzo konkretny co najmniej stu obwodnic zaproponowany wraz z programem finansowania – zadeklarował.Szef rządu wyjaśnił, że będzie to program wielomiliardowy. – Nawet według dzisiejszych kalkulacji Generalnej Dyrekcji Dróg Krajowych i Autostrad, program na około 20 mld złotych – częściowo z budżetu krajowego, częściowo z budżetu unijnego, w zależności od tego, w jakim ciągu dróg znajdzie się dana obwodnica – dodał.Według Morawieckiego program ten jest bardzo ważny zarówno dla miast małej i średniej wielkości, jak i dla większych miast. Wskazał przy tym, że w programie znajdą się obwodnice m.in. dla Bydgoszczy, Białegostoku, Warszawy.– Obwodnica wbrew pozorom jest tym elementem infrastruktury, który przyciąga. Przyciąga turystów, inwestorów, łatwiej jest dojechać do miasta, łatwiej jest wyprowadzić ruch ciężarówkę poza miasto – powiedział premier.Jak zaznaczył, zrealizowanie takiego projektu oznacza m.in. czystsze powietrze, zdrowszych ludzi i lepsze warunki dla przedsiębiorców. – Wszystko to, co oznacza rozwój miast – dodał. Premier mówiąc o emerytach podkreślił, że rząd w tym roku dokonał „potrójnego impulsu finansowego”. – Najpierw w marcu waloryzacja kwotowa, która wynosiła co najmniej 70 zł. To też pomnóżmy razy 12, czyli co najmniej 840 złotych podwyżki dla emerytów, którzy mieli najniższe emerytury, aż do poziomu powyżej 2 tysięcy złotych – zaznaczył Morawiecki.Dodał, że w maju została wprowadzona 13. emerytura. – Czyli taki wyraźny zastrzyk finansowy, a teraz od 1 października, od kilku dni jest już obniżka podatku PIT z 18 na 17 procent. O jeden punkt procentowy, a więc około 6 procent, które też da 20, 30, 40 złotych, a czasami dla tych, którzy mają wyższe emerytury – 3 czy 3,5 tysięcy złotych – jeszcze więcej pozostawi miesięcznie w portfelu – mówił premier.– I tutaj gwarantujemy poprzez ustawę, ta ustawa będzie w pierwszych dniach – jeżeli wyborcy nam zaufają w niedzielę podczas wyborów – obowiązywania nowego rządu, nowego Sejmu uchwalona – oświadczył Morawiecki. – 13. emerytura w przyszłym roku, 13. i 14. emerytura w kolejnym 2021 roku. To musi być stałe świadczenie, które pomoże emerytom związać koniec z końcem – dodał. – Wszystkim obywatelom, którzy ukończyli 40. rok życia, zapewnimy poprzez odpowiednie regulacje przegląd stanu zdrowia – kontynuował premier.Zażartował, że każdy posiadacz samochodu jest zobowiązany do przeglądu technicznego. – O ile ważniejsze jest nasze zdrowie, o ile ważniejsze zdrowie obywateli, o które, jak wiadomo, z biegiem lat trzeba dbać coraz bardziej – dodał szef rządu.– I dlatego wszystkim obywatelom, którzy ukończyli 40. rok życia, zapewnimy poprzez odpowiednie regulacje przegląd stanu zdrowia z wykorzystaniem tego sprzętu, który zakupiliśmy – to są tomografy, rezonanse, najróżniejsza aparatura medyczna – powiedział Mateusz Morawiecki.Jednym z punktów „Piątki na sto dni” PiS ma być tzw. mały ZUS.– Pierwszy obszar dotyczy działalności mikro i małych firm – zakładów fryzjerskich, warsztatów samochodowych, cukierni, piekarni – gdzie dochody nie przekraczają 6 tys. zł miesięcznie, a przychody nie przekraczają 10 tys. zł miesięcznie, czyli rocznie 120 tys. zł – wymieniał  premier.Przyznał, że dla większej firmy nie jest to kwota znacząca, ale – jak zaznaczył – dla małej, bardzo. – Średnio, miesięcznie korzyść dla małego przedsiębiorcy będzie wynosiła 500 zł. Średnio, czyli uwzględniając przedsiębiorstwa, które mają 5,5 tys. dochodu miesięcznie i te, które mają 2 tys., 2,5 czy 3 tys. zł – wskazał.",,
Apel KEP do rodziców ws. zajęć z edukacji seksualnej w szkołach,"Dziecko nie może uczestniczyć w żadnych zajęciach z edukacji seksualnej, wykraczających poza podstawy programowe bez wyraźnej zgody rodziców lub prawnych opiekunów – napisał w apelu do rodziców przewodniczący Komisji Wychowania Katolickiego Konferencji Episkopatu Polski bp Marek Mendyk.","Apel udostępniony PAP przez biuro prasowe Episkopatu Polski został skierowany do rodziców w związku z planowanym finansowaniem przez niektóre samorządy dodatkowych zajęć w placówkach oświatowych. „Warto zainteresować się tym, co dzieje się w szkołach, jakiego typu zajęcia są organizowane, kto je prowadzi i jakie treści przekazuje” – zwraca się do rodziców i opiekunów prawnych bp Marek Mendyk, przed rozpoczęciem roku szkolnego 2019/2020. Apeluje jednocześnie „o czujność i roztropność”.„Według doniesień medialnych, w niektórych miastach Polski od września br. planuje się wprowadzenie (finansowanie) edukacji seksualnej. Są też takie miejsca, w których już realizowana jest tzw. edukacja antydyskryminacyjna. Przypominamy, że dziecko nie może uczestniczyć w żadnych tego typu zajęciach bez wyraźnej zgody rodziców lub prawnych opiekunów” – zaznacza przewodniczący Komisji Wychowania Katolickiego KEP.Podkreśla też, iż rodzice lub opiekunowie prawni mogą składać w szkołach specjalne oświadczenie. „W celu uzyskania pewności, że dzieci nie wezmą udziału w zajęciach, podczas których będą im przekazywane treści niezgodne z wyznawanym systemem wartości oraz wykraczające poza podstawę programową obowiązującą na danym etapie kształcenia, należy złożyć w szkole specjalne oświadczenie” – czytamy w apelu.",,
Kolejny atak amerykańskich sił w Iraku. Ambasador Iranu przy ONZ mówi o wojnie,"Sześć osób zginęło, a trzy zostały ciężko ranne w ataku lotniczym w Iraku. W nocy z piątku na sobotę w okolicach bazy at-Tadżi w pobliżu Bagdadu ostrzelany został konwój samochodów irackich Ludowych Sił Mobilizacyjnych (PMF), grupujących wspierane przez Iran szyickie milicje.","Państwowa telewizja iracka poinformowała, że ataku dokonało lotnictwo amerykańskie. Waszyngton nie potwierdził jeszcze tych doniesień.  Irackie Ludowe Siły Mobilizacyjne potwierdziły atak i poinformowały, że w samochodach były materiały medyczne, natomiast nie było w nich żadnego z przywódców tej organizacji. W ostrzelanym konwoju jechały trzy auta, dwa z nich zostały zniszczone.   Ludowe Siły Mobilizacyjne to sojusz ponad 40 formacji milicyjnych, które formalnie podporządkowane są rządowi irackiemu, jednak w rzeczywistości uznawały dowództwo zabitego w piątek przez Amerykanów generała Kasema Sulejmaniego, szefa elitarnych sił irańskich Al-Kuds. ",,
Festiwal programowania „HackYeah”. Premier wspiera polskie rozwiązania w informatyce,"Premier Mateusz Morawiecki odwiedził w sobotę festiwal programowania „HackYeah” w Centrum Targowo-Kongresowym Global Expo w Warszawie. Szef polskiego rządu m.in. rozmawiał z programistami, którzy w trakcie dwudniowej imprezy szukają rozwiązań m.in. z dziedzin finansów, zdrowia i edukacji.","„HackYeah” to maraton informatyczny (hackathon), który rozpoczął się w sobotę i potrwa do niedzieli. W trakcie maratonu zespoły programistów i innych uczestników spróbują stworzyć gotowe rozwiązania postawionych przed nimi problemów, będących jednocześnie zadaniami konkursowymi. Zwycięzcy mogą liczyć na nagrody ufundowane przez partnerów wydarzenia.Premier w trakcie swojej wizyty rozmawiał z programistami, a także odwiedził stanowiska ministerstw m.in.: Obrony Narodowej, Finansów, Zdrowia, a także m.in. Banku PKO BP. PKO BP jest jednym z partnerów wydarzenia, oprócz niego są także m.in. PKN Orlen, Totalizator Sportowy, projekt GovTech Polska, czy Visa. Bank PKO BP tłumaczy, że filarem jego strategii jest cyfryzacja.„Platforma rozwoju innowacji »Let's Fintech with PKO Bank Polski« jest partnerem głównym wydarzenia, opiekunem jednej z trzech głównych ścieżek – finanse i inwestycje, oraz autorem dedykowanego zadania w zakresie otwartej bankowości. Pula nagród dla zwycięzców zadania od PKO Banku Polskiego wynosi 60 tys. zł, a autorzy najciekawszych pomysłów mogą liczyć na przetestowanie swojego rozwiązania w systemach banku” – poinformował bank w komunikacie.",,
"„Verhofstadt powinien przeprosić Polaków, ale nie łudzę się”","– Z tego co wiem, pan Verhofstadt pracował w spółce zależnej od Gazpromu i ma z Putinem raczej dobre relacje. Zarabiał pieniądze w spółce, która jest kontrolowana przez prezydenta Rosji – tak Mariusz Błaszczak minister spraw wewnętrznych skomentował w programie „Gość Wiadomości” internetowy wpis Verhofstadta. Przewodniczący grupy liberalnej w PE zasugerował w nim, że może zostać objęty zakazem wjazdu do Polski, tak jak wcześniej - do Rosji.","– To jest polityk, który kłamał na temat Polski, który oskarża Polskę – mówił o byłym premierze Belgii Błaszczak. – Haniebne jest też to, że przez wiele lat, w Polsce dominowała pedagogika wstydu. Kazano nam się usprawiedliwiać za zbrodnie, których nie popełniliśmy. Popełnili je Niemcy, którzy napadli na Polskę. 6 mln obywateli polskich zostało zamordowanych w wyniku II wojny światowej – przypomniał.  Przed kilkoma dniami, podczas debaty w PE dotyczącej praworządności w Polsce Verhofstadt, odnosząc się do Marszu Niepodległości, stwierdził, że „na ulice Warszawy wyszło kilka tysięcy faszystów, neonazistów, białych suprematystów”. – Marsz ten miał miejsce 300 km od obozu koncentracyjnego Auschwitz-Birkenau. To nie powinno nigdy wydarzyć się w Europie – stwierdził szef Porozumienia Liberałów i Demokratów na rzecz Europy i krytyk posunięć rządu PiS. – Nie ma zakazu wjazdu dla pana Verhofstadta – odpowiedział dopytywany Błaszczak. Minister jest zdania, że belgijski polityk powinien przeprosić Polaków. – Ale nie łudzę się – dodał. – Skąd czerpie wiadomości? Od swoich sojuszników politycznych, z Polski, od przedstawicieli totalnej opozycji, którzy w ten sposób szkodzą Polsce – kontynuował gość TVP.  – To jest działanie nikczemne. Przywołuje skojarzenia z XVIII wiekiem, kiedy Polska upadała. Wtedy też były takie zachowania – ocenił.",,
Prawnik rosyjskich uchodźców ze Szwecji: Wyrazy uznania dla polskich służb,"„W Polsce zatrzymali Rosjanina, który próbował wywieźć dzieci ze Szwecji. Pierwszą noc rodzina spędziła w pomieszczeniu Straży Granicznej dla nielegałów” – poinformowały rosyjskie media dodając, że sytuacja Denisa Lisowa i jego córek zmieniła się po interwencji dziennikarzy i rosyjskich dyplomatów. Portal tvp.info poprosił o komentarz w tej sprawie mec. Bartosza Lewandowskiego z Instytutu Ordo Iuris, prawnika reprezentującego uciekiniera – Polskim organom należą się wyrazy uznania – odpowiedział adwokat.","– Chciałbym złożyć wyrazy najwyższego uznania dla polskich organów –  oświadczył w rozmowie z naszym portalem mec. Lewandowski, pełnomocnika Denisa Lisowa, rosyjskiego uciekiniera. Lisow wywiózł ze Szwecji swoje trzy córki, które tamtejsze władze odebrały i umieściły w muzułmańskiej rodzinie.   Prawnik potwierdził, że sprawą Lisowa interesuje się wiele mediów, także zagranicznych, przede wszystkim rosyjskich i szwedzkich. – My sami i pan Lisow w rozmowach z dziennikarzami podkreślamy, że organy państwa polskiego udzieliły daleko idącej pomocy – oświadczył nasz rozmówca.  –  Mogę potwierdzić, że pan Lisow z dziećmi mieli odpowiednie warunki. Jeden z hoteli z własnej inicjatywy udostępnił łóżka dla dzieci – dodał Lewandowski. Dzień później próbował polecieć samolotem do Rosji, jednak strażnicy graniczni na Okęciu zatrzymali rodzinę, ponieważ szwedzkie służby umieściły w Systemie Informacyjnym Schengen dane dziewczynek jako osób zaginionych. Na lotnisko przyjechali przedstawiciele szwedzkich służb socjalnych, arabska rodzina zastępcza i rosyjski konsul. Z doniesień rosyjskich mediów można wywnioskować, że władze RP przetrzymują rodzinę na terenie naszego kraju. Faktycznie dzięki pomocy prawnej Rzecznika Praw Dziecka Mikołaja Pawlaka ojciec dzieci w nocy z wtorku na środę  (z 2 na 3 kwietnia) wystąpił do polskich władz z wnioskiem o przyznanie jemu i córkom azylu w Polsce.  Po wszczęciu procedury azylowej rosyjska rodzina nie mogła być już wydana Szwedom, ponieważ, jak wyjaśnił Mikołaj Pawlak, ""państwo polskie objęło ochroną na czas prowadzonego postępowania pana Denisa i jego córki"". Szybka reakcja była konieczna, ponieważ Lisow nie miał żadnych dokumentów oprócz aktów urodzenia dzieci. – To sytuacja skomplikowana, bo dotyczy obywateli Rosji, którzy wyjechali ze Szwecji i za którymi zgłoszono alert w systemie Schengen. Brak było jakichkolwiek dokumentów, potwierdzających ten alert. Szwedzi nie przedstawili żadnych dokumentów, a powinni byli je przedstawić. Powstała bardzo trudna sytuacja, ponieważ przylecieli dwaj mężczyźni, którzy nie legitymowali się żadnymi dokumentami wobec dzieci i żądali ich wydania – wyjaśnił Rzecznik Praw Dziecka. Mikołaj Pawlak zauważył, że „w Szwecji, kraju, który powinien być dla nas jednym z przykładów praworządności, tego jak powinna wyglądać ochrona praw człowieka, konwencja o prawach dziecka nie została w sposób rzetelny zastosowana”. Władze w Sztokholmie zapowiedziały, że złożą wniosek o pilne wydanie im trzech dziewczynek. Zdaniem wiceministra sprawiedliwości, Michała Wójcika, może to nastąpić w jednym z dwóch trybów.  Pierwszy, to wniosek w trybie Konwencji Haskiej, „co oznaczałoby, że uznają, iż doszło do porwania dziewczynek. Wówczas taki wniosek rozpatruje sąd okręgowy, a odwołanie od jego decyzji przysługuje do sądu apelacyjnego”. Wniosek o wydanie dziewczynek może zostać również złożony „w trybie rozporządzenia »Bruksela II BIS«, które reguluje europejską współpracę w sprawach rodzinnych i małżeńskich. – W tym wypadku Szwedzi zwrócą się do strony polskiej o wykonanie szwedzkiego postanowienia o przekazaniu dzieci do rodziny zastępczej. Taki wniosek będzie rozpatrywany przez sąd rejonowy – wyjaśnił Wójcik. Wiceminister wyraził jednak wątpliwość, czy szwedzkie postanowienie o umieszczeniu dzieci w rodzinie zastępczej jest w Polsce wykonalne i może zostać uznane przez sąd. Denis Lisow nie jest pierwszą osobą, która złożyła wniosek o azyl w związku z dzialaniem skandynawskich służb socjalnych. Pod koniec 2018 r. Ministerstwo Spraw Zagranicznych udzieliło azylu na terytorium RP obywatelkom Norwegii, Silje Garmo i jej małoletniej córce Eirze. Eira miała zostać przez norweski Urząd ds. Ochrony Dzieci odebrana matce gdyż ta rzekomo nadużywała paracetamolu i była przewlekle zmęczona.",,
"Iran dementuje, że wstrzymał wydawanie polskim obywatelom wiz turystycznych","Iran dementuje informacje części mediów, że wstrzymał wydawanie polskim obywatelom wiz turystycznych. Informację taką przekazał Bahram Qasemi, rzecznik irańskiego ministra spraw zagranicznych.","W ostatnich dniach w związku z planowaną na połowę lutego w Warszawie konferencją poświęconą Bliskiemu Wschodowi, współorganizowaną przez Stany Zjednoczone, strona irańska wezwała Polskę do wycofania się z tej inicjatywy, twierdząc, że jest ona skierowana przeciwko Iranowi. Polskie władze zapewniają, że tak nie jest, a główny temat konferencji to budowanie pokoju i bezpieczeństwa na Bliskim Wschodzie. Irański MSZ wezwał w sobotę charge d'affaires polskiej ambasady. Zgodnie z relacją irańskiej agencji IRNA dyrektor Departamentu Europy Wschodniej MSZ w Teheranie przekazał stronie polskiej oficjalny dokument – protest przeciwko współpracy Warszawy ze Stanami Zjednoczonymi przy „organizacji antyirańskiego spotkania w dniach 13-14 lutego tego roku”.Szef irańskiej dyplomacji wyraził ubolewanie, że Iran, „który w trakcie II wojny światowej udzielił tak mocnego wsparcia polskim uchodźcom, staje się ofiarą wymierzonego w niego cyrku”.",,
Wybory przewodniczącego PO. Znamy nazwisko kolejnego kandydata,"– Przed nami bardzo ważne wybory, wybory przewodniczącego Platformy Obywatelskiej. Postanowiłem wystartować w tych wyborach – mówi w nagraniu opublikowanym na Twitterze europoseł PO Bartosz Arłukowicz. Polityk dodaje, że chce uczynić PO „partią społeczną” i „organizmem tętniącym życiem”.","– Chcę wam obiecać, że zrobię wszystko, by zbudować taki zespół ludzi, który będzie gwarantował to, że z pełną determinacją i siłą będziemy szli po wyborcze zwycięstwo – mówi Arłukowicz. – PO musi być partią społeczną, musi być organizmem tętniącym życiem. Musimy pracować z ludźmi codziennie na ulicach – mówił, dodając, że partia powinna „wykorzystywać potencjał nie tylko posłanek i posłów, ale swoich radnych, wójtów i burmistrzów”, a także elektoratu w terenie. Arłukowicz odniósł się również do nadchodzących wyborów prezydenckich, w których kandydatem z ramienia PO jest Małgorzata Kidawa-Błońska.  – Małgorzata Kidawa-Błońska staje do bardzo trudnego boju politycznego. Musimy wszyscy razem stanąć wokół niej. Musimy wygrać te wybory, dlatego, że zmienią one nie tylko przyszłość PO, ale też przyszłość Polski – mówi polityk. Wolę kandydowania na szefa PO wyrazili dotąd: Borys Budka, Bogdan Zdrojewski i Joanna Mucha. Wciąż nie wiadomo, czy o reelekcję będzie się ubiegać Grzegorz Schetyna.",,
„Amerykanie mogą nie znaleźć sojuszników”,"– Zaufanie tak wiele razy zostało poderwane, że Amerykanie mogą mieć ogromny kłopot, żeby znaleźć sojuszników do współpracy w tych wrażliwych dziedzinach – ocenił były prezydent Aleksander Kwaśniewski w programie „Dziś wieczorem” w TVP Info komentując przecieki dotyczące tajnych więzień i pracy wywiadów.",,,
Biedroń nie wystartuje w wyborach. Zostanie szefem sztabu Lewicy,Lider Wiosny Robert Biedroń zostanie szefem sztabu Lewicy w wyborach do parlamentu. W skład sztabu wejdzie m.in. były prezes TVP Robert Kwiatkowski.,"– Podjęliśmy w gronie sojuszników decyzję, że Robert Biedroń nie będzie startował w wyborach do polskiego parlamentu; będzie szefem sztabu Lewicy - powiedział Włodzimierz Czarzasty. Wiceszefami sztabu, którym pokieruje Biedroń, będą: sekretarz generalny Wiosny Krzysztof Gawkowski, sekretarz generalny SLD Marcin Kulasek i członek Zarządu Krajowego Lewicy Razem Marcelina Zawisza.  Rzeczniczka SLD Anna Maria Żukowska będzie tę samą funkcję pełnić także w sztabie Lewicy. Pełnomocniczką ds. kontaktów ze stroną społeczną zostanie członkini Zarządu Krajowego Lewicy Razem Julia Zimmermann.",,
A1 w weekend częściowo zamknięta,"Na weekend, 18-19 stycznia, zaplanowano wyburzenie sześciu wiaduktów w ciągu dróg lokalnych nad przebudowywaną A1 w Łódzkiem. W związku z pracami czasowo zamknięty będzie ruch na autostradzie na odcinku węzeł Tuszyn-Piotrków Trybunalski Zachód - informuje GDDKiA.","Jak zaznaczył rzecznik prasowy Generalnej Dyrekcji Dróg Krajowych i Autostrad Jan Krynicki, pierwszych kilkudziesięciominutowych zatrzymań ruchu należy spodziewać się już w piątek 17 stycznia ok. godz. 16-17, podczas wprowadzania tymczasowej organizacji ruchu. Jeszcze tego samego dnia, ale od godz. 19, droga będzie już niedostępna dla kierowców i potrwa to do poniedziałku 20 stycznia do godz. 6. W tym czasie kierowcy podróżujący między południem i północą Polski będą musieli korzystać z objazdów. Jadąc od Łodzi w kierunku Katowic na węźle Tuszyn muszą zjechać z autostrady A1 na DK 12/91 i przez Srock pojadą w kierunku Piotrkowa Trybunalskiego. Na węźle Piotrków Trybunalski Północ zjadą w prawo na drogę ekspresową S8 i dojadą nią do autostrady A1 na węźle Piotrków Trybunalski Zachód. Z kolei podróżujący od strony Katowic w kierunku Łodzi, powinni na węźle Piotrków Trybunalski Zachód zjechać na drogę ekspresową S8 (kierunek Warszawa), dotrzeć do najbliższego węzła - Piotrków Trybunalski Północ, tam skręcić na DK 12/92 i dojechać nią do węzła Tuszyn, skąd można kontynuować podróż w kierunku Łodzi i Gdańska autostradą A1.  – Jak deklaruje wykonawca, wszystkie sześć wiaduktów powinno być gotowych i przekazanych od użytkowania w ciągu najbliższego roku – dodaje Krynicki. Przeznaczone do rozbiórki obiekty znajdują się na drogach lokalnych: Srock-Wodzinek, Imielna-Sierosław, Przydatki-Doły Brzeskie, Papieże-Karlin, Władysławów-Żychlin oraz Bąkowiec- Polesie.",,
Ewakuowano obóz imigrantów na północy Francji,"Francuska policja ewakuowała obóz imigrantów na północy kraju. Przebywało w nim około 1,8 tys. osób. Przed kilkoma dniami nowy minister spraw wewnętrznych Christope Castaner zapowiedział, że państwo francuskie nie będzie tolerowało obozowisk „na dziko”.","W pobliżu Dunkierki, na terenach zalesionych i nad brzegami jezior zbierają się kolejne fale przybywających do Francji nielegalnych imigrantów. W większości są to Kurdowie z Iraku, chcący się przedostać na drugą stronę Kanału La Manche, do Anglii. To już trzecia tego typu akcja w ciągu ostatnich sześciu tygodni. Zmobilizowano do niej potężne siły służb porządkowych. W akcji wzięło udział 31 samochodów policji szkolonej do rozpędzania demonstracji, 20 pojazdów żandarmerii i 11 policji krajowej. W godzinę po rozpoczęciu ewakuacji na miejsce przybyło około 40 autokarów, którymi imigranci zostali rozwiezieni do ośrodków stałego pobytu mieszczących się w północnej Francji. Przede wszystkim zadbano o rodziny z małymi dziećmi, następnie ewakuowano samotnych mężczyzn. Autokary były zaopatrzone w wodę pitną i w żywność. Obyło się bez incydentów.",,
Biskup Czaja prosi o wybaczenie za przestępstwa popełnione przez księży,"Przepraszamy was i prosimy o wybaczenie ciężkich grzechów naszych – napisał w liście do wiernych biskup ordynariusz Diecezji Opolskiej ks. Andrzej Czaja, zwracając się do ofiar przestępstw seksualnych, których sprawcami byli duchowni z terenu diecezji.","List pasterski biskupa będzie odczytany we wszystkich kościołach diecezji. W piśmie biskup Czaja odnosi się do informacji na temat przypadków przestępstw seksualnych, których sprawcami są osoby duchowne.„Do świętości w życiu zobowiązani są nade wszystko kapłani jako ci, którzy od dnia święceń są reprezentantami Boga i Kościoła oraz osoby konsekrowane, które od dnia ślubów mają być w świecie znakami Królestwa Bożego. Dlatego bardzo nas bolą i zasmucają doniesienia o gorszącym życiu i postępowaniu jednych i drugich. Ostatnio przychodziły z Austrii, Chile, Stanów Zjednoczonych i Irlandii, Anglii i Niemiec. Są też doniesienia o nadużyciach seksualnych duchownych wobec małoletnich w naszym kraju. (...) Niestety muszę z bólem i przykrością wyznać, że także w szeregach duchowieństwa kościoła opolskiego znaleźli się kapłani, którzy się sprzeniewierzyli swojemu powołaniu. Wieść o tym przekazana kapłanom podczas konferencji rejonowych poruszyła wszystkich do głębi” – napisał biskup. „Jesteśmy pełni bólu, zawstydzeni i bezradni wobec krzywdy, która już się dokonała”„Jesteśmy pełni bólu, zawstydzeni i bezradni wobec krzywdy, która już się dokonała i której nie da się naprawić. Wołamy do Boga o zmiłowanie i szczególne błogosławieństwo i opiekę bożą dla wszystkich cierpiącymi z tego powodu. Przepraszamy was i prosimy o wybaczenie nam ciężkich grzechów naszych. Dotąd orzeczono i uznano winę sześciu kapłanów diecezji opolskiej, którzy dopuścili się co najmniej raz aktu wykorzystania seksualnego wobec osoby małoletniej (...). Trzech z naszych kapłanów usłyszało już definitywny wyrok. Jeden już został wydalony ze stanu duchownego i toczy się jego proces przed sądem państwowym. Dwóch zostało skazanych prawomocnym wyrokiem na kary pozbawienie wolności – jeden w zawieszeniu, a drugi odbywa karę w więzieniu. Wyrok czwartego nie jest jeszcze prawomocny. W stosunku do tych trzech toczy się postępowanie zarządzone przez Kongregację Nauki Wiary. W odniesieniu do dwóch innych orzeczono przedawnienie winy, ale Kongregacja nałożyła pokute, bo – jak pisze papież Franciszek – »rany się nie przedawniają«. Jednego z oskarżonych księży Kongregacja uznała za niewinnego” – wyjaśnia bp Czaja.Wierni zostali poinformowani, że w ostatnim czasie kuria przyjęła trzy kolejne doniesienia o możliwości popełnienia przestępstwa przez kapłana diecezji opolskiej. W tej sprawie dobiega końca postępowanie wstępne i sprawa zostanie przekazana do prokuratury i Kongregacji.Przygotowania programu prewencyjnegoBiskup Czaja poinformował też w liście o przygotowywanym specjalnym programie prewencji, który będzie wdrażany na terenie Metropolii Górnośląskiej. Przewiduje on m.in. przygotowanie procedur postępowania z duchownym, który został skazany za przestępstwa seksualne przez świeckie sądy, ale w sprawach jego posługi duchownej nie zapadła jeszcze decyzja Watykanu. Procedury te mają służyć temu, by ów duchowny – jak to określono – „w przestrzeni publicznej nie dawał nikomu zgorszenia”.Nadużycia „ze strony duchownych mogły naruszyć zaufanie wiernych”W liście biskup przyznaje, że przypadki nadużyć ze strony duchownych mogły naruszyć zaufanie wiernych. „Mam jednak nadzieję, że tym bardziej otoczycie nas modlitwą. Bardzo was o to proszę. Jesteśmy przecież z was wzięci i wam dani na drogę zbawienia. Bardzo potrzebujemy waszej modlitwy i wielorakiego wsparcia w dziele nawrócenia i odnowy na rzecz świętości i posługiwania” – zwraca się biskup do adresatów listu.",,
Immunitet senatora Gawłowskiego: drugi raz mu go nie odbiorą,"Były sekretarz generalny Platformy Obywatelskiej Stanisław Gawłowski został wybrany senatorem X kadencji. Na polityku ciążą poważne zarzuty korupcyjne, jest oskarżonym w tzw. aferze melioracyjnej. Mimo że Gawłowski dostał się do izby wyższej parlamentu i ma immunitet senatorski, nie ochroni go to przed procesem. Nie będzie też potrzeby ponownego uchylania jego immunitetu.","Rzeczniczka Prokuratury Krajowej prok. Ewa Bialik poinformowała, że „żadne organy procesowe nie będą już musiały występować o zgodę na uchylenie immunitetu Gawłowskiemu”.– Jeśli już raz został uchylony immunitet, a pan Stanisław Gawłowski został przesłuchany w charakterze podejrzanego i ma postawione zarzuty, to tej czynności się nie powiela – tłumaczy Bialik w rozmowie z portalem niezależna.pl.Dalej tłumaczy, że „w momencie, gdy Gawłowski miał stawiane zarzuty, był posłem na Sejm”. – Prokuratura wystąpiła z wnioskiem do Sejmu o zgodę na pociągnięcie do odpowiedzialności karnej w zakresie zarzutów, które chciała mu postawić. Stanisławowi Gawłowskiemu został przedstawiony zarzut i został przesłuchany w charakterze osoby podejrzanej, więc nie ma potrzeby ponownego uchylania immunitetu. Nie jest to etap postępowania przygotowawczego, bo w sądzie mamy już akt oskarżenia. Pan Gawłowski siedzi już na ławie oskarżonych – mówi.Były sekretarz generalny PO został wybrany w niedzielę senatorem z Koszalina. Jest jednym z oskarżonych w tzw. aferze melioracyjnej, m.in. o przestępstwa o charakterze korupcyjnym i pranie brudnych pieniędzy.",,
Syryjczyk podpalił się w obozie dla uchodźców,"26-letni Syryjczyk podpalił się w obozie dla uchodźców na greckiej wyspie Lesbos. Na szczęście doznał tylko niegroźnych poparzeń, ale media zwracają uwagę, że to jeden z najpoważniejszych incydentów w Morii od wielu miesięcy.","Do aktu doszło w biurze obozu. Obywatel Syrii szybko został zabrany do szpitala, gdzie lekarze opatrzyli jego obrażenia – poinformowały lokalne władze. Moria to dawna baza wojskowa umieszczona na wzgórzu. W trudnych warunkach w obozie mieszka ok. 5 tys. osób starających się o azyl. Na wyspie funkcjonuje jeszcze jedna taka placówka dla 3 tys. osób. Nielegalni imigranci czekają w nich na decyzji ws. swojej przyszłości.W Grecji przebywa około 60 tys. migrantów, głównie z Syrii, Iraku i Afganistanu, którzy utknęli w tym kraju po tym jak zamknięto tzw. szlak bałkański, którym chcieli dostać się na północ Europy, głównie do Niemiec i Szwecji.",,
„Jesteśmy w politycznej lidze mistrzów”,"Grzegorz Napieralski podczas niedzielnej konwencji
SLD powiedział, że Sojusz jest atakowany przez przeciwników politycznych, bo stanowi dla nich zagrożenie i ma bardzo dobry program. Podczas konwencji prezentowany jest program Sojuszu na październikowe wybory parlamentarne.","– Atakują nas wszyscy, którzy bronią dzisiaj leniwego rządu Tuska. Atakują dlatego, bo jesteśmy silni, atakują, bo stanowimy dla nich zagrożenie, bo jesteśmy konkurencją, bo staliśmy się ważni, bo jesteśmy w lidze mistrzów na scenie politycznej, polskiej scenie politycznej – powiedział szef SLD. – Przed nami bardzo trudna kampania wyborcza, przed nami ciężkie dni, przed nami ciężka praca, ale damy sobie radę, dlatego że mamy bardzo dobry program, dlatego że jesteśmy przygotowani, kompetentni, dlatego że mamy doświadczenie, dlatego, ze potrafimy rozmawiać z ludźmi – dodał. Podkreślił, że SLD „da sobie radę”, ponieważ jest długo na scenie politycznej, nie zmienia nazwy partii i „z podniesioną głową” pracuje dla ludzi. – Mamy program, który jest dla Polski i dla Polaków gwarancją, że jutro będzie bez obaw – powiedział Napieralski.Koordynator prac programowych Sojuszu, wicemarszałek Sejmu Jerzy Wenderlich otwierając niedzielną konwencję podkreślił z kolei, że nowy program SLD odnosi się do społecznych bolączek i rozterek, jak żyć oraz „oddycha tym, co czują Polacy”. Wicemarszałek Sejmu mówił również, że w Polsce w tej chwili obserwujemy triumf złego rządzenia. Jerzy Wenderlich przekonywał, że program SLD nie „buja w obłokach i oddycha tym co czują Polacy”.  Wenderlich podkreślił także, że program SLD jest wielkim wyzwaniem, bo będzie musiał nadrabiać stracony czas po tych „którzy rdzewieją”. W warszawskiej hali Expo zebrało się ponad 800 działaczy SLD z całej polski. Spodziewane są wystąpienia programowe m.in.: Ryszarda Kalisza (wymiarsprawiedliwości); Katarzyny Piekarskiej (administracja i sprawy wewnętrzne); Marka Wikińskiego (finanse i gospodarka); Wiesława Szczepańskiego (infrastruktura); Marka Siwca (sprawy zagraniczne) i Wojciecha Olejniczka (rolnictwo). Tą część konwencji podsumuje przemówienie szefa partii GrzegorzaNapieralskiego. W drugiej części spodziewane są wystąpienia przedstawicielikoalicjantów Sojuszu: Unii Pracy, Zielonych 2004, Partii Kobiet i OPZZ. Program wyborczy Sojuszu zatytułowany jest „Jutro bez obaw” i składa się z trzech części: „Państwo”, „Społeczeństwo” i„Gospodarka”. W programie znalazło się większość dobrze już znanychpostulatów SLD: podniesienia płac i emerytur minimalnych, wycofania wojskpolskich z Afganistanu, liberalizacji prawa aborcyjnego, refundacjizapłodnienia in vitro. Są też jednak nowe elementy dotyczące choćby polityki zagranicznej. Sojuszchce na przykład, by na wzór Trójkąta Weimarskiego, obejmującego współpracępolsko-niemiecko-francuską, powstało forum współpracy między naszym krajem,Niemcami a Rosją. SLD zaakceptowało już swoje listy. Szef partii Grzegorz Napieralski otworzy listę Sojuszu w Szczecinie, w Warszawie Ryszard Kalisz, a w okręgu podwarszawskim Katarzyna Piekarska. Jedynkę w Krakowie dostał rzecznik SLD Tomasz Kalita, a w Gdyni - Leszek Miller. Z list SLD wystartują także: sekretarz generalny Sojuszu Marek Dyduch w Wałbrzychu, w Legnicy Małgorzata Szmajdzińska, wdowa po wicemarszałku Sejmu z SLD. W wyborach do Senatu SLD poprze kilku kandydatów niezależnych w tym: obecnego senatora Włodzimierza Cimoszewicza, byłego lidera SdPl Marka Borowskiego, posłankę Socjaldemokracji Izabellę Sierakowską i posła niezrzeszonego Andrzeja Celińskiego.",,
Francja: likwidacja namiotów imigrantów w Paryżu,"Kilka godzin zajęło francuskiej policji wywiezienie mieszkańców nielegalnego obozu imigrantów w Paryżu. W obozowisku na bulwarze Stalingradu, między XIX a XX dzielnicą, koczowało ponad 3800 osób – głównie z Afganistanu, ale także z innych państw, przede wszystkim afrykańskich: Libii, Sudanu i Erytrei.","Kobiety z dziećmi i rodziny zostały przewiezione do tymczasowych ośrodków mieszczących się w Paryżu. W tym celu zarekwirowano i przystosowano do pobytu tam ludzi kilka sal gimnastycznych. Samotni mężczyźni zostali umieszczeni także w prowizorycznych ośrodkach, w stołecznym regionie Ile-de-France.",,
Siedem milionów złotych kary dla dużego banku,"Prezes UOKiK nałożył na Deutsche Bank Polska ok. 7 mln zł kary – poinformował w poniedziałek UOKiK. Dodano, że bank stosuje klauzule niedozwolone we wzorcach umów kredytów denominowanych we franku szwajcarskim lub euro; nieprecyzyjnie określa wysokość kursów walut obcych i możliwości ich zmiany.","Jak poinformował UOKiK w komunikacie, postępowanie przeciwko bankowi urząd wszczął w maju 2017 r.„Prezes Urzędu Ochrony Konkurencji i Konsumentów wydał decyzję, w której uznał za niedozwolone trzy klauzule stosowane przez Deutsche Bank Polska. Zakazał też ich wykorzystywania” – napisano. Dodano, że postanowienia kwestionowane przez prezesa UOKiK dotyczą wyliczania wysokości kursów walut i zasad wykonywania umów kredytu przez konsumentów.Jak przekazał UOKiK, klauzule, które kwestionuje urząd, znajdują się we wzorcach umów, aneksach, regulaminach kredytów denominowanych do CHF lub EUR.„Pierwsza klauzula dotyczy nieprecyzyjnych i niejednoznacznych zasad ustalania kursów walut obcych. Np. bank określał je w oparciu o średni kurs walutowy z rynku forex, najpóźniej do godz. 09.30. Nie wiadomo jednak, co rozumie pod tym pojęciem, na jakiej stronie konsument może znaleźć dane z rynku forex, kursy z której godziny bank będzie brać pod uwagę” – wskazał UOKiK. Urząd uznał za niedozwolone również dwie klauzule dotyczące zmiany kursów walut obcych. Jak wyjaśnia UOKiK, przykładowo, na podstawie jednej z nich bank mógł zmieniać wysokość spreadu walutowego raz w miesiącu i gdy wystąpią określone czynniki. „Nie określał jednak do jakiej wysokości, więc mógł go podwyższać dowolnie oraz w wybranym przez siebie czasie. Poza tym konsumentowi byłoby bardzo trudno zweryfikować, czy rzeczywiście zmieniły się określone przez bank parametry, byłoby to wręcz niemożliwe” – czytamy.Urząd wskazał, że klauzule, które prezes UOKiK uznał za niedozwolone, są wymienione w decyzji.„Na Deutsche Bank Polska urząd nałożył prawie 7 mln zł kary (6 982 145 zł). Prezes UOKiK nakazał bankowi wysłanie konsumentom listów, w których ma poinformować o decyzji. Rozstrzygniecie urzędu nie jest prawomocne, ponieważ Deutsche Bank Polska może się odwołać do sądu” – napisano w komunikacie.UOKiK przypomina, że prawomocne decyzje urzędu mają charakter prejudykatu w postępowaniu sądowym. Oznacza to, że ustalenia urzędu co do tego, że postanowienie jest abuzywne, są dla sądu wiążące. „Rozstrzygając sprawy indywidualne, sąd nie powinien ponownie oceniać tych samych postanowień pod kątem ich niedozwolonego charakteru. Konsumenci, którzy zawarli umowy z Deutsche Bank Polska, będą mogli się powołać na prawomocną decyzję UOKiK, gdy będą chcieli dochodzić swoich praw w sądzie” – tłumaczy urząd.W komunikacie przekazano, że prezes UOKiK sprawdza sposób ustalania kursów walut jeszcze w ośmiu bankach. Postępowania zostały wszczęte po skargach konsumentów.",,
MS: Projekt PiS pozwoli utrwalić konstytucyjny standard apolityczności sędziów,Przedstawiony przez posłów projekt zmian w ustroju sądów w żadnym przypadku nie ogranicza niezawisłości sędziów; pozwoli on utrwalić konstytucyjny standard apolityczności sędziów – zaznaczono w piątkowym stanowisku resortu sprawiedliwości.,"Obszerny projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze – przygotowany przez posłów PiS – w czwartek wieczorem został złożony w Sejmie.  „Zaproponowana nowelizacja jest projektem poselskim. Jak wyjaśniono, projekt jest odpowiedzią na coraz częstsze sytuacje podające w wątpliwość apolityczność sędziów w Polsce. Odnosi się również do budzącego zaniepokojenie postępowania tych sędziów, którzy poprzez swoje publiczne wypowiedzi i działania kwestionują status innych sędziów” – zaznaczono w stanowisku MS przekazanym mediom.  Jak napisano, przedstawiony w Sejmie projekt „w żadnym przypadku nie ogranicza niezawisłości sędziów, którzy stanowią ważny element demokratycznego państwa prawa”. „Pozwoli on utrwalić konstytucyjny standard apolityczności sędziów oraz realizuje zasadę transparentności organów władzy sądowniczej i sędziów, która stanowi podstawową gwarancję demokratycznego państwa prawa” – dodano. W ocenie MS, kierowanie przez jednych sędziów pod adresem drugich apeli o wstrzymanie się od orzekania jest działaniem bezprecedensowym, które godzi w niezawisłość sędziowską i podważa zaufanie do wymiaru sprawiedliwości. „Zgłoszony w Sejmie projekt, jak poinformowali posłowie, ma zapobiec tej groźnej sytuacji. Nowe przepisy będą dyscyplinować sędziów, którzy przekraczają swoje uprawnienia” – zaznaczył resort.  Zgodnie z projektem m.in. ma zostać wprowadzona odpowiedzialność dyscyplinarna sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, działania kwestionujące skuteczność powołania sędziego oraz za działania o charakterze politycznym. Zwiększono zakres spraw możliwych do podjęcia przez rzecznika dyscyplinarnego sędziów sądów powszechnych, zaś znaczna część projektu to zmiany odnoszące się do sędziowskiego samorządu.  Kolejny pakiet zmian dotyczy Sądu Najwyższego. Chodzi m.in. o poszerzenie kompetencji Izby Kontroli Nadzwyczajnej SN o rozstrzyganie spraw w przypadku procesowego kwestionowania statusu sędziego lub jego uprawnienia do sprawowania wymiaru sprawiedliwości. Projekt wprowadza też zmiany w procedurze wyboru I prezesa SN.",,
Ołeh Sencow przerwał głodówkę. Żądał zwolnienia Ukraińców z rosyjskich więzień,"– Ołeh Sencow przerwał głodówkę, o czym napisał oświadczenie; zgodził się przyjmować jedzenie. Przeprowadzono konsultacje z najlepszymi dietetykami z Moskwy, by opracować sposób wyprowadzania go ze stanu głodówki. Została przygotowana odpowiednia dieta dla normalizowania stanu jego zdrowia – powiedział Maksimienko cytowany przez agencję TASS.","Adwokat Sencowa na razie nie skomentował tych doniesień – podkreśla AFP. Tydzień temu 42-letni Sencow został przewieziony z rosyjskiej kolonii karnej do szpitala. Służby więzienne zapewniały, że chodzi o planowane badania lekarskie. Ukraiński reżyser prowadził głodówkę od 14 maja, domagając się zwolnienia przetrzymywanych w Rosji w więzieniach obywateli Ukrainy. Podczas protestu był karmiony sztucznie. W ciągu w sumie 145 dni głodówki stracił 12 kg wagi. AFP podkreśla, że na najnowszym zdjęciu Sencowa, upublicznionym w sobotę przez rosyjskie służby więzienne, ten mający 190 cm wzrostu mężczyzna wygląda na chudego i osłabionego. Rosyjskie władze w zeszłym tygodniu informowały, że stan zdrowia Ukraińca jest „stabilny, bez dynamiki negatywnej”; opierały się przy tym na wyniki badań z 12 września. Jak podała jednak w piątek niezależna telewizja Dożd, na początku października u reżysera zdiagnozowano niewydolność układu krążenia oraz problemy z wątrobą i nerkami, a także reumatyzm. Trybunał w Strasburgu dał rosyjskim władzom czas na ustosunkowanie się do tych zarzutów do 16 stycznia 2019 r. Poinformował jednocześnie, że sprawa Sencowa trafi na wokandę po rozpatrzeniu pozwu Ukrainy przeciwko Rosji w związku z dokonaną przez Rosję aneksją Krymu. Pochodzący z zaanektowanego przez Rosję Krymu Sencow został aresztowany w Symferopolu i wywieziony do Rosji w maju 2014 r. W sierpniu 2015 r. skazano go na 20 lat kolonii karnej za przypisywane mu przygotowywanie zamachów terrorystycznych na półwyspie. Reżyser odrzuca oskarżenia i twierdzi, że działania przeciwko niemu mają charakter polityczny. Proces Sencowa był krytykowany przez międzynarodowe organizacje obrony praw człowieka. Od miesięcy zachodni politycy oraz przedstawiciele środowisk artystycznych i intelektualnych wielokrotnie występowali z apelami o uwolnienie reżysera.",,
"Kto zyskuje, kto traci? Najnowszy sondaż prezydencki","Prezydent Andrzej Duda utrzymuje wysoką przewagę nad główną kontrkandydatką z Koalicji Obywatelskiej i pozostałymi kandydatami z poszczególnych partii – wynika z sondażu pracowni Social Changes, przeprowadzonego na zlecenie portalu wPolityce.pl.","Na początku roku marszałek Sejmu ogłosi datę wyborów prezydenckich. Z kalendarza wyborczego wynika, że może wybrać jedną z niedziel maja: 3, 10, 17. Jeżeli żaden z kandydatów nie zdobędzie więcej niż połowy ważnie oddanych głosów, 14 dni później odbędzie się druga tura głosowania.Prezydent Andrzej Duda został zaprzysiężony 6 sierpnia 2015 r., jego pięcioletnia kadencja upłynie więc 6 sierpnia 2020 r.Z najnowszego sondażu prezydenckiego wynika, że wybory raczej nie zostaną rozstrzygnięte w pierwszej turze. Największym poparciem cieszy się obecny prezydent Andrzej Duda; chce na niego głosować 43 proc. badanych. Portal zauważa, że w porównaniu do poprzedniego badania to spadek o 3 punkty procentowe.Druga jest kandydatka Koalicji Obywatelskiej Małgorzata Kidawa-Błońska z poparciem 24 proc. ankietowanych. Oznacza to wzrost o jeden pkt procentowy. Trzecie miejsce zajmuje były prezenter TVN Szymon Hołownia. Na tego kandydata głosować zamierza 13 proc., tyle samo co w poprzednim badaniu.Szef PSL Władysław Kosiniak-Kamysz może liczyć na poparcie 9 proc. ankietowanych. To wynik lepszy o 2 pkt procentowe niż ostatnio.Z kolei na na lidera Razem i możliwego kandydata całej Lewicy Adriana Zandberga chce głosować 7 proc. badanych, tyle samo co w poprzednim badaniu.Na ostatnim miejscu jest kandydat z Konfederacji Krzysztof Bosak, który uzyskał 4 proc. poparcia, bez zmian wobec badania z poprzedniego tygodnia.Badanie zostało zrealizowane metodą CAWI, w dniach od 20 do 24 grudnia 2019 roku. Zostało przeprowadzone na ogólnopolskiej, reprezentatywnej próbie Polaków. Wzięło w nim udział 1044 osób.",,
Zakonnice czekały na księdza. Przyszedł do nich...papież Franciszek,"To się nazywa niespodzianka! Zakonnice z klasztoru w Rzymie czekały na zwykłego księdza, który miał poprowadzić rekolekcje wielkopostne. Tymczasem przyszedł do nich... papież Franciszek. Wydarzenie to miało miejsce przed kilkoma dniami, ale zostało ujawnione dopiero w niedzielę przez siostry.","Papież złożył nieoczekiwaną wizytę w domu sióstr miłosierdzia świętej Joanny Antydy Thouret w Wiecznym Mieście.– We wtorek 14 marca po południu miałyśmy radość przyjąć papieża Franciszka wśród nas. Razem z nim modliłyśmy się i rozmawiałyśmy – taką relację zakonnic zamieszczono wraz ze zdjęciami na stronie internetowej ich zgromadzenia. Ma ono swą główną siedzibę niedaleko Circus Maximus w Rzymie.Spotkanie trwało kilka godzin, a papież pojechał do klasztoru z kierowcą oraz księdzem, który miał wygłosić rekolekcje.",,
Prezydent w czasie wizyty w USA zaprosi Donalda Trumpa do Polski,Prezydent Andrzej Duda bezpośrednio zaprosi amerykańskiego prezydenta Donalda Trumpa do Polski na obchody 80. rocznicy wybuchu II wojny światowej – poinformował rzecznik prezydenta Błażej Spychalski. Spotkanie przywódców zaplanowano w Waszyngtonie na 12 czerwca. Będzie to druga rozmowa w Białym Domu prezydentów Dudy i Trumpa; poprzednie spotkanie odbyło się jesienią zeszłego roku.,"– Możemy potwierdzić, że pan prezydent Andrzej Duda już bezpośrednio przekaże zaproszenie na 1 września panu prezydentowi Donaldowi Trumpowi i liczymy na to, że pan prezydent Donald Trump 1 września będzie w Polsce – powiedział Spychalski w Poranku Rozgłośni Katolickich „Siódma9”.Rzecznik dodał też, że poza Trumpem zapraszani do Polski są przywódcy wielu innych państw. Wymienił przedstawicieli krajów członkowskich NATO i Unii Europejskiej, a także przywódców państw Partnerstwa Wschodniego i sekretarza generalnego ONZ. – Mówimy o krajach, które są bliskimi partnerami Polski i o krajach, które w dużej mierze doświadczyły tej gigantycznej gehenny drugiej wojny światowej – powiedział Spychalski. 12 czerwca prezydent z żoną złożą oficjalną wizytę w Waszyngtonie, gdzie w Białym Domu spotkają się z amerykańską parą prezydencką.Następnego dnia rozpocznie się wizyta gospodarcza prezydenta w Stanach Zjednoczonych, która potrwa do 17 czerwca. Odwiedzi najpierw Houston, największe miasto stanu Teksas. Potem odwiedzi Reno, Carson City i San Francisco.Polska zabiega o zwiększenie amerykańskiej obecności wojskowej, która teraz opiera się na rotacjach żołnierzy amerykańskich. We wrześniu zeszłego roku w Waszyngtonie prezydent Duda wyraził nadzieję na wspólną budowę bazy, którą określił mianem „Fort Trump”.",,
USA przedłużają sankcje na Iran. „To konieczne”,"Na kolejne 10 lat Stany Zjednoczone przedłużą sankcje nałożone na Iran. Za projektem zagłosowało w piątek 99 senatorów, nikt nie był przeciw.","Zdaniem autorów projektu utrzymanie sankcji jest konieczne do momentu wypełnienia przez stronę irańską wszystkich punktów porozumienia nuklearnego. Zawarte w lipcu 2015 roku, między Iranem a wspólnotą międzynarodową, przewiduje rezygnację przez ten kraj z programu nuklearnego. W zamian odzyskał on możliwość eksportu ropy do krajów Unii Europejskiej, a także dostęp do międzynarodowych rynków finansowych.  Decyzję Senatu lider republikańskiej większości Mitch McConnell uzasadniał wzrostem aktywności Iranu na Bliskim Wschodzie – również militarnej.  Sankcje na Iran Poprzednie sankcje na Iran USA nałożyły 10 lat temu. Ich termin upływa z końcem tego roku. Obejmują one sektor przemysłowy, energetyczny, wojskowy oraz bankowy. Minister spraw zagranicznych Iranu potępił decyzję USA. Zdaniem Mohammada Dżawada Zarifa stanowi ona „pogwałcenie umowy” z 2015 roku. W połowie stycznia sankcje gospodarcze nałożone na Iran zniosły kraje Unii Europejskiej.",,
Radio Maryja zniknie z eteru?,"Krajowa Rada Radiofonii i Telewizji w najbliższych dniach podejmie decyzję ws. Radia Maryja. Stacja ojca Tadeusza Rydzyka postępuje wbrew ustawowym założeniom, zakazującym nadawcy społecznemu nadawania reklam – wynika z raportu Rady.","Z monitoringu, do którego dotarła „Gazeta Wyborcza” wynika, że radiostacja wbrew prawu nadaje reklamy tygodnika katolickiego „Niedziela”, „Naszego Dziennika”, Telewizji Trwam i Wyższej Społecznej Szkoły Kultury Społecznej i Medialnej.Bloki reklamowe nie były wyraźnie wydzielone z programu, co nakazuje prawo. Dlatego w raporcie mowa jest o reklamach „ukrytych”.W czasie świąt Bożego Narodzenia poranny i popołudniowy program co jakiś czas przerywany był komunikatem czytanym przez lektora, mówiący o tym, że w numerze „Naszego Dziennika” znajdują się dołączone na płycie kolędy.Nad przyszłością Radia Maryja debatowano podczas dzisiejszego posiedzenia KRRiT. Przewodniczący Jan Dworak dodał, że Rada doszła do pewnych wniosków, ale decyzje te nie przybrały jeszcze formuły urzędowej.– Formalna decyzja zostanie podjęta w ciągu najbliższych dni – zapewnił Dworak dodając, że najpierw powinno się o niej dowiedzieć Radio Maryja.Stacji ojca Rydzyka może grozić cofnięcie koncesji nadawcy społecznego, dzięki której do tej pory nadawca nie płacił za koncesję, czyli oszczędzał ok. 7 mln zł rocznie.",,
Blisko 140 nowych „terytorialsów”. Żołnierze będą służyć na Mazowszu,"Uroczystą przysięgę złożyło w niedzielę w Ciechanowie 136 „terytorialsów” – ochotników, którzy ukończyli 16-dniowe szkolenie. Nowi żołnierze zasilą szeregi 5 Mazowieckiej Brygady Obrony Terytorialnej.","W czasie uroczystości w ciechanowskich koszarach zastępca dowódcy Wojsk Obrony Terytorialnej gen. Artur Dębczak pogratulował żołnierzom ukończenia szkolenia. – Jest to pierwszy etap waszej służby wojskowej, kolejne wyzwania przed wami – powiedział zwracając się do nowych żołnierzy. Gen. Dębczak zapewnił również, że zdaje sobie sprawę z dużej determinacji ochotników wstępujących w szeregi WOT oraz z wysokich kompetencji ich dowódców.– Od dzisiaj stanowicie jeden organizm, jeden monolit, który w dalszym ciągu będzie się zgrywał – wskazał gen. Dębczak i dodał, że jest to „siłą 5 Mazowieckiej Brygady Obrony Terytorialnej oraz Wojsk Obrony Terytorialnej”. Gen. Dębczak podziękował również rodzinom żołnierzy oraz ich pracodawcom, którzy umożliwiają ochotnikom „spełnianie obowiązku obywatelskiego oraz spełnianie własnych ambicji”. Odczytał też list od ministra obrony narodowej Mariusza Błaszczaka. „Od dziś będziecie stać na straży bezpieczeństwa mieszkańców waszej najbliższej okolicy – ich zdrowia, życia i mienia, gotowi do działania w każdej chwili. Podejmujecie to zobowiązanie dobrowolnie, aby realizować swoją pasję i potrzebę działania na rzecz innych. Jestem pewien, że bez wahania ruszycie z pomocą, gdy tylko nadejdzie potrzeba” – napisał Błaszczak. Minister w liście wskazał też, że ochotnicy wstępujący w szeregi WOT „rozumieją potrzeby obronne kraju i są gotowi działać na rzecz ich spełnienia”. Żołnierze, którzy złożyli w niedzielę przysięgę zasilą szeregi czterech batalionów działających w ramach 5 MBOT. „Terytorialsi” pochodzący z powiatów ciechanowskiego, mławskiego, przasnyskiego, żuromińskiego oraz płońskiego będą służyć w 51 Batalionie Lekkiej Piechoty w Ciechanowie lub w samodzielnych pododdziałach.5 Mazowiecka Brygada Obrony Terytorialnej działa od dwóch lat. Powstała w ramach drugiego etapu formowania WOT. Patronem brygady jest st. sierż. Mieczysław Dziemieszkiewicz, ps. „Rój”. 5 MBOT jest jedną z dwóch brygad OT na terenie województwa mazowieckiego. Wojska Obrony Terytorialnej są piątym rodzajem sił zbrojnych obok Wojsk Lądowych, Sił Powietrznych, Marynarki Wojennej oraz Wojsk Specjalnych. Powstały z początkiem 2017 roku. Misją formacji jest obrona i wspieranie społeczności lokalnych.",,
Puchar Świata. Nie ma mocnych na Polaków! Wygrywamy z Rosją w czterech setach,"Reprezentacja Polski kontynuuje zwycięską passę. W szóstej kolejce Pucharu Świata Biało-Czerwoni pokonali Rosjan 3:1 (25:27, 25:21, 25:18, 25:22). Tradycyjnie najskuteczniejszym zawodnikiem w naszej ekipie był Wilfredo Leon. Kubańczyk z polskim paszportem zdobył 19 punktów. W czwartek o godz. 5.30 drużynę Vitala Heynena czeka mecz z Egiptem.","To nie była tylko gra o punkty w Pucharze Świata, ale przede wszystkim konfrontacja z odwiecznym rywalem. Mecze Polaków z Rosjanami zawsze niosły za sobą gigantyczny ładunek emocjonalny. Teraz było trochę spokojniej, bo w składzie naszych wschodnich sąsiadów zabrakło największego prowodyra Aleksieja Spirydonowa. Środowe spotkanie Biało-Czerwoni rozpoczęli z Bartoszem Kwolkiem. Była to nagroda dla zawodnika ONICO Warszawa za bardzo dobrą postawę w poprzednich spotkaniach, zwłaszcza w tym poprzednim, wygranym 3:0 z Włochami. Kwolek tym razem aż tak nie imponował. Zresztą cały nasz zespól w pierwszym secie spisywał się poniżej oczekiwań. W grze Polaków brakowało przede wszystkim regularności. Na pierwszą przerwę techniczną Rosjanie zeszli z dwupunktową przewagą. Starty udało się odrobić z nawiązką za sprawą ataków Bartosza Kurka, Jakuba Kochanowskiego czy świetnym zagrywkom Mateusza Bieńka. Wydawało się, że seta rozstrzygniemy na swoją korzyść. Przy stanie 20:17 trener Rosjan poprosił o czas.Od stanu 22:18 coś złego zaczęło się dziać z polskimi siatkarzami. Rosjanie zdobyli cztery punkty z rzędu, a my kompletnie nie mogliśmy sobie poradzić z serwisami Andrieja Surmaczewskiego. Do tego mylił się skuteczny w początkowej fazie meczu Kurek. Pierwszą piłkę setową jeszcze udało nam się obronić, ale w grze na przewagi ostatecznie wywiesiliśmy białą flagę. Na szczęście to były złe miłego początki. Drugą partię otworzyliśmy od udanego ataku Aleksandra Śliwki, który zastąpił na parkiecie niemrawego Kwolka. Prowadzenia nie oddaliśmy już do końca. Rosjanom zaczęliśmy odjeżdżać po pierwszej przerwie technicznej. Imponująca była zwłaszcza trzypunktowa seria w połowie seta. Po dwóch atakach Śliwki i asie serwisowym Bieńka powiększyliśmy przewagę ze stanu 13:10 do 16:10. Rosjanie wprawdzie zdołali złapać oddech zmniejszając starty do dwóch punktów, ale gdy przyszło co do czego, ostatnie słowo należało do Polaków. W trzecim secie jeszcze wcześniej zdołaliśmy sobie wypracować przewagę. Po ataku Śliwki i bloku Karola Kłosa prowadziliśmy 8:5. A gdy Leon znów zaatakował ze skrzydła, było 11:6 dla drużyny Vitala Heynena. Niesamowite wrażenie zrobiło zbicie Kubańczyka z polskim paszportem, które dało nam 14 punkt. Leon odbił piłkę na nieosiągalnej dla rywali wysokości – 351 cm nad ziemią. Koncert Kubańczyka trwał w najlepsze. Po oszałamiającym ataku Leon wszedł na zagrywkę i posłał trzy asy. Prowadziliśmy 19:10 i tylko kataklizm mógł odebrać nam wygraną. Nic takiego się nie stało. Zwycięstwo w trzecim secie przypieczętował Śliwka. Wygraliśmy do 18.Ważne było, aby skończyć mecz w czwartej partii. Wygrana 3:1 dałaby nam trzy punkty w tabeli. Zawodnicy Heynena doskonale zdawali sobie z tego sprawę, choć triumf nie przyszedł tak łatwo jak w poprzednich dwóch partiach. A wcale się na to nie zanosiło. Po zbiciach Leona i Bieńka prowadziliśmy 7:2. Rosjanie systematycznie zmniejszali przewagę, a do remisu po 16 doprowadził Igor Filipow. Na szczęście, w kluczowych momentach potrafiliśmy udowodnić swoją wyższość. Przewagę zaczęliśmy budować po asie Fabiana Drzyzgi i kolejnym skutecznym ataku Śliwki.Piłkę meczową mieliśmy przy stanie 24:19, a zapewnił nam ją Leon. Trzy meczbole Rosjanie zdołali obronić. Przy stanie 24:22 sprytem błysnął Fabian Drzyzga, przepychając piłkę na siatce. Wygraliśmy z Rosją 3:1, odnosząc piątą wygraną w Pucharze Świata. W czwartek o godz. 5:30 gramy z Egiptem.",,
"Ukraina reformuje finanse, żeby dostać pomoc. Ludzie więcej zapłacą za tytoń, alkohol i paliwo","Parlament w Kijowie przyjął w piątek nad ranem budżet na 2016 rok. Był to kluczowy warunek otrzymania przez Ukrainę kolejnej transzy pomocy w ramach wartego 17,5 mld dolarów pakietu kredytowego, którego udzielił jej Międzynarodowy Fundusz Walutowy.","Parlament zatwierdził również zmiany w systemie podatkowym, m.in. obniżenie podatku od pracodawców oraz ujednolicenie stawki podatku od dochodów osobistych. W celu zrównoważenia budżetu państwa podwyższono akcyzę na wyroby tytoniowe, paliwo i alkohol.   Ostrzeżenie od Międzynarodowego Funduszu Walutowego Wsparcie finansowe Międzynarodowego Funduszu Walutowego (MFW) uzależnianie jest od wdrażania uzgodnionych z kredytobiorcą reform gospodarczych. W ubiegłym tygodniu wiceszef MFW David Lipton ostrzegł władze w Kijowie, że Fundusz może wstrzymać wypłacenia Ukrainie trzeciej transzy pakietu pomocowego w wysokości 1,7 mld dolarów, jeśli parlament odrzuci reformę systemu podatkowego i projekt budżetu na przyszły rok.    – Przyjęcie budżetu, który ma na celu redukcję deficytu budżetu państwa do 3,7 proc. PKB jest podstawowym warunkiem realizacji programu MFW – ostrzegał Lipton. Ukraina  musi walczyć z korupcją   W tym roku Ukraina otrzymała już prawie 10 mld dolarów od Międzynarodowego Funduszu Walutowego i innych międzynarodowych pożyczkodawców.  Podczas niedawnej wizyty w Kijowie wiceprezydent USA Joe Biden powiedział, że Stany Zjednoczone oczekują do władz Ukrainy bardziej zdecydowanych kroków w walce z korupcją.   Poinformował też, że Waszyngton zdecydował o przydzieleniu Kijowowi nowej pomocy o wartości 190 mln dolarów. Pieniądze te mają być przeznaczone między innymi na walkę z korupcją w organach spraw wewnętrznych i reformowanie systemu finansowego. Biden oznajmił, że ogólna pomoc USA dla Ukrainy od czasu zmiany władz w 2014 roku wyniesie 760 mln dolarów.",,
„Maksymalna presja”. Trump nakłada nowe sankcje na Iran,"Prezydent USA Donald Trump wydał rozporządzenie wykonawcze nakładające sankcje na eksport irańskich metali. Poinformował też, że jest to ostrzeżenie dla krajów importujących metale z Iranu, a sankcje pozostaną w mocy, aż Teheran „zmieni swe zachowanie”.","Rozporządzenie wykonawcze jest sygnałem dla innych krajów, „że pozwalanie na to, by irańska stal i inne metale wpływały do ich portów, nie będzie już tolerowane” – oświadczył prezydent.Dekret Trumpa pozwoli też na nałożenie restrykcji na instytucje finansowe zaangażowane w transakcje związane z irańskim sektorem metalowym – podaje Agencja Reutera. Nowe sankcje dotyczą stali, żelaza, aluminium i miedzi; mają uderzyć w sektor metalurgiczny oraz górniczy i pozbawić budżet Iranu 10 proc. dochodów pochodzących z eksportu.Biały Dom poinformował, że USA będą wywierały na Teheran „maksymalną presję”, aż zmuszą irański rząd do zrezygnowania z programu nuklearnego, z budowy pocisków balistycznych, działań destabilizujących region i wspierania ugrupowań terrorystycznych. – Wzywamy reżim, by zaprzestał swego destruktywnego zachowania i zrezygnował z ambicji nuklearnych, respektował prawa swych obywateli i powrócił w dobrej wierze do stołu negocjacyjnego – oświadczył Trump.",,
Czarna seria. Zderzenie pojazdów z udziałem pijanego dowódcy policji,"Do kolizji trzech samochodów osobowych – audi, fiata i volkswagena, doszło w niedzielę na drodze krajowej 28 w Gorzeniu Dolnym w Małopolsce. Jej uczestnik – jeden z dowódców policji w Suchej Beskidzkiej, był pod wpływem alkoholu – podała policja.","Do kolizji doszło na drodze w Gorzeniu Dolnym. – Jeden z uczestników, kierowca audi, był w stanie nietrzeźwości. To funkcjonariusz, który pełni funkcję kierowniczą w komendzie powiatowej w Suchej Beskidzkiej. Miał 0,8 promila alkoholu w wydychanym powietrzu – powiedziała Barbara Szczerba z biura prasowego małopolskiej policji.  Funkcjonariuszka powiedziała, że policjanci ustalą w trakcie postępowania przyczyny i okoliczności zdarzenia.  W kolizji nikt nie ucierpiał. Komendant wojewódzki wdrożył już procedurę wydalenia policjanta ze służby.Droga krajowa 28 prowadzi z Zatoru przez Wadowice, Nowy Sącz, Krosno, Sanok i Przemyśl do przejścia granicznego z Ukrainą w Medyce.",,
W Moskwie powstał ukraiński rząd na wygnaniu. Alternatywa dla „zbrodniczego reżimu w Kijowie”,"Były premier Ukrainy Mykoła Azarow ogłosił w poniedziałek w Moskwie utworzenie Komitetu Ocalenia Ukrainy. Ma to być ukraiński rząd na wygnaniu, będący alternatywą dla tego w Kijowie. Azarow stał na czele ukraińskiego rządu do stycznia 2014 roku.","– Zapadła decyzja o włączeniu do składu Komitetu wszystkich ludzi, którzy swoim praktycznym doświadczeniem, wiedzą, są w stanie wyprowadzić kraj z kryzysu, zakończyć bratobójczą wojnę i zapewnić krajowi rozwój – oświadczył Azarow na konferencji prasowej w Hotelu Ukraina w Moskwie.Azarowowi, który stał na czele ostatniego prorosyjskiego rządu Ukrainy - w latach 2010-14 - towarzyszyli m.in. byli deputowani do ukraińskiej Rady Najwyższej (parlamentu) Wołodymyr Olejnik i Ihor Markow.Pokojowy protestKomitet wydał odezwę do obywateli Ukrainy, w której wezwał ich do „pokojowego protestu”  z żądaniem odejścia „zbrodniczego reżimu”  w Kijowie. – Sami nie odejdą. Naród powinien wziąć władze w swoje ręce – głosi dokument.Po po zmianie władzy w Kijowie i ucieczce z Ukrainy w lutym 2014 roku Azarow schronił się w Rosji. Na Ukrainie przeciwko b. premierowi prowadzone jest śledztwo. Jest on ścigany międzynarodowym listem gończym.",,
Rosjanka oskarżona o ingerowanie w wybory do Kongresu USA,"Resort sprawiedliwości USA poinformował w piątek o złożeniu pozwu przeciw Rosjance Elenie Husajnowej w związku z jej domniemanym udziałem w rosyjskim spisku, mającym na celu ingerencję w amerykański system polityczny i listopadowe wybory do Kongresu.","Według pozwu Husajnowa była główną księgową operacji nazywanej „Projekt Łachta”, która miała być finansowana przez rosyjskiego oligarchę Jewgienija Prigożyna oraz dwie kontrolowane przez niego firmy: Concord Management and Consulting i podległą jej spółkę Concord Catering.Działania „Projektu Łachta” były wymierzone w USA, kraje Unii Europejskiej i Ukrainę co najmniej od 2014 roku – głosi pozew.Informację o oskarżeniu Rosjanki potwierdziły źródła w amerykańskiej administracji. „Wojna informacyjna przeciw Stanom Zjednoczonym”Husajnowa kontrolowała finansowanie „Projektu Łachta”, który „Washington Post” nazwał „operacją zagranicznych wpływów”. Rosjanka odpowiadała też za wydatki na działania prowadzone w Ameryce, jak opłacanie aktywistów, reklam, rejestrowanie domen internetowych czy opłacanie serwerów.Korzystając z mediów społecznościowych uczestnicy projektu, z poparciem Kremla, mieli prowadzić „wojnę informacyjną przeciw Stanom Zjednoczonym”, wpływać na opinię publiczną i podważać zaufanie do osób startujących w wyborach oraz do systemu politycznego USA – relacjonuje Reuters.Według „WP” zadaniem uczestników projektu było „propagowanie on-line dezinformacji na temat wielu kontrowersyjnych kwestii politycznych, włącznie z imigracją, flagą Konfederatów, kontrolą dostępu do broni”.Resort sprawiedliwości ujawnił pozew przeciw Husajnowej tuż po wydaniu wspólnego komunikatu przez amerykańskie agencje wywiadowcze, w którym ostrzegły one, że Rosja, Chiny, Iran oraz inne kraje prowadziły systematyczne działania mające wpłynąć na „amerykańską politykę i wyborców” przed wyborami środka kadencji (midterm).Oświadczenie, które wyszło z Biura Dyrektora Wywiadu Krajowego, nie zawiera szczegółów ani konkretnych oskarżeń, ale podkreśla, że celem działań Rosji, Chin i Iranu jest „podważanie zaufania do demokratycznych instytucji i wpływanie na nastroje opinii publicznej oraz politykę rządu”. Prigożyn na czarnej liście USAPrigożyn, biznesmen z najbliższego otoczenia prezydenta Rosji Władimira Putina, znalazł się już na amerykańskiej czarnej liście pośród osób i organizacji, które – zdaniem władz USA – są powiązane lub działają w interesach służb wywiadowczych i przemysłu obronnego Rosji. Został też objęty sankcjami.Firmy Prigożyna zostały zidentyfikowane w lutym jako podmioty zaangażowane w ingerencję w wybory prezydenckie w USA w ramach śledztwa prokuratora specjalnego Roberta Muellera.",,
Ukraina: zabójcy byłego rosyjskiego deputowanego byli związani z FSB,"Zabójstwo byłego deputowanego rosyjskiej Dumy Państwowej Denisa Woronienkowa, do którego doszło w marcu w Kijowie, zlecił Władimir Tiurin, jeden z kontrolowanych przez FSB bossów świata przestępczego w Rosji – poinformował prokurator generalny Ukrainy Jurij Łucenko.","Według śledztwa Woronienkow zginął w związku z informacjami, które przekazywał ukraińskim władzom na temat obecności rosyjskich wojsk w Donbasie oraz w sprawie byłego prezydenta Ukrainy Wiktora Janukowycza, oskarżonego o zdradę stanu. Łucenko ujawnił na konferencji prasowej w Kijowie, że Tiurin był w przeszłości konkubentem żony Woronienkowa, Marii Maksakowej. – Motywem zabójstwa Woronienkowa było połączenie interesów wyższego kierownictwa Federacji Rosyjskiej, które chciało usunąć świadka zbrodni wojennych przeciwko Ukrainie, z osobistymi pobudkami Tiurina, który chciał się zemścić na byłej partnerce – zaznaczył. Prokurator generalny powtórzył, że bezpośrednim wykonawcą zabójstwa był obywatel Ukrainy Pawło Parszow, który został raniony przez ochroniarza Woronienkowa i zmarł w szpitalu. Woronienkow, który pod koniec 2016 r. zrzekł się obywatelstwa rosyjskiego i przyjął obywatelstwo ukraińskie, został zastrzelony 23 marca w centrum Kijowa. Woronienkow po przyjeździe na Ukrainę zeznawał jako świadek w ramach śledztwa ukraińskiej Prokuratury Generalnej w sprawie przeciwko zbiegłemu do Rosji byłemu prezydentowi Janukowyczowi. Przedstawiciele ukraińskich władz oceniali, że Woronienkow został zlikwidowany na zlecenie Kremla.",,
„Niemcy czerpią korzyści ze wstrzymania tranzytu rosyjskiego gazu na Ukrainę”,"– Niemcom zależy przede wszystkim na tym, żeby importować więcej gazu. Nie tylko na swoje potrzeby, gdyż te już mają zaspokojone i już teraz są jednym z największych eksporterów gazu w regionie. Zależy im na stworzeniu tzw. hubu gazowego – czyli największego centrum rozdzielania importowanego gazu do państw europejskich – podkreślił w rozmowie z portalem tvp.info ekspert Energetyka24.com Maciej Zaniewicz.","Petar Petrović: Niedawna wizyta prezydenta Ukrainy Wołodymyra Zełenskiego w Berlinie i spotkanie z kanclerz Angelą Merkel pokazały, że liderzy obu krajów mają zupełnie inny stosunek do Nord Stream 2. Ukraiński prezydent przypomniał, że niemiecka kanclerz obiecała mu, że po jego wybudowaniu ukraińskie gazociągi nadal będą „pełne gazu”. Czy Kijów może w tej sprawie wierzyć Berlinowi?  Maciej Zaniewicz: Sytuacja jest bardzo skomplikowana. Niemcy zapewniają, że tranzyt gazu przez terytorium Ukrainy zostanie utrzymany, niekiedy czyni tak też Rosja. Berlin twierdzi, że zabiega o to, żeby Moskwa udzieliła na to gwarancji. Jeżeli jednak spojrzymy na konkretne działania strony rosyjskiej i niemieckiej, to widzimy, że w grę wchodzą wspólne interesy.  Niemcom zależy przede wszystkim na tym, żeby importować więcej gazu. Nie tylko na swoje potrzeby, gdyż te już mają zaspokojone i już teraz są jednym z największych eksporterów gazu w regionie. Zależy im na stworzeniu tzw. hubu gazowego – czyli  największego centrum rozdzielania importowanego gazu do państw europejskich.  Jeżeli spojrzymy na strukturę tego eksportu, to widzimy, że duża część gazu z Niemiec, w większości rosyjskiego, trafia również na Ukrainę. Paradoksalnie Niemcy mogą czerpać korzyści z tego, że tranzyt rosyjskiego gazu na Ukrainę może zostać wstrzymany. Rosjanie są zmuszeni do przedłużenia tego kontraktu. Pytanie tylko, jak on będzie wyglądał. Z jednej strony mamy stanowisko Ukrainy, która domaga się, żeby odbyło się to na zasadach długoterminowych, zgodnie z europejskim prawem o podziale właścicielskim, tzw. trzecim pakietem energetycznym. W tej kwestii stanowisko Kijowa, w rozmowach trójstronnych z Rosją, popiera również Komisja Europejska.  Z drugiej strony mamy stanowisko rosyjskie. Moskwa zabiega o to, żeby upiec dwie pieczenie na jednym ogniu. Po pierwsze, chce podpisać kontrakt krótkoterminowy, który można by było bardzo łatwo rozwiązać, gdy już powstanie Nord Stream 2 i Turkish Stream i te dwa gazociągi ominą terytorium Ukrainy.  Po drugie, chce, żeby w ramach tych samych negocjacji doszło do porozumienia między Ukrainą a Rosją, w efekcie którego Kijów zgodziłby się na anulowanie wyroku Trybunału Arbitrażowego w Sztokholmie, który zasądził wypłatę ponad 2,5 miliarda dolarów stronie ukraińskiej wraz z odsetkami, za niewywiązywanie się przez Gazprom z umowy tranzytowej i stosowanie nielegalnych praktyk cenowych.  Komu bardziej się spieszy? Kto jest w gorszej sytuacji? Rosyjska strona gra na czas. Kolejna runda negocjacji ma się odbyć na jesieni. Ciężko przewidzieć, jak się zakończy. Ukraińcy próbują szukać jakichś innych rozwiązań. Ostatnio pojawiła się propozycja dokonania tzw. swapu. Kijów zaproponował, by gaz, nie na zasadach formalnego tranzytu, trafiał na Ukrainę i później  był odbierany po stronie europejskiej. To de facto oznaczałoby kontynuację tranzytu, ale na innych zasadach. Moskwa nie ustosunkowała się do tej propozycji i raczej będzie chciała twardo grać z Ukraińcami.  Wszystko wskazuje na to, że Rosjanie mają silniejszą pozycję w tej sytuacji, ponieważ gdyby negocjacje nie przyniosły żadnego rezultatu do końca roku, kiedy umowa wygasa, to prawdopodobnie Ukraińcy i tak musieliby się zgodzić na jakąś formę przedłużenia tego kontraktu, nawet niekorzystną z uwagi na to, że zyski z tranzytu stanowią znaczne wpływy do budżetu państwa ukraińskiego. W jaki sposób Kreml będzie chciał przed lipcowymi wyborami parlamentarnymi rozgrywać Ukraińcami? Będzie wspierać jakichś bardziej przychylnych sobie kandydatów, środowiska? Przed wyborami prezydenckimi jeden z mniej liczących się kandydatów przyjechał do Moskwy, a gospodarze zasugerowali, że poparcie jego kandydatury może być korzystne dla Ukrainy w kontekście cen za gaz. Po wyborach prezydenckich na Ukrainie nastąpiła duża zmiana polityczna. Do tej pory mieliśmy sytuację, w której ścierały się ze sobą środowiska proeuropejskie i prorosyjskie. Podczas ostatnich wyborów prezydenckich to nie miało miejsca, a wszyscy główni kandydaci podkreślali, że są proeuropejscy i określali Rosję jako agresora.  Na Ukrainie śmierć poniosło kilkanaście tysięcy osób i odebrana została znacząca część kraju. Wobec tego trauma jest bardzo głęboka. Gdy spojrzymy na sondaże, to proeuropejski, przynajmniej retorycznie, Zełenski, z jego partia Sługa Narodu, ma w tym momencie około 40 procent poparcia.  Kolejne partie też są proeuropejskie. Raczej obawiałbym się tego, że osoby, które dostaną się do parlamentu będą niedoświadczone. Już teraz na kluczowe stanowiska mianowani są ludzie z najbliższego otoczenia prezydenta, którzy wcześniej pracowali np. w agencjach PR-owych Zełenskiego i z polityką mieli niewiele wspólnego.  Oni mogą zgodzić się na niekorzystne warunki albo przez przypadek, albo zostaną zmanipulowani np. przez otoczenie byłego prorosyjskiego prezydenta Janukowycza. To otoczenie coraz częściej pojawia się w kręgach prezydenckich, co może niepokoić. Nie wiązałbym tego z jakąś prorosyjską postawą prezydenta, raczej wynika to z braku kadr. Gazprom ogłosił, że szykuje zapasy gazu w Europie i zamierza przed przełomem 2019/2020 roku umieścić w podziemnych zbiornikach ponad 11 mld metrów sześciennych gazu. Co to oznacza w praktyce?  Jest to próba nacisku na Ukrainę i zabezpieczenia wiarygodności dostaw rosyjskich za pomocą NS2 i Turkish Stream.  Do tej pory system funkcjonował w ten sposób, że przed okresem zimowym Ukraina gromadziła ogromne zapasy gazu ziemnego – około 17 miliardów metrów sześciennych w swoich magazynach, na wypadek problemów w dostawach, co się wydarzało kilkukrotnie, gdy były one wstrzymywane przez Rosję. Ukraina, będąc odpowiedzialną za tranzyt do krajów europejskich, wypuszczała ten gaz i kierowała w stronę europejską. Obecne napełnianie magazynów przez Gazprom może świadczyć o tym, że próbuje on zapewnić kontrahentów europejskich o swojej wiarygodności. Może być to też sygnał, że szykuje się do wstrzymania tranzytu przez Ukrainę i tym razem będzie samodzielnie starał się zabezpieczyć dostawy do państw europejskich. Miałoby to pokazać, że to właśnie Gazprom jest godnym zaufania partnerem i Ukraina jest niepotrzebna. Obecnie Polska może wysłać do 2 mld m sześc. gazu ziemnego rocznie na Ukrainę. Dopiero budowa gazociągu Polska-Ukraina pozwoli słać więcej. Strona ukraińska jest zainteresowana tym połączeniem, ale jego powstanie ma dla niej sens dopiero po ukończeniu infrastruktury pozwalającej dostarczyć Ukraińcom gaz z terminalu LNG i Baltic Pipe. A na to trzeba trochę poczekać.  Ukraińcy poszukują alternatywnych dostaw gazu. Tego typu umowy są godne pochwały i dobrze, gdyby zostały zrealizowane.  Jednak od momentu zapowiedzi do momentu realizacji upływa bardzo dużo czasu, więc nie jest to coś, co zostanie zrealizowane w najbliższym czasie.  Na stole współpracy energetycznej polsko-ukraińskiej leży od lat kilka projektów, m.in.: zakup energii elektrycznej z Ukrainy czy budowa połączenia naftowego polsko-urkraińskiego, które umożliwiałoby wzajemną wymianę - są one gotowe do realizacji, ale brakuje woli politycznej raz z jednej, raz z drugiej strony, by to uczynić.  Rozmawiał Petar Petrović.  Autor jest dziennikarzem Polskiego Radia.",,
Płażyński: Nie odbieram wyniku jako porażkę,"– Traktuję ten wynik jako fundament, na którym będziemy mogli w ciągu najbliższych pięciu lat budować bardzo dobrą, konstruktywną opozycję – powiedział w TVP Info Kacper Płażynski, kandydat Zjednoczonej Prawicy na prezydenta Gdańska.","– Kampania była bardzo intensywna (…) nie uciekaliśmy od rozmów ze środowiskami, które, wydawałoby się, znajdują się na innej orbicie. Staraliśmy się rozmawiać z każdym – powiedział Płażyński.Jak stwierdził, Zjednoczona Prawica, „dała przykład tego jak należy prowadzić dobrą kampanię. Należy nie owijać w bawełnę, nie mówić ogólnikami. Kampania musi być konkretna, nastawiona na człowieka”. – Cieszę się, że także prezydent Adamowicz, czując presję tego, iż kampania jest inna niż dotychczasowe też zakasał rękawy i wziął się do pracy kampanijnej. Im więcej rozmów z mieszkańcami, tym lepiej dla demokracji – dodał.",,
Papież Franciszek: kalumnia to „diabelski rak”,"Kalumnia i fałszywe świadectwo to „diabelski rak”, „najbardziej podły sposób, by zniszczyć człowieka” – powiedział papież Franciszek podczas audiencji generalnej w środę w Watykanie. Dodał, że dotyka to także Kościoła.","„Wiemy, że kalumnia zawsze zabija”, a „rodzi się z chęci zniszczenia reputacji drugiej osoby” – mówił papież w czasie spotkania z tysiącami wiernych na placu Świętego Piotra.  Następnie podkreślił, że oszczerstwa godzą też w Kościół. Ma to miejsce wtedy, jak wyjaśnił, gdy „z powodu żałosnych korzyści lub zatuszowania własnych uchybień ludzie łączą się, by oczernić kogoś”.  W katechezie Franciszek zauważył również, że dzisiejszy Kościół jest „bogaty w męczenników”. – Dziś jest więcej męczenników niż w początkach Kościoła, męczennicy są wszędzie. Kościół jest nasączany ich krwią – dodał. Papież mówił, że męczennicy nie są „świętymi z obrazka”, ale ludźmi „z krwi i kości”, „prawdziwymi zwycięzcami”.  Zwracając się do Polaków powiedział: „Historia Kościoła od samego początku jest związana z ewangelizacją przez głoszenie słowa, troskę o biednych i wierność Chrystusowi aż do męczeństwa”. – Prośmy Pana, abyśmy i my mogli żyć życiem pełnym, dając świadectwo i przyjmując męczeństwo codziennej wierności Ewangelii i Chrystusowi – dodał Franciszek.",,
Deklaracja majątkowa Nowaka pod lupą ukraińskiego sądu. Jest decyzja,Sąd rejonowy w Kijowie umorzył postępowanie w sprawie nieprawidłowości w deklaracji majątkowej byłego p.o. prezesa państwowej agencji drogowej Ukrainy Ukrawtodor Sławomira Nowaka. Według śledczych były minister w rządzie Donalda Tuska podał nieprawdziwe informacje w deklaracji.,"„Kilka tygodni temu w mediach pojawiła się informacja o postępowaniu administracyjnym w sprawie mojego oświadczenia majątkowego w UA (Ukrainie). Sąd administracyjny przyznał mi rację. Liczę, że rzetelne media równie ochoczo poinformują o moim zwycięstwie” – napisał Nowak na Twitterze, dołączając kopię pisma z orzeczeniem sądowym.We wrześniu ukraińska Narodowa Agencja ds. Zapobiegania Korupcji (NAZK) poinformowała, że Nowak podał nieprawdziwe informacje w deklaracji majątkowej. „W wyniku pełnej kontroli deklaracji p.o. szefa Ukrawtodoru za 2017 r. NAZK ustalił, że doszło do zadeklarowania nieprawdziwych danych na równowartość ponad 100 minimum socjalnych dla osób zdolnych do pracy” - podała wówczas NAZK w komunikacie.Sławomir Nowak, były minister transportu, budownictwa i gospodarki morskiej (w latach 2011-2013), a od 2016 r. p.o. dyrektora Ukrawtodoru, miał podać nieprawidłową wartość samochodu i kwot na rachunkach bankowych.",,
Ostatnie pożegnanie Tomasza Kality. Uroczystości na Wojskowych  Powązkach,"–  Testament Tomasza Kality to nie tylko projekt ustawy o leczniczej marihuanie, ale także wołanie o inną jakość życia publicznego – mówił podczas pogrzebu polityka SLD b. premier Leszek Miller. Jak podkreślił, Kalita był symbolem polityki z przyjazną twarzą. Zmarłego  pożegnali na Powązkach Wojskowych w Warszawie politycy i dziennikarze, obecny był prezydent Andrzej Duda. Były rzecznik Sojuszu Lewicy Demokratycznej od kilku miesięcy walczył z nowotworem mózgu. Zmarł 16 stycznia. Miał 37 lat.","– Przyszliśmy tu, aby w żalu i w bólu pożegnać kochanego i bliskiego nam człowieka, przyszliśmy wyrazić hołd zmarłemu, ale też wdzięczność za jego serce, dobroć, dokonania służbie naszej ojczyzny –  mówił b. premier i lider SLD Leszek Miller.  Jak podkreślił, śmierć przychodzi niezapowiedziana i nieproszona, jest zawsze gościem nie na czas. – Tym razem przyszła szczególnie nie w porę, przerwała plany i marzenia, marzenia o szczęśliwym i twórczym życiu – zaznaczył Miller.  – Tomek z jego niepospolitymi zdolnościami był wielką nadzieją polskiej lewicy, ale przede wszystkim polskiej polityki – powiedział.  Podkreślał, że testament Kality to nie tylko projekt ustawy o leczniczej marihuanie, ale także wołanie o inną jakość życia publicznego. – Był symbolem tej innej jakości, polityki z przyjazną twarzą, szacunkiem dla rywala czy przeciwnika, polityki refleksyjnej, poszukującej odpowiedzi na ważne pytania –  mówił Miller. Działalność  polityczna i dziennikarskaTomasz Kalita urodził się 8 lutego 1979 roku w Bielsku-Białej. Studiował na Uniwersytecie Warszawskim i w Akademii Humanistycznej imienia Aleksandra Gieysztora w Pułtusku. Z wykształcenia był politologiem, zajmował się pracą dziennikarską. Po 2000 roku zaangażował się w działalność polityczną. Aktywnie działał przed referendum w 2003 roku na rzecz przystąpienia Polski do Unii Europejskiej. W późniejszych latach był m.in. rzecznikiem Sojuszu Lewicy Demokratycznej, szefem zespołu doradców premiera Leszka Millera i centrum medialnego SLD. W latach 2008-2011 pełnił funkcję rzecznika prasowego SLD. Był  także założycielem i dyrektorem założonego przez siebie Centrum imienia Ignacego Daszyńskiego.Trzykrotnie –  w 2007, 2011 i 2015 roku – bez powodzenia kandydował do Sejmu z list ugrupowań lewicowych. Podczas kampanii w wyborach prezydenckich w 2015 roku był rzecznikiem sztabu Magdaleny Ogórek, kandydatki SLD.Angażował się w liczne kampanie parlamentarne i prezydenckie. Był pomysłodawcą i organizatorem wielu debat, między innymi poświęconej 10-leciu Konstytucji z 1997 roku na Zamku Królewskim w Warszawie.Choroba i „ustawa Kality”Od wiosny ubiegłego roku chorował na glejaka mózgu. Zaangażował się w działania na rzecz onkologii w Polsce i zalegalizowania marihuany w celach medycznych. Pod koniec sierpnia 2016 roku politycy SLD złożyli w Sejmie projekt nazwany „ustawą Kality”, zmieniający przepisy, tak, by umożliwić chorym leczenie z wykorzystaniem marihuany.  W październiku rozmawiał na ten temat z prezydentem Andrzejem Dudą. Na wiadomość o jego śmierci prezydent Andrzej Duda napisał na Twitterze: „Odszedł Tomasz Kalita, dzielny i dobry człowiek. Żal ściska serce”.",,
Janusz Korwin-Mikke w obronie esbeckich emerytur: To świętość,"– PiS nie może liczyć na moje wsparcie, jeśli chodzi o cięcia emerytur dla byłych funkcjonariuszy SB. Ostrzegałem przed tym, jak PO obcinało, że najpierw ubekom, a potem nam wszystkim. To absolutny skandal – mówił w programie „Kwadrans polityczny” Janusz Korwin-Mikke, lider partii Wolność.","Rząd przyjął w czwartek projekt nowelizacji „ustawy dezubekizacyjnej”. Według projektu emerytury i renty ponad 32 tys. byłych funkcjonariuszy aparatu bezpieczeństwa PRL sięgną maksymalnie średniego świadczenia w ZUS.– Emerytura to świętość. Jak kat powiesił mojego ojca i miał obiecaną emeryturę, to musi tę emeryturę dostać. Nie ma na to rady. On wykonywał polecenia, można go powiesić za to, co robił, ale dopóki mu nogi drgają, to musi emeryturę dostać – powiedział. „Gospodyni domowa motorem gospodarki”Korwin-Mikke porównał rządy PiS do socjalizmu, a nawet komunizmu. – Wracamy do roku 1954 w tej chwili. To jest komunizm z krzyżem w zębach, a nie nożem w zębach, taka jest różnica – powiedział. Mówiąc o podatkach stwierdził, że podatek dochodowy jest absurdem i trzeba go zlikwidować, bo przez niego powstaje bezrobocie. – To absurd wymyślony przez komunę – mówił. Dodał, że w odróżnieniu od partii lewicowych, partie prawicowe nie dbają o człowieka pracy.  – Człowiek pracy ma służyć na dwóch łapkach konsumentowi. Dla nas najważniejszym elementem gospodarki nie jest górnik, hutnik, czy kapitalista, tylko ta gospodyni domowa, która idzie do sklepu i kupuje tańszy i lepszy towar. Ona jest motorem gospodarki. Mężowie zarabiają, a kobiety wydają; to konsument powinien decydować o gospodarce – mówił.  Zdaniem lidera Wolności, „PiS tak naprawdę nie wie, co ma robić”. – Minister Morawiecki nie ma żadnej idei przewodniej – powiedział. Krzysztof Grzybowski: Kwadrans Polityczny, witam państwa, naszym gościem jest Janusz Korwin- Mikke, euro poseł, partia Wolność, dzień dobryJanusz Korwin- Mikke: Dzień dobryK.G.: Wczoraj rząd ogłosił cięcia w emeryturach  byłych Sb-ków, co ma dać budżetowi około pół miliarda oszczędności, PiS może liczyć na pana poparcie w tej sprawie?J.K.M.: Nie, nie może liczyć, ostrzegałem już jak PO obcinało emerytury, najpierw obetną ubekom, a potem wszystkim. To jest absolutny skandal, emerytura musi być świętością, jeżeli kat powiesił mojgo ojca i miał obiecaną emeryturę, to musi ją dostać, nie ma rady.K.G.: Bez względu na jego przeszłość?J.K.M.: Można go powiesić za to co robił, ale dopóki jeszcze mu nogi drygają musi dostawać emeryturę, to są dwie niezależne rzeczy,  emerytura jest rzeczą świętą. K.G.: Wczoraj wicepremier Morawiecki powiedział, że kwota wolna od podatku dla najmniej zarabiających systematycznie będzie wzrastać do 6600 złotych, najlepiej zarabiający Polacy najprawdopodobniej kwoty wolnej od podatku w ogóle nie będą mieli, czy to jest sprawiedliwe rozwiązanie, że ci bogatsi będą oddawać trochę więcej?J.K.M.: Jak mówił Stefan Kisielewski socjalizm polega na tym, że się bohatersko pokonuje trudności nie znane w żadnym innym ustroju.K.G.: To jest socjalizm?J.K.M.: Oczywiście, PiS buduje nawet komunizm a nie socjalizm, wracamy do roku 1954, tylko to jest komunizm z krzyżem a nie nożem w zębach, to ta różnica, natomiast gdyby nie było podatku dochodowego, który jest absurdem zupełnym, nie było problemu z kwotą wolną, trzeba zlikwidować podatek dochodowy. Węgry w tej chwili obniżyły CIT, obniżyły podatek dochodowy, a trzeba po prostu go zlikwidować. Trzeba powiedzieć jasno i zdecydowanie- podatek dochodowy jest absurdem. Podatek dochodowy powoduje bezrobocie, ludzie muszą płacić za to, że pracują, to przestają pracować.K.G.: Z czego pieniądze na wiele rzeczy, którymi zajmuje się państwo?J.K.M.: Istnieje 40 innych podatków. Jeżeli nakładamy podatek na alkohol, to po to, żeby ludzie nie pili, jeżeli nakładamy podatek na pracę, to po to zebrynie pracowali, tak? No to nie pracują, prosta i jasna sprawa. Podatki dochodowe są absurdem wymyślonym przez komunę, pierwszy raz wprowadzonym w USA w 1913 roku, nie mówię od razu, że to z tego powodu wybuchła pierwsza wojna światowa, w każdym razie jest to symptomatyczne. K.G.: Mówi pan o socjalizmie i komunizmie, o tym, że te działania są absurdalne, a prezydent Duda wczoraj na zjeździe Solidarności decyzje rządu i władz państwowych tłumaczył w ten sposób: „Rządowi, większości parlamentarnej i mnie jako prezydentowi najbardziej zależy żeby podnieść przeciętny poziom życia Polaków”.J.K.M.: Żeby podnieść poziom życia Polaków trzeba właśnie obniżyć podatki… K.G.: Stąd ta kwota wolna będzie większa dla mniej zarabiających…J.K.M.: Najlepiej zarabiający w ogóle tego nie zauważą, bo to jest dla nich pikuś i mają to głęboko w nosie. Chodzi o te socjalną demagogię, że dba się o najbiedniejszych itd., trzeba pamiętać o jednej podstawowej sprawie: my jesteśmy prawicą i w odróżnieniu od partii lewicowych nie dbamy o człowieka pracy, człowieka pracy mamy głęboko w nosie, człowiek pracy ma służyć na dwóch łapkach konsumentowi. Dla nas najważniejszym elementem gospodarki nie jest górnik, hutnik ani kapitalista, tylko ta gospodyni domowa, ta kobieta, która idzie do sklepu i kupuje tańszy i lepszy towar. Kobieta jest motorem gospodarki, bo ona wymusza na producentach, żeby robili dobre i tanie towary. Nie zapominamy o kobietach, kobiety wydają pieniądze, mężowie zarabiają pieniądze a kobiety je wydają. I one, właśnie konsument powinien decydować o gospodarce, nie producent. K.G.: Nie ma pan wrażenia, że świat się trochę zmienił, że nie jest tak, że mężowie zarabiają a kobiety wydają? J.K.M.: Ale to wróci. Normalność musi wrócić.K.G.: To jest normalne?J.K.M.: Oczywiście, kobiety lubią wydawać pieniądze, to jest ich ulubione zajęcie. K.G.: Mężczyźni też…J.K.M.: Wie pan, ja nie lubię, czuje ból w okolicy portfela, jak musze coś wydać, wolę zarobić. K.G.: Słuchając tego co pan mówi, zastanawiam się jakim cudem myślał pan na poważnie o koalicji z PiSem i wspólnych rządach? J.K.M.: Koalicje się zawiera z tym z kim można, myślę, że gdybyśmy dostali o ten ułamek procenta więcej, wtedy PiS nie miałby większości absolutnej, wtedy byśmy wymogli na PiSie, żeby nie robił pewnych absurdalnych posunięć gospodarczych, bo PiS tak naprawdę nie wie co robić. Jeżeli popatrzymy na posunięcia premiera Morawieckiego, to on raz w lewo, raz w prawo, nie ma żadnej idei przewodnej. K.G.: Sądzi pan, że gdyby rzeczywiście wybory skończyły się takim wynikiem, o którym pan mówi, i doszłoby do koalicji PiS- Wolność, to dziś nie byłoby programu Rodziny500+, programu Mieszkanie+, nie byłoby obniżenia wieku emerytalnego.J.K.M.: Obniżenie wieku emerytalnego, dlaczego? To bardzo słuszna rzecz. K.G.: Jest jakiś plus widzę…J.K.M.: To wcale nie jest socjalne, to chodzi o to, co się obiecało ludziom, że będą mieli emeryturę w wieku 60 czy 65 lat, i mają te emerytury dostać. To jest ciekawe, jeżeli PiS chce obniżyć wiek emerytalny do poprzedniego, i bardzo słusznie, to proszę pamiętać, że ludzie, którzy zaczęli pracę przez ostatnie kilka lat, powinien mieć nowy wiek emerytalny. Bo oni zaczęli pracę i wiedzieli, że emeryturę dostaną w wieku lat 65 i 67, tym ludziom nie należy obniżać wieku emerytalnego, tylko tym, którym to odebrano w trakcie ich pracy. PiS o tym nie myśli, bo to wyjdzie na jaw za 30 lat i co to ich obchodzi, a widzi pan, brałem kiedyś udział w dyskusji, w Szczecinie, siedziała posłanka z PiS, mówię jej, że to spowoduje tragiczne skutki za lat 30, a ona mówi „a co mnie obchodzi, co będzie za 30 lat”. Otóż Polską powinni rządzić ludzie, których obchodzi co będzie za 30 lat. K.G.: Wczoraj rząd przyjął projekt ustawy powołującej komisję weryfikacyjną, która ma badać decyzje reprywatyzacyjne w Warszawie, PiS mówi o tym, że będziemy świadkami dziejowej sprawiedliwości, będzie można odwrócić pewne złe rzeczy które się w Warszawie, i nie tylko, działy.J.K.M.: Obawiam się, że polecą również normalne decyzje reprywatyzacyjne, bo to różnie bywało, natomiast moim zdaniem od tego jest prokuratura i sądy, żeby to robił, a nie jakaś komisja, bo to jest demagogia, to będzie w telewizji, i tak dalej…K.G.: Ale prokuratury i sądy jakoś nie potrafiły się tym problemem zająć...J.K.M.: To jest rzeczą pana Ziobry, żeby tak zmienić prokuraturę, żeby nie była skorumpowana, tylko żeby naprawdę ścigała złodziei. Ja wiem, że łatwiej jest dać łapówki, niż ścigać bandytów, K.G.: Co z tymi decyzjami, które już zapadły?J.K.M.: Jak już zapadły, to zapadły, natomiast należy ukarać tych, którzy wzięli łapówki, jeżeli to oczywiście nie jest przedawnione.K.G.: Co z tymi wszystkimi kamienicami i gruntami, które trafiły w prywatne ręce, a mamy podejrzenia co do tego, że nie wszystko odbyło się zgodnie z prawem.J.K.M.: Jeżeli naruszono czyjąś prywatną własność, to trzeba właścicielom oddać pieniądze, nie ma rady, państwo odpowiada za działalność swoich urzędników. K.G.: Jest pan przeciwny nadzwyczajnym sposobom dochodzenia do sprawiedliwości?J.K.M.: Powinniśmy mieć zwyczajną sprawiedliwość, zwyczajne uczciwe sądy i uczciwą prokuraturę, i to powinien zrobić pan Ziobro, i tyle. Nie powinno być Rzecznika Praw Obywatelskich, bo to powinny robić normalne urzędy państwowe, jak RPO się czymś nie zajmuje, to trzeba powołać rzecznika który rozpatruje sprawę, nie rozpatrzoną przez rzecznika, tak? Jeden RPO ma naprawić całą administrację? Nie ma rad, musi normalnie pracować administracja, istnienie rzecznika i komisji specjalnych dowodzi, że państwo źle pracuje.K.G.: Premier Włoch stwierdził, że rozpoczyna się debata o przyszłości Donalda Tuska i jego ewentualnej drugie kadencji na stanowisku przewodniczącego Rady Europejskiej, jak się powinien w tej sytuacji zachować polski rząd? J.K.M.: Co za różnica kto będzie przewodniczącym tego bałaganu, nie ma to najmniejszego znaczenia.K.G.: PE przyjął rezolucję dotyczącą zagrożeń związanych i propagandą i dezinformacją prowadzoną przez Rosję, Kreml uznał te działania za histeryczny atak, pana zdaniem UE nie słusznie boi się Rosji?J.K.M.: Taką rezolucją Rosja się może podetrzeć,  w poprzedniej kadencji PE ambasador rosyjski wziął te wszystkie rezolucje i odesłał PE, natomiast trzeba powiedzieć jedno, od wielu lat NATO rośnie w siłę, przyjęło NRD, Polskę, Iles tam państw, i siły NATO są coraz bliżej Rosji, Rosja się panicznie boi, jak pan popatrzy na mapę, ile jest baz naokoło Rosji, a czy widział pan jakąś bazę Rosji naokoło Europy? Do Rosji 5 państw złożyło akces, że chce do niej wstąpić, przyjęła tylko jedno z nich, w pozostałych przypadkach odmówiła, i Rosję się oskarża o imperializm? K.G.: Krym chyba nie z własnej woli zgłosił ten akces…J.K.M.: Proszę pana, 86 procent mieszkańców Krymu chciało przyłączenia do Federacji Rosyjskiej…K.G.: Nie przeszkadza panu ta forma, w jakiej to się odbywało? Zielone ludzi i tego typu rzeczy?J.K.M.: Przepraszam bardzo, zielone ludziki polegały na tym, że przychodził zielony ludz, pułkownik czy generał rosyjski, stawał naprzeciwko batalionu rosyjskiego i mówił: „u nas żołd dwa razy większy”. I wszyscy przechodzili na stronę rosyjską. Cała flota ukraińska, łącznie z admirałem na czele, przeszła na stronę rosyjską, tylko jeden okręt, mimo okrzyków załogi, która chciała też przejść, wpłynął do Odessy. Rosja te okręty oddała.K.G.: Czy w takim razie te bazy, o których jest mowa, które maja powstać między innymi w Polsce, nie powinny pana zdaniem powstawać?J.K.M.: Baza w Redzikowie i baza na Łotwie stanowi zagrożenie dla pokoju światowego, bo narusza równowagę sił, do tej pory była równowaga sił, wszyscy się bali. Ale myślę, że jak pani Clintonowa przegrała wybory, to nareszcie światowej wojny nie będzie, bo gdyby wygrała, to trzecia wojna światowa byłaby jak w banku. Ale na szczęście przegrała, więc wojny nie będzie. K.G.: Można powiedzieć, że wygrała bo jej przewaga jeśli chodzi o głosy przekroczyła już dwa miliony, natomiast prezydentem i tak będzie Donald Trump.J.K.M.: W boksie jest tak, że zawodnik, który zada więcej ciosów może przegrać. K.G.: Tym bokserskim akcentem kończymy, bardzo dziękuję za rozmowę.J.K.M.: Dziękuję.",,
Dziesiątki tysięcy Filipińczyków zostało przesiedlonych po trzęsieniach ziemi,"Blisko 31,5 tys. Filipińczyków zostało zmuszonych do opuszczenia domów w wyniku dwóch trzęsień ziemi, które nawiedziły południową wyspę Mindanao w ubiegłym tygodniu – poinformowały w poniedziałek władze. Zginęły co najmniej 22 osoby, a ponad 400 odniosło rany.","Według danych rządowych ok. 24 tys. osób w regionach, które najbardziej ucierpiały, zostało ewakuowanych do specjalnych ośrodków. Chodzi m.in. o prowincję Cotabato. Jednocześnie ponad 7,4 tys. kolejnych Filipińczyków schroniło się u przyjaciół czy rodziny – informują władze. W sumie trzęsienia ziemi z wtorku i czwartku – o magnitudzie 6,6 oraz 6,5 – uszkodziły blisko 29,4 tys. domów, z czego 21 tys. zostało całkowicie zniszczonych. Rząd uruchomił środki w wys. 11 mln pesos (ok. 218 tys. dolarów), które mają trafić do rodzin dotkniętych skutkami katastrof. Jednocześnie najnowszy bilans ofiar mówi o 22 zabitych, dwóch osobach zaginionych i ponad 420 rannych. Wcześniej informowano o 21 ofiarach śmiertelnych. Po najnowszych trzęsieniach ziemi nastąpiło w sumie ok. 270 wstrząsów wtórnych.",,
Władze PRL do wybielenia?,"Wojciechowi Jaruzelskiemu, jako postaci absolutnie nietuzinkowej, należy się szacunek – takie będzie przesłanie księgi jubileuszowej, którą przygotowuje SLD. Jak dowiedziała się
„Rzeczpospolita”, ukaże się ona z okazji 90. urodzin generała, które przypadają 6 lipca.","SLD dołożył się finansowo. Redaktorem jest prof. Jerzy Wiatr, który w stanie wojennym stał na czele Zespołu Partyjnych Socjologów przy KC PZPR. W książce, do której teksty napisało niemal 30 autorów (m.in. Michaił Gorbaczow i Aleksander Kwaśniewski), raczej nie będzie głosów krytycznych.Oburzenia pomysłem nie kryje poseł PO Antoni Mężydło, w latach 80. torturowany przez SB. – SLD fałszuje historię tak, jak PZPR robiła to w czasach komunistycznych – komentuje.",,
Gowin o słowach Cimoszewicza: Haniebnie antypolskie,"Tak haniebnie antypolskich słów nie spotkałem wśród najbardziej antypolsko nastawionych Żydów w Izraelu – przekonywał wicepremier Jarosław Gowin, komentując wypowiedź byłego premiera Włodzimierza Cimoszewicza o zwrocie mienia bezspadkowego ofiar Holokaustu.","– W naszym kraju za cnotę uważa się obronę tego, żeby nie zwrócić tego, co się komuś należy tylko dlatego, że był Żydem, do tego ofiarą holokaustu – ocenił Cimoszewicz na antenie TVN24. Słowa te padły w kontekście dyskusji wokół Ustawy 447. Przepisy w maju zeszłego roku podpisał prezydent USA Donald Trump. Ustawa dotyczy mienia bezspadkowego ofiar Holokaustu.Do słów odniósł się prezes PiS Jarosław Kaczyński.  – Mamy do czynienia z czymś, co jest moralnie absurdalne. Na tego rodzaju roszczenia się nie godzimy i nie zamierzamy niczego płacić. To Niemcy napadli na Polskę, wymordowali prawie wszystkich Żydów. Ci, którzy przeżyli, zostali uratowani przez Polaków. (…) Chcę to mocno podkreślić, że nie ustawy, ale władza PiS jest jedyną prawdziwą gwarancją, że nie będziemy płacić i nie poniesiemy szkód godnościowych – przekonywał.Wicepremier Gowin napisał na Twitterze, że wypowiedź Cimoszewicza jest „hańbiąca” i „antypolska”.",,
Polska potęgą na rynku kosmetyków,"Co drugi kosmetyk produkowany w Polsce trafia na eksport. Pod tym względem zajmujemy szóste miejsce w Unii Europejskiej, a dzięki brexitowi możemy awansować o jedną pozycję – informuje „Puls Biznesu”.","Kosmetyki wyprodukowane w Polsce są wysyłane na ponad 160 rynków świata, co plasuje nasz kraj na szóstym miejscu w Unii. W wyniku będącego już praktycznie faktem brexitu awansujemy na piątą pozycję, ale polscy eksporterzy mogą lekko ucierpieć, choć nie tak mocno jak ich klienci z Wysp – ocenia dziennik. W artykule wskazano, że kosmetyki znad Wisły są trzecimi po francuskich i niemieckich wybieranymi przez Brytyjczyków.– Co drugi kosmetyk produkowany w Polsce trafia na eksport. Nasz bilans w handlu jest dodatni i wynosi około 30 proc., podczas gdy Niemcy mają w handlu kosmetykami 39 proc. nadwyżki handlowej – mówi Blanka Chmurzyńska-Brown, dyrektor generalna Polskiego Związku Przemysłu Kosmetycznego.Gazeta zwraca uwagę, że tylko w latach 2015-17 w Polsce zarejestrowało się około 175 nowych podmiotów produkujących lub dystrybuujących kosmetyki. Według danych GUS, działa ich obecnie w kraju około tysiąca.",,
Polski film o św. Faustynie hitem w USA. Lepszy był tylko „Joker”,"Polski film „Miłość i miłosierdzie” Michała Kondrata, opowiadający historię św. Faustyny Kowalskiej,  odnotował znaczący sukces w USA. Kiedy w poniedziałek 28 października wszedł na ekrany amerykańskich kin, frekwencja na pokazach była tak duża, że obraz uplasował się na drugim miejscu – zaraz za słynnym „Jokerem”.","W poniedziałek, kiedy film był wyświetlany w 797 amerykańskich kinach, zarobił ponad 1,4 miliona dolarów. To dane z jednego dnia, ale i tak robią wrażenie. Na prośbę widzów, dystrybutor zagwarantował filmowi podobną ilość kin na 2 grudnia.Sukcesem zaskoczony jest sam reżyser. – Zainteresowanie filmem jest coraz większe. Wyprzedane bilety. W Chicago 45 kin – wszędzie komplet. Podobnie jest na Florydzie i w Teksasie. Wiemy już że Box Office kilka godzin przed premierą przekroczył milion dolarów. To ogromy sukces jeśli zważyć, że to wszystko wydarzyło się w jeden dzień – powiedział Michał Kondrat dzień po amerykańskiej premierze.Na ekrany polskich kin film wszedł pod koniec marca br. – Film przybliża narodziny kultu Bożego Miłosierdzia, który zyskał popularność na całym świecie dzięki „Dzienniczkowi” świętej Faustyny – mówił wtedy reżyser .Twórca zdecydował się na film właśnie o św. Faustynie, ponieważ – jak stwierdził – nie jest ona zwykłą świętą, ale „osobą wybraną przez Boga spośród wszystkich ludzi, którzy się kiedykolwiek urodzili”. – Mistyczka miała przygotować nas wszystkich na ostateczne przyjście Chrystusa” – dodawał Kondrat.",,
Rzeczniczka rządu: Nie będziemy odnosić się do listu Mosbacher. Polskę i USA łączą bardzo dobre relacje,– Nie zamierzamy bezpośrednio odnosić się do treści listu ambasador Mosbacher ani faktu jego opublikowania w mediach. Polska i Stany Zjednoczone pozostają w bardzo dobrych relacjach i nie zmieni tego jeden incydent – powiedziała rzeczniczka rządu minister Joanna Kopcińska.,"– Polska tak samo jak USA ceni sobie wolność słowa i w żaden sposób nie ogranicza wolności mediów. Rynek medialny w Polsce jest pluralistyczny, a media prezentują pełne spektrum opinii – dodała rzeczniczka rządu.Z listu napisanego przez Mosbacher wynika, że ambasador popełniła błąd w nazwisku polskiego premiera, pisząc „Moraweicki”, a później także w nazwisku szefa MSWiA, które zapisano jako „Brudzińksi”.W liście Mosbacher wyraża „głębokie zaniepokojenie niedawnymi zarzutami wysuwanymi przez przedstawicieli polskiego rządu wobec dziennikarzy i kierownictwa TVN i Discovery”. Wyjaśnia, że chodzi o wyemitowany w TVN24 reportaż dotyczący działalności neonazistów w Polsce.– Rząd Prawa i Sprawiedliwości nigdy nie dopuści do powtórzenia się sytuacji, które miały miejsce w czasach naszych poprzedników – takich jak próby rekwirowania materiałów dziennikarskich czy wpływania na redakcje i wydawców, by zwalniały z pracy autorów publikacji krytycznych dla władzy – podkreśliła rzeczniczka rządu. Kopcińska wskazała, że dzięki mediom opinia publiczna dowiaduje się o „różnych bulwersujących wydarzeniach”, także takich jak te z okolic Wodzisławia Śląskiego.Rzeczniczka rządu zwróciła uwagę, że w tej sprawie prokuratura prowadzi postępowanie, które – jak stwierdziła – powinno wyjaśnić wszystkie okoliczności „oburzającego i godnego pożałowania incydentu, który stał się tematem reportażu telewizji TVN”. – Jest jednak oczywiste, że sprawa wymaga bardzo dokładnego wyjaśnienia oraz zbadania, czy nie zostały przekroczone granice między relacjonowaniem wydarzeń a ich kreowaniem – dodała.Kopcińska oświadczyła, że w Polsce nie ma miejsca na nazizm, faszyzm czy jakąkolwiek inną zbrodniczą ideologię. – Polska była pierwszą ofiarą hitlerowskich Niemiec. Obywatele naszego państwa doznali w czasie II wojny światowej niewyobrażalnych cierpień – podkreśliła.",,
"„Panie Jarosławie, gdzie pana rodzina?”. Internauci nie wierzą w to, co usłyszeli","– Jarosław Kaczyński w sobotę zapowiedział, że rodzina jest najważniejsza. No to moje pytanie ode mnie jako matki jest, panie Jarosławie, gdzie jest pana rodzina, jeśli rodzina jest taka ważna? – pytała w trakcie konferencji prasowej Joanna Scheuring-Wielgus z partii Teraz! Słowa posłanki skrytykowali internauci, zwracający uwagę na śmierć brata lidera PiS w katastrofie smoleńskiej.","Scheuring-Wielgus po raz kolejny popełniła gafę. Kierując do Jarosława Kaczyńskiego pytania o rodzinę, nie zwróciła uwagi na to, że w kontekście tragicznej śmierci Lecha Kaczyńskiego brzmią one co najmniej niezręczne. ",,
Chwedoruk: Teraz! może być ostatnią inicjatywą polityczną Petru,"Myślę, że partia Teraz! może być ostatnią inicjatywą polityczną Ryszarda Petru, a jej założyciel po tej inicjatywie może stać się znowu bohaterem internetowych memów – powiedział PAP politolog z Uniwersytetu Warszawskiego prof. Rafał Chwedoruk.","Zdaniem Chwedoruka powstanie partii Teraz! nie wstrząśnie sceną polityczną. – W tej chwili w polskiej polityce mamy do czynienia z dość trwałymi podziałami i odsetek wyborców, których można by wyrwać głównym ugrupowaniom, jest stosunkowo niewielki. Na dodatek trudno powiedzieć, czym Ryszard Petru miałby różnić się od Koalicji Obywatelskiej, która w ostatnich wyborach samorządowych osiągnęła dość dobry rezultat, przewyższając notowania Platformy z ostatnich wyborów sejmowych – powiedział. Politolog zwrócił także uwagę, że to do wyborcy liberalnego, a nie lewicowego, będzie adresował ofertę także Robert Biedroń – „bez względu na to, czy jego inicjatywa się rozwinie, czy nie”. – Ryszard Petru musiałby na początku wyjaśnić, dlaczego akurat jego inicjatywa, a nie inne partie liberalne, na czele z Platformą Obywatelską. Po drugie musiałby także przywrócić własny wizerunek z początków istnienia Nowoczesnej, ponieważ w olbrzymim stopniu dał się zapamiętać opinii publicznej z tych wydarzeń, które stały się kanwą końca politycznej samodzielności jego poprzedniej partii i poradzić sobie z faktem, że dla części opinii publicznej stał się w olbrzymim stopniu postacią bliższą popkulturze, aniżeli poważnej polityce – dodał. Jak podkreślił, w pewnym sensie można powiedzieć, że Ryszard Petru jest dzieckiem lat 90., „kiedy politykom wydawało się, że wystarczy rozpoznawalne nazwisko, kilku posłów i już można proklamować partię polityczną”. – Tego typu inicjatywa miałaby jakąkolwiek przyszłość tylko w sytuacji, w której w krótkim czasie zanosiłoby się na jakąś totalną katastrofę liberalnej opozycji, ale wybory samorządowe i sondaże, także te po wyborach samorządowych, absolutnie na nic takiego nie wskazują. (…) Można także zauważyć, że środowiska wywodzące się z generacji obecnych 30. i 40. latków, które mają za sobą pracę w prywatnych korporacjach itd., w podobny sposób zdają się traktować politykę. Dotyczy to zarówno Roberta Biedronia i Ryszarda Petru, jak i innych postaci, które traktują politykę w sposób eventowy, traktują ją jako projekt – powiedział. – Nie we wszystkich krajach, ale jednak w jakimś stopniu partie polityczne są długofalowym, poważnym przedsięwzięciem, wymagają, nawet w dzisiejszym społeczeństwie, jakiegoś poziomu zakorzenienia społecznego, odwoływania się do interesu społecznego wielkich grup, wieloletniej pracy, konsekwencji itd. Doskonale to widać w tej chwili w Polsce, gdzie Platforma, wśród opozycji Prawa i Sprawiedliwości największa partia, ma za sobą całe lata ciężkiej pracy, wiele kampanii wyborczych, wiele debat programowych, a SLD i PSL, pomimo potężnych struktur organizacyjnych, ledwo-ledwo utrzymują się w polskiej polityce. Myślę więc, że Teraz! może być pożegnalną inicjatywą Ryszarda Petru – podkreślił Chwedoruk. Politolog, odnosząc się do zapowiedzi Petru, że oferta jego nowej inicjatywy będzie skierowana także do wykluczonych, przypomniał, że od lat 80. i 90. XX wieku partie polityczne przestają być oparte na interesach i tożsamościach wielkich grup społecznych: klasach, regionach, grupach etnicznych itd. – Tak naprawdę każda duża partia polityczna zmuszona jest szukać wyborców wszędzie, we wszystkich grupach. Oczywiście znajdzie ich w asymetrycznym stopniu w poszczególnych tych grupach, ale musi docierać wszędzie (…) w strukturze społecznej, przestrzeni itd. – powiedział. – Można odnieść wrażenie, że tego typu formuła to albo kompletny banał, albo wręcz jakaś zawoalowana kpina ze współczesnej polityki. Po pierwsze trudno jest reprezentować interesy środowisk biegunowo od siebie odległych w strukturze społecznej, notabene polskie podziały ostatnich lat w istotnym stopniu nakładają na siebie takie właśnie podziały klasowe z innymi. Po drugie o przedsiębiorców zabiega prawie każdy, a ci, których można określić mianem wykluczonych, najrzadziej uczestniczą w wyborach – dodał. – Jeśli ktoś startuje z małą partią, to jej program musi być dość precyzyjnie zaadresowany i opierać się na spójnej podstawie. Trudno powiedzieć, co zamożny przedsiębiorca, np. właściciel banku, może mieć wspólnego z trwale bezrobotnym z województwa warmińsko-mazurskiego. Jak sądzę, Ryszard Petru po tej inicjatywie znów może stać się w niekorzystny dla siebie sposób (…) bohaterem internetowych memów – podkreślił Chwedoruk.",,
Ostatnia z zachodnich sieci hoteli na Krymie wycofuje się z półwyspu,"Ostatnia z zachodnich sieci hotelowych, amerykańska Best Western Hotels & Resorts, wycofała się ze względu na sankcje z zaanektowanego w 2014 roku przez Rosję ukraińskiego Krymu – podał w piątek Reuters, powołując się na źródła w branży.","The Best Western Sevastopol Hotel, mieszczący się na sewastopolskim wybrzeżu, był jednym z ostatnich świadectw obecności zachodniego biznesu na półwyspie od czasu aneksji. Inne wielkie zachodnie sieci hotelowe, takie jak Radisson, już wcześniej wycofały się z Krymu.Hotel w Sewastopolu wciąż działa, jednak zdjęto z niego znak Best Western, a na portalach rezerwacji figuruje jako Sevastopol Hotel and Spa.Reuters wskazuje, że wycofanie się amerykańskiej sieci z półwyspu jest dowodem na to, że nawet po upływie czterech lat od czasu ogłoszenia pierwszych sankcji przez USA i UE, ograniczenia wciąż wypierają z Krymu zagranicznych inwestorów.Sankcje zakazują zachodnim firmom m.in. dokonywania nowych inwestycji na Krymie. Zabraniają też prowadzenia interesów z wieloma krymskimi osobami prawnymi i fizycznymi. Sankcje uniemożliwiają też przesyłanie przez zachodnie firmy pieniędzy za pośrednictwem krymskich banków.",,
„Cywilizacja zachodnioeuropejska przychodziła tu w polskich strojach szlacheckich”. Polacy w Moskwie [WIDEO],"W jakiej części Moskwy osiedlili się Polacy w XVII wieku, w którym zaułku mieszkali niedaleko Adam Mickiewicz i Aleksandr Puszkin, która cerkiew może kojarzyć się z krakowskim rynkiem oraz po prostu jak szeroki wpływ miała polska kultura na rosyjską - o tym opowiada seria krótkich filmów o Polakach w Moskwie.","Wirtualny spacer po Moskwie polskimi śladami przygotowała ambasada RP z okazji obchodów stulecia odzyskania niepodległości. Pięć niespełna sześciominutowych filmów w wersji polskiej i rosyjskiej obejrzeć można na kanale ambasady na YouTube. Przewodnikami są Rosjanie: Oleg Wasilik i Władimir Masicz. W krótkich filmach widz odbywa spacer w głąb historii - aż od XVII wieku, gdy Polacy, obok innych przybyszy z Europy zachodniej, żyli w Moskwie w rejonie Mieszczańska Słoboda. Kultura polska w tym czasie wywierała na rosyjską ogromny wpływ.  – Cywilizacja zachodnioeuropejska przychodziła do Moskwy w XVII w. przede wszystkim w wersji polskiej: w szlacheckich strojach – mówi w filmie narrator, cytując słowa historyka Wasilija Kluczewskiego.Wasilik, który jest pomysłodawcą i autorem filmów, mówi, że inspiracją była dla niego chęć przypomnienia o tych historycznych wpływach.  – O Polakach w Moskwie nikt nie wie, zapomina się o wpływie myślicieli z Polski, Białorusi, Ukrainy na rosyjski renesans – wyjaśnia. Dzięki temu można wyobrazić sobie, jak miejsca te wyglądały dawniej. A dzięki zastosowaniu innowacyjnej techniki 360 stopni widz może jednocześnie - przesuwając ekran w różne strony - oglądać Moskwę. Technika ta pozwala na zobaczenie całej przestrzeni wokół kamery, tak jakby widz stał w miejscu, gdzie się ona znajduje, i rozglądał się naokoło. W trzecim i czwartym odcinku widz poznaje literacką Moskwę XIX wieku, do której w grudniu 1825 roku przybył Mickiewicz. Opowieść rozpoczyna się w miejscu, gdzie stała niegdyś Brama Kałuska, którą do Moskwy przybywało się z Ukrainy.A o dalszym życiu Mickiewicza w stolicy Rosji, gdzie stał się jedną z najważniejszych postaci życia intelektualnego, gdzie ludzie „tracili dla niego głowy” i uczyli się języka polskiego, opowiada Władimir Masicz.Piąty odcinek poświęcony jest kościołom katolickim w Moskwie. Oleg Wasilik opowiada o nieistniejących już świątyniach, gdzie modlili się nie tylko Polacy, ale również Francuzi czy Niemcy.  Autor filmów zauważa, że różne kultury przenikają się i dlatego „opowiadanie po prostu o jednym narodzie nie jest możliwe”. W tym odcinku widz poznaje też historię świątyni, wokół której dzisiaj koncentruje się życie Polaków w Moskwie - katedry pod wezwaniem Niepokalanego Poczęcia Najświętszej Marii Panny przy ulicy Małej Gruzińskiej.Prócz Wasilika i Masicza nad filmami o Polakach w Moskwie pracowali także: Bogna Elizarowa, autorka tłumaczeń na język polski i Michał Adamczyk, który czyta polski tekst.  Zdjęcia kręcono wiosną i latem 2018 r., a ostatnie kadry w kolejnych miesiącach, gdy Moskwę nawiedziła nietypowa tam i bardzo długa „złota jesień”. – Chciałem, żeby miasto wyglądało słonecznie, pozytywnie i przyjemnie – tłumaczy Wasilik. Podkreśla, że tworząc filmy chciał opowiedzieć o wzajemnym pozytywnym wpływie dwóch narodów - polskiego i rosyjskiego. Kontynuacją pięciu odcinków mogłoby być „pokazanie Rosjan, którzy wywarli pozytywny wpływ na Polaków” - zapowiada.  – W relacjach, zwłaszcza sąsiadów, są wydarzenia nie zawsze przyjemne. Ale wydaje mi się, że jeśli w historii opowiadać tylko o nich, to ludzie zaczynają bać się sąsiedniego narodu. To jest ten aspekt, który chcieliśmy zmienić – podkreśla autor filmów. Narody długo pamiętają momenty negatywne, ale w zadziwiający sposób udaje im się wykreślić z tej historii to, co było pozytywnego – zauważa Wasilik. Jak dodaje, na historię składają się nie tylko wojny, a również „historia ludzi, którzy zdołali - nie będąc generałami - wpłynąć na dzieje ludzkości”.  Jego zdaniem w czasach globalizacji potrzebujemy takich wspólnych bohaterów: artystów, poetów, działaczy nauki, administratorów, inżynierów; i wtedy „historia układa się w zupełnie inny model”.",,
Rabiej o adopcji dzieci przez homoseksualistów: Dlaczego miałbym milczeć?,"Mamy w Polsce kilkadziesiąt tysięcy ludzi, którzy wychowują dzieci w takich związkach.  Trudno mi znaleźć powód, dlaczego miałbym o tym milczeć. Nie mogę nie dostrzegać problemu – powiedział wiceprezydent Warszawy Paweł Rabiej pytany o swoje słowa o potrzebie legalizacji adopcji dzieci przez pary  homoseksualne.","Wiceprezydent stolicy w połowie marca w rozmowie z „Dziennikiem Gazetą Prawną” stwierdził: „Najpierw przyzwyczajmy ludzi, że związki partnerskie to nie jest samo zło, że nie niszczą tkanki społecznej i polskiej rodziny. Potem łatwiej będzie o kolejne kroki, o równość małżeńską z adopcją”. Od słów Rabieja odcięła się Platforma Obywatelska, a także niektóre inne partie tworzące Koalicję Europejską. Za takie słowa wiceprezydenta stolicy upomniał Rafał Trzaskowski. „Działaniom Warszawy przyświeca walka z brakiem tolerancji. Wypowiedzi wykraczające poza program Koalicji Europejskiej mogą zniszczyć nasz wysiłek w walce z nienawiścią. Poleciłem wiceprezydentowi P. Rabiejowi zajęcie się wyłącznie zadaniami, które mu wyznaczyłem” – napisał prezydent miasta na Twitterze.Pytany w „Rzeczpospolitej” o to, czy swoimi słowami zaszkodził wizerunkowi Koalicji Europejskiej, Rabiej oznajmił, że jego poglądy „to nie są poglądy, pod którymi podpisuje się KE”. Dodał, że „cały ten zamęt nie przyniósł niczego złego koalicji”.– To bardzo daleka ścieżka. Jestem przeciwnikiem tego, by pewne procesy przyspieszać – mówił wiceprezydent stolicy, zapytany, czy podtrzymuje swoje wcześniejsze słowa. – Mamy w Polsce kilkadziesiąt tysięcy ludzi, którzy wychowują dzieci w takich związkach.  Trudno mi znaleźć powód, dlaczego miałbym o tym milczeć. Nie mogę nie dostrzegać problemu – oznajmił polityk Nowoczesnej.",,
Pożar kościoła po przejściu burzy. Zawaliła się iglica [WIDEO],"We wsi Frednowy na (warmińsko-maurskie) po nocnej burzy wybuchł pożar zabytkowego kościoła Trójcy Przenajświętszej. Zawaliła się iglica świątyni. Na miejscu pracują strażacy, którzy opanowali już żywioł.","– Na ten moment można powiedzieć, że pożar został stłumiony, opanowany. Sprawna i szybko podjęta akcja, w której wzięło udział 14 zastępów straży pożarnej, zapobiegła rozprzestrzenieniu się ognia na całą świątynię – poinformował kpt. Krzysztof Rutkowski, oficer prasowy Komendy Powiatowej Państwowej Straży Pożarnej w Iławie, cytowany przez portal infoiława.pl. Dodał, że doszło do zniszczenia wnętrza wieży, zawaliła się też jej iglica. – Wnętrze kościoła nie zostało natomiast uszkodzone, choć zarządzono profilaktyczną ewakuację mienia kościoła, w tym wyposażenia ołtarza. Najprawdopodobniej na miejscu będą prowadzone prace rozbiórkowe spalonej wieży – mówi Rutkowski. Rutkowski dodał, że pożar strawił drewniane schody wieży ale zamocowany tam dzwon nadal wisi.Przyczyną zaprószenia ognia był piorun. Kościół we wsi Frednowy zbudowano w latach 1754-68.",,
Były szef wywiadu wojskowego w tarapatach. Grozi mu ekstradycja do USA,"Hugo Carvajal, były szef wenezuelskiego wywiadu wojskowego, który według Waszyngtonu ma cenne informacje na temat dotychczasowego prezydenta Wenezueli Nicolasa Maduro, w sobotę trafił do aresztu w Hiszpanii. Pozostanie tam do czasu rozpatrzenia amerykańskiego wniosku o ekstradycję.","Były generał i bliski sojusznik Hugo Chaveza, który rządził Wenezuelą przed Maduro, został w piątek zatrzymany przez hiszpańską policję w związku z nakazem aresztowania wydanym przez USA w sprawie zarzutów o przemyt narkotyków.  Podczas sobotniej rozprawy Carvajal zaprzeczył, jakoby miał powiązania z przemytem narkotyków oraz lewacką partyzantką Rewolucyjne Siły Zbrojnych Kolumbii (FARC).  Sprzeciwił się swojej ewentualnej ekstradycji do Stanów Zjednoczonych, argumentując, że jest związany z Hiszpanią. W kraju tym mieszka jego rodzina, która przybyła tam przed nim. Carvajal zeznał przed sądem, że opuścił Wenezuelę przed miesiącem; najpierw łodzią odbył 16-godzinny rejs do Republiki Dominikany, po czym samolotem udał się do Madrytu.  Po ujęciu Carvajala strona amerykańska podkreślała wagę jego możliwej pomocy w walce z reżimem Maduro. Pragnący zachować anonimowość przedstawiciel administracji USA powiedział agencji Reutera, że Wenezuelczyk dysponuje cenną wiedzą i deklaruje chęć współpracy.",,
Komisja Europejska w obronie polskich tirów. Unia podzielona,Bruksela zamierza oskarżyć Niemcy i Francję o łamanie unijnego prawa przez blokowanie m.in. polskich firm transportowych – informuje  „Rzeczpospolita”. Temat był we wtorek przedmiotem dyskusji europejskich ministrów transportu.,"Komisja Europejska będzie bronić unijnych zasad przed protekcjonizmem wielkich państw. Jak podkreśla „Rzeczpospolita”, Bruksela bardzo długo zwlekała z decyzją.  Chodzi o niemieckie przepisy MiLoG, które obowiązują od 1 stycznia 2015 roku, i francuskie – Loi Macron, które wejdą w życie 1 lipca 2016 roku. Regulacje te wprowadzają płacę minimalną dla kierowców w transporcie międzynarodowym, a także  szereg wymogów administracyjnych, jak np. konieczność dokumentacji w miejscowym języku. Unia podzielona UE podzieliła się w sprawie niemieckich i francuskich przepisów o płacy minimalnej w transporcie, które uderzają w przewoźników z naszego regionu. Polska postawiła tę sprawę na spotkaniu ministrów transportu i dostała mocne wsparcie kilkunastu państw.W trakcie debaty Polskę poparło 10 krajów (głównie z naszego regionu, ale również Hiszpania, Portugalia i Irlandia). Łącznie w obozie przeciwników podejścia Francji i Niemiec znalazło się 14 krajów UE.",,
"O tym, gdzie podróżowaliśmy w ostatniej dekadzie, decydowały social media","Hasztag, Airbnb – w ciągu ostatnich 10 lat to właśnie te słowa wyznaczały kierunek podróży. Cele wyjazdów wyznaczały media społecznościowe, a kurorty traciły popularność na rzecz wynajmowanych mieszkań. Ostatnia dekada w turystyce upłynęła pod znakiem doświadczania.","Era mediów społecznościowych i przeróżnych aplikacji niewątpliwie zmieniła sposób podróżowania. W ostatniej dekadzie wyraźnie wzrosło zainteresowanie samodzielnie organizowanymi wyprawami. Kurorty straciły na atrakcyjności, za to fanów zyskały mieszkania do wynajęcia, które pozwalają lepiej poznać codzienne życie mieszkańców odwiedzanych miejsc.  Szacuje się, że każdego dnia blisko 2 miliony osób korzysta z Airbnb. Jeszcze 10 lat temu Airbnb było małym start-upem w San Francisco, szukającym inwestorów. Trzej założyciele wpadli na pomysł, aby zarobić dodatkową gotówkę, wynajmując materac na podłodze w salonie. Spontaniczny pomysł szybko przerodził się w globalne imperium podróżnicze. Rosnąca popularność tego serwisu pokazuje, że dziś dla turystów atrakcją są rozmowy z gospodarzami, zakupy w lokalnych sklepach i namiastka lokalnego życia.  Potrzeba autentyczności nie jest jednak pozbawiona ducha współczesności, naznaczonego piętnem Instagrama. Coraz częściej o popularności miejsc decydują właśnie hasztagi. Potwierdzają to wyniki ankiety przeprowadzonej przez WeSwap wśród osób w wieku 18-34 lat. Aż 37 proc. respondentów wskazało, że w ich przypadku na wybór miejsc wypoczynku wpływ miały media społecznościowe, a 31 proc. stwierdziło, że publikowanie zdjęć w mediach społecznościowych było tak samo ważne jak same wakacje.  W ostatnim czasie miejscem, które poznało, czym jest sława w mediach społecznościowych, było Santorini. „Jeśli w jakimkolwiek miejscu poczujemy, że zostało ono stworzone dla Instagrama, to z pewnością będzie to Santorini” – zauważyła na łamach „The Economist” dziennikarka i pisarka Jessica Bateman. Bateman wskazuje również, że w ciągu ostatnich pięciu lat liczba noclegów na Santorini wzrosła o 66 proc., a wyspa jest jednym z niewielu miejsc w kraju cieszącym się wzrostem gospodarczym. Ale nie wszyscy dopatrują się tu powodów do świętowania. Niedawny raport komisji ds. Transportu w Unii Europejskiej ostrzegł, że Santorini nie radzi sobie z rosnącą liczbą turystów.  Ci bywają uciążliwi. Szczególnie wtedy, gdy starają się zrobić zdjęcie idealne. Nic dziwnego, że na murach pojawiają się tabliczki „To twoje wakacje, ale nasz dom. Serdecznie cię witamy, ale uszanuj nas”.  Media społecznościowe wpływają nie tylko na popularność konkretnych miejsc, ale też obiektów. W ostatnich latach coraz popularniejsze stają się niewielkie butikowe hotele, które można określić mianem „insta-friendly”.  Obok łowców hasztagów nie brakuje również łowców doświadczeń. Wakacje przestają się kojarzyć wyłącznie z zabytkami i widokami. Chętniej oddajemy się aktywnej rekreacji i poznawaniu lokalnych zwyczajów. Zatem rosnącą popularnością cieszą się np. warsztaty kulinarne, zajęcia z rękodzieła, czyli wszystko to, co może nas jeszcze bardziej zbliżyć do lokalnych tradycji, stając się nie tyle ulotnym wspomnieniem, co doświadczeniem, którym później możemy dzielić się z przyjaciółmi.",,
Jest śledztwo ws. zabójstwa przy plebanii. Napastnik trenował sztuki walki,"Prokuratura Rejonowa Warszawa-Wola wszczęła śledztwo po zabójstwie na plebanii kościoła św. Augustyna. Postępowanie dotyczy zabójstwa 64-letniego Marka T. i spowodowania obrażeń ciała u jednego z księży. Napastnik, 40-letni zawodnik sztuk walki, nieprzytomny przebywa w szpitalu.","– Po wpłynięciu akt do prokuratury i zapoznaniu się z całością zgromadzonego na tym etapie materiału dowodowego prokurator wszczął śledztwo w kierunku zabójstwa pokrzywdzonego poprzez zadanie mu uderzeń skutkujących licznymi obrażeniami głowy oraz w sprawie spowodowania obrażeń ciała na okres powyżej siedmiu dni u księdza, który próbował obezwładnić napastnika – przekazał rzecznik Prokuratury Okręgowej w Warszawie prok. Łukasz Łapczyński. Prokuratura zleciła sekcję zwłok zmarłego 64-latka, która rozpoczęła się około południa. Napastnik, Jan B., nie usłyszał jeszcze zarzutów. W czwartek po obezwładnieniu przez policjantów zemdlał i dotychczas nie odzyskał przytomności, przebywa w jednym z warszawskich szpitali. Prokurator Łapczyński powiedział, że od 40-latka pobrano materiał do badań na zawartość alkoholu lub innych środków odurzających w organizmie.",,
"Koronawirusem można zarazić się od osoby, która jeszcze nie ma objawów choroby","Koronawirusem z Wuhan można zarazić się również od osoby, która nie ma żadnych objawów choroby – przyznali specjaliści z USA. W związku z kolejnymi zachorowaniami  amerykańskie władze ogłosiły w piątek stan zagrożenia zdrowia publicznego.","Przez prawie tydzień przedstawiciele amerykańskiej służby zdrowia zastanawiali się, czy osoby zarażone mogą rozprzestrzenić koronawirusa w okresie inkubacji choroby. Chiński minister zdrowia informował, że jest taka możliwość, jednak nie przedstawił dowodów i władze USA miały wątpliwości w tej sprawie.  Niemieccy naukowcy opublikowali w czwartek w „New England Journal of Medicine” artykuł, w którym opisali cztery przypadki zarażenia się wirusem od osoby, która nie miała żadnych objawów. Po przeanalizowaniu tej publikacji dyrektor amerykańskiego Narodowego Instytutu Alergii i Chorób Zakaźnych dr Anthony Fauci uznal, że „nie ma wątpliwości, że zachodzi bezobjawowa transmisja korona wirusa”. To niedobra wiadomość, bo oznacza, że kwarantanną trzeba bedzie obejmować większe grupy osób. W piątek rząd USA ogłosił stan zagrożenia zdrowia publicznego w związku z koronawirusem, który z Chin rozprzestrzenia się na inne kraje. Oznacza to, że od soboty (godz. 23 czasu polskiego) obcokrajowcy, którzy mogą stanowić potencjalne ryzyko przeniesienia wirusa, nie będą tymczasowo wpuszczani na terytorium USA.",,
Zmiany w rządzie: znamy szczegóły rekonstrukcji,"Dotychczasowy przewodniczący  Komitetu Stałego Rady Ministrów Jacek Sasin ma zostać wicepremierem odpowiedzialnym za współpracę resortów i uszczuplenie legislacji. Ministrem finansów będzie Marian Banaś szef Krajowej Administracji Skarbowej – to tylko niektóre ze szczegółów rekonstrukcji rządu, o jakich nieoficjalnie dowiedział się portal tvp.info.","Elżbieta Witek, która wcześniej była m.in. szefową gabinetu politycznego premier Beaty Szydło i rzeczniczką prasową rządu, ma zastąpić Joachima Brudzińskiego na stanowisku ministra spraw wewnętrznych. Była główna inspektor pracy Bożena Borys-Szopa zastąpi Elżbietę Rafalską na stanowisku minister rodziny, pracy i polityki społecznej. Nowym ministrem edukacji będzie Dariusz Piontkowski, który na tym stanowisku zastąpi Annę Zalewską. Ministrem finansów zamiast Teresy Czerwińskiej, która trafi do NBP, będzie Marian Banaś. Michał Woś zastąpi Beatę Kempę.Z kolei Michał Dworczyk zostanie członkiem Rady Ministrów. Dotychczasowy sekretarz stanu w Ministerstwie Nauki i Szkolnictwa Wyższego Piotr Müller będzie nowym rzecznikiem rządu. Nowym wicemarszałkiem Senatu prawdopodobnie zostanie senator Marek Pęk.  Uroczystość mianowania nowych ministrów odbędzie się we wtorek o godz. 10.30 w Pałacu Prezydenckim.",,
„Bohaterowie spod Monte Cassino są depozytariuszami naszej tożsamości narodowej”,"– Bohaterowie spod Monte Cassino są depozytariuszami naszej tożsamości narodowej – powiedział minister obrony narodowej Mariusz Błaszczak, który wziął udział w obchodach 74 rocznicy bitwy pod Monte Cassino.","– Przynieśliście wolność naszym przyjaciołom włoskim – zwrócił się Błaszczak do weteranów II wojny światowej i uczestników bitwy pod Monte Cassino. – Na ziemiach polskich czekaliśmy na wolność jeszcze ponad 40 lat. Dziś razem z Włochami jesteśmy w Unii Europejskiej, razem budujemy przyszłość następnych pokoleń, stąd tak ważny jest symboliczny wymiar dzisiejszej uroczystości – zaznaczył.– Jeden z najwybitniejszych Polaków, papież Jan Paweł II, mówił o tym, że demokracja, która nie jest oparta o fundament wartości, zmienia się w jawny lub ukryty totalitaryzm. Czym są te wartości? Te wartości to właśnie miłość do ojczyzny, solidarność i poczucie wolności. I te wartości państwo przekazali – wy, bohaterowie spod Monte Cassino – kolejnym pokoleniom i wciąż je przekazujecie. Jesteście depozytariuszami tego wszystkiego, wokół czego kształtowana jest nasza tożsamość narodowa – dodał.Błaszczak podziękował także żołnierzom II Korpusu Wojska Polskiego. – Jeszcze raz składam wyrazy szacunku, uznania i podziękowania za państwa postawę, za państwa walkę. Tym, którzy oddali swe życie, składamy hołd. Tym, którzy nie doczekali dzisiejszego spotkania, również składamy hołd. Pamiętamy o nich w naszych modlitwach. Jeszcze raz chciałbym serdecznie podziękować i powiedzieć: cześć i chwała bohaterom! – podkreślił.",,
"Premier Wielkiej Brytanii: Tusk zostanie Mr No Deal, jeśli nie zgodzi się na zmianę umowy","Premier Wielkiej Brytanii Boris Johnson w sobotę po przylocie do Biarritz na szczyt G7 ostrzegł szefa Rady Europejskiej Donalda Tuska, że będzie on znany jako Mister No Deal, jeśli nie zgodzi się na zmianę porozumienia o brexicie.","„Powiem naszym przyjaciołom w UE, że jeśli nie chcą brexitu bez umowy, to musimy pozbyć się z umowy backstopu. Jeżeli Donald Tusk nie chce zostać Mr No Deal, to mam nadzieję, że też weźmie pod uwagę ten punkt” – powiedział dziennikarzom brytyjski premier. Johnson odpowiedział w ten sposób na wcześniejszy tweet Tuska, w którym przewodniczący RE wyraził nadzieję, że Johnson „nie przejdzie do historii jako Mr No Deal"". „UE jest gotowa na wysłuchanie skutecznych, realnych pomysłów, możliwych do zaakceptowania przez wszystkie kraje członkowskie, w tym Irlandię, jeżeli i wówczas gdy rząd Wielkiej Brytanii okaże gotowość do ich przedstawienia” - napisał na Twitterze Tusk. Zapowiedział też, że w niedzielę spotka się z Johnsonem na marginesie szczytu G7. Szef brytyjskiego rządu domaga się od strony unijnej renegocjacji porozumienia o brexicie, w tym usunięcia z niego zapisu o tzw. backstopie. Jest to awaryjne rozwiązanie mające nie dopuścić do przywrócenia twardej granicy (kontrolowanej i chronionej przez służbę celną i policję) między należącą do Unii Europejskiej Irlandią a Irlandią Północną, stanowiącą część Zjednoczonego Królestwa. Dziennikarze pytali też Johnsona, czy podczas rozpoczynającego się w sobotę po południu we francuskim Biarritz szczytu G7 zaapeluje do prezydenta USA Donalda Trumpa o nieeskalowanie wojny handlowej z Chinami. Johnson odpowiedział: „jasne”. Szef brytyjskiego rządu zaznaczył, że dla niego priorytetową kwestią jest „stan światowego handlu”. „Jestem bardzo zaniepokojony tym, co się dzieje, wzrostem protekcjonizmu, cłami” – wskazał.",,
Podpisy separatystów na dwie minuty przed końcem ultimatum. Rozmowy w Mińsku były o krok od załamania,"Rosyjskie media informują o kulisach trudnych negocjacji, które ostatecznie zakończyły się podpisaniem porozumienia. Władimir Putin miał m.in. stwierdzić, że „nie może naciskać” na przywódców DRL i ŁRL, którzy złożyli swoje podpisy na dwie minuty przed końcem ultimatum.","Powołując się na źródło zbliżone do delegacji Rosji, moskiewska gazeta „Wiedomosti”informuje, że „najwięcej trudności w negocjacjach przysporzyły punktyzaczynające się od słów o »konieczności rozpoczęcia dialogu o modalnościach«:przeprowadzenia wyborów lokalnych na niekontrolowanych przez Kijów ziemiachoraz odbudowania powiązań społeczno-gospodarczych, tj. uchylenia ukraińskiejblokady transportowej i finansowej.   „Wiedomosti” zwracają uwagę, że „w deklaracji przywódców kwestia ta poruszonajest osobno i że obiecano tam wsparcie Francji i Niemiec w odbudowie sektorabankowego na tych terytoriach”. Dziennik podaje, iż „według człowiekazbliżonego do rosyjskiej delegacji oznacza to, że w wypadku powodzeniarozejmu kraje te mogą udzielić pomocy gospodarczej Donbasowi, czego nie chcerobić Ukraina”.„Z wielkim trudem uzgodniono punkt o reformie konstytucyjnej na Ukrainie dokońca 2015 roku i punkt o przywróceniu w tym samym terminie »po całkowitymuregulowaniu politycznym« kontroli Ukrainy nad granicą z Rosją” – przekazują„Wiedomosti”.Gazeta podkreśla, że „Rosja w podpisanych dokumentach nie figuruje jakostrona konfliktu”. Długa dyskusja o tzw. kotle debalcewskim„Wiedomosti” również oceniają, że „porozumienia (z Mińska) mogą wylecieć wpowietrze na poważnej minie, jaką w nich podłożono - na losie ukraińskiegozgrupowania w Debalcewe”.Inny rosyjski dziennik, „Kommiersant”, powołując się na własne źródła,informuje, że „prawie połowę czasu spędzonego przy stole negocjacji, a trwałyone 16 godzin, przywódcy czterech krajów poświęcili dyskusji o »kotledebalcewskim«, przede wszystkim o tym, czy kocioł ten istnieje, czy nie”.„Władimir Putin uparcie twierdził, że kocioł istnieje i że w razie zawarciaporozumienia będzie dziwne, jeśli nie zostanie ono złamane: ci, którzy są wkotle, będą próbowali się z niego wydostać, a ci którzy w kotle gotują, będąchcieli zebrać pianę” – relacjonuje gazeta. Jak stwierdziłprezydent Rosji, separatyści „okrążyli (w kotle) dużą grupę liczącą 6-8 tys.osób"" i „wychodzą z założenia, że grupa ta złoży broń”.„Petro Poroszenko utrzymywał, że żadnego kotła nie ma. Jego informacjekłóciły się jednak z danymi wywiadu francuskiego, który - jak się okazało - nie jestbezczynny w obwodach ługańskim i donieckim. Dlatego Francois Hollande, choćaktywnie nie popierał żadnej ze stron, to jednak sugerował, że kocioł wDebalcewe jest” – pisze „Kommiersant”. Sprawa Debalcewe będzie wyjaśniana Putin ujawnił po zakończeniu rozmów, że uzgodnił z Poroszenką, iż dadzą „polecenie ekspertomwojskowym, by wyjaśnić, co w istocie dzieje się pod Debalcewem”.Debalcewe jest jednym z najbardziej zapalnych punktów w konflikcie nawschodzie Ukrainy. Jego znaczenie strategiczne wynika z faktu, że łączy trasękolejową i główną drogę między Donieckiem i Ługańskiem.W czasie negocjacji w Mińsku Surkow, doradca Putina odpowiadający na Kremlum.in. za politykę wobec Ukrainy i innych krajów dawnego ZSRR, był łącznikiemmiędzy pałacykiem MSZ Białorusi, gdzie obradowała grupa kontaktowa z udziałemprzywódców Donbasu, a Pałacem Niepodległości, w którym odbywało się spotkaniekwartetu normandzkiego. Negocjacje były bliskie fiaska?Dziennik odnotowuje również, że w czwartek rano, po 14 godzinach negocjacji,były one bliskie fiaska – okazało się, że przywódcy Donbasu odmówilipodpisania uzgodnionych dokumentów.„O godz. 10.40 (doradca prezydenta Rosji) Władisław Surkow wrócił do PałacuNiepodległości i wszedł na II piętro, gdzie wówczas przebywał Putin. Popewnym czasie do prezydenta Rosji dołączyli Angela Merkel i Hollande.Dowiedzieli się o decyzji liderów pospolitego ruszenia. Poroszenko był w tymczasie w samotności bezpośrednio pod nimi, na I piętrze – opisuje kulisyspotkania „Kommiersant”.Twarde warunki wobec przywódców DRL i ŁRL„Putin powiedział kolegom, iż trzeba wytłumaczyć Ołeksandrowi Zacharczence iIhorowi Płotnickiemu, że nie mają racji. »Ja naciskać na nich nie mogę« –powtórzył kilkakrotnie. Merkel zaproponowała wtedy, by wobec przywódcówDonieckiej Republiki Ludowej (DRL) i Ługańskiej Republiki Ludowej (ŁRL) użyćargumentu o rozpoczynającym się w Brukseli szczycie Unii Europejskiej.Powiedziała, że rebeliantom należy zakomunikować, iż mają półtorej godziny(na podpisanie dokumentów). Po tym terminie liderzy Niemiec i Francji wyjadąi nigdy nie wrócą; żadne negocjacje nie będą już możliwe. Potrzebne było, abypotwierdził to prezydent Rosji. Ten potwierdził” – kontynuuje gazeta.„Wszystko podpisali”„Potem Merkel i Hollande zjechali windą na parter, Putin pozostał na IIpiętrze. Do przywódców Niemiec i Francji dołączył Poroszenko. Wkrótceprzyszedł tam także Putin. Termin ultimatum powoli dobiegał końca. Putinwyszedł i znów wrócił, gdy pozostawały już tylko dwie minuty. Powiedział, żetelefonował do Surkowa i że ten przekazał: »Wszystko podpisali«. Po tym Putinwyszedł do dziennikarzy i złożył oświadczenie” – informuje „Kommiersant”.",,
Święto Zesłania Ducha Świętego. Dziś Zielone Świątki,"Dziś przypada uroczystość Zesłania Ducha Świętego, popularnie nazywana Zielonymi Świątkami. Jest obchodzona na pamiątkę wydarzenia w Wieczerniku, gdy na zebranych tam apostołów i Maryję zstąpił Duch Święty. Apostołowie zaczęli wtedy przemawiać w wielu językach oraz otrzymali szczególne dary duchowe – charyzmaty.","Zielone Świątki to ludowa nazwa święta ważnego dla wyznawców kościoła katolickiego – przypomina o Zesłaniu Ducha Świętego. Dla chrześcijan to dzień wspomnienia Dziejów Apostolskich z Nowego Testamentu.   W 50. dzień po zmartwychwstaniu Chrystusa na zebranych w wieczerniku jego uczniów czyli apostołów zszedł Duch Święty. Zaczęli mówić w wielu językach i otrzymali tzw. charyzmaty (dary). Jezus zapowiedział zesłanie Ducha Świętego przed swoją śmiercią. Uważa się to za początek Kościoła. To jedna z najważniejszych uroczystości liturgicznych.   Pierwotnie Zielone Świątki były kojarzone głównie z obchodami pogańskimi, jako celebrację święta wiosny. Co ciekawe Zielone Świątki można określić zarówno jako święto słowiańskie, jak i dolnosaksońskie. Oprócz Polski jest celebrowane także w takich państwach jak Belgia, Białoruś, Holandia, Litwa, Niemcy, Norwegia, Rosja, czy Ukraina. W niektórych krajach jest obchodzone przez dwa dni, np. w Niemczech, czy Szwajcarii. Bowiem 50. dzień po Wielkanocy wypada zwykle w poniedziałek.   „Spróbujmy zaprzyjaźnić się z Duchem Świętym”  – Duch Święty dla wielu chrześcijan pozostaje nadal Wielkim Nieznajomym. A przecież we wszystkim co czynimy powinniśmy prosić o radę Ducha Świętego i w ten sposób spróbować się z Nim zaprzyjaźnić – powiedział ks. Paweł Rytel-Andrianik, rzecznik Konferencji Episkopatu Polski, z okazji Uroczystości Zesłania Ducha Świętego.  Rzecznik Episkopatu zauważył, że Duch Święty często pomijany jest w modlitwach wiernych, którzy chętniej przyzywają wstawiennictwa Matki Bożej i świętych. – To oczywiście bardzo dobre praktyki, ale nie zapominajmy, że dla dobrego, prawego i pobożnego życia konieczne są dary Ducha Świętego, o które powinniśmy nieustannieprosić: dar mądrości, rozumu, umiejętności, rady, męstwa, pobożności i bojaźni Bożej. One pozwalają nam kroczyć drogą ku świętości i dawać świadectwo chrześcijańskiego życia – podkreślił rzecznik Episkopatu. Ks. Paweł Rytel-Andrianik przypomniał, że św. Jan Paweł II do końca życia odmawiał codziennie modlitwę do Ducha Świętego, której nauczył go ojciec. Papież poświęcił również całą encyklikę Duchowi Świętemu pt. „Dominum et Vivificantem” z 1986 r.   Polskie przysłowia:   Deszcz podczas Zielonych Świątek niedobry czyni początek. Jeśli w Świątki deszcz pada, wielką biedę zapowiada. Kto ślub bierze na Zielone Świątki, to Duch Święty zstępuje na ziemię, a diabeł w małżeństwo. Deszcz w Zielone Świątki, będą wielkie sprzątki.  Mokre Zielone Świątki dają tłuste Boże Narodzenie.  Na Zielone Świątki dobre i otrąbki.  Na Świętego Ducha w polu otucha.  Na Zielone Świątki robimy porządki.   W Polsce istniało wiele różnych zwyczajów związanych z Zielonymi Świątkami. Wśród najbardziej charakterystycznych jest strojenie budynków i gospodarstw zielonymi gałązkami.",,
Poniedziałkowy przegląd prasy w TVP Info,"Premier Mateusz Morawiecki o bilansie strajku nauczycieli; świętowanie 15-lecia przystąpienia Polski do Unii Europejskiej; Jean-Claude Juncker o polexicie i euro; kilka słów o kulturze jedzenia – to tylko niektóre z informacji, które w poniedziałek z samego rana red. Antoni Trzmiel przedstawił w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
"Rozmowy w restauracji Sowa i przyjaciele:  Gowin wypomni  rzeczy, które dla elektoratu PO są ważne – podatki","– I nagle się okazuje, że Gowin jest równy Tuskowi, a ideowo jeszcze wypomni mu rzeczy, które dla elektoratu Platformy są ważne – słychać na nagraniu rozmowy Sławomira Nowaka z restauracji Sowa i przyjaciele. Po chwili ta sama osoba mówi o podwyżce podatków.","13 lipca 2013 r. Sławomir Nowak, były minister transportu, budownictwa i gospodarki morskiej w rządzie PO-PSL, spotkał się z kolegami w restauracji Sowa i przyjaciele. Dyskutowali nad tym, jak wygląda sytuacja PO, która znalazła się w kryzysie. Część rozmowy zdominowała sprawa Jarosława Gowina, który nie zgadzał się z działaniami Platformy w sprawie OFE i wystartował do walki o przywództwo w partii. Zapytaliśmy Szymona Milczanowskiego o jego obecne związki z PO, a także spotkanie ze Sławomirem Nowakiem sprzed pięciu lat. Były oficjalny ekspert Platformy nie odniósł się do rozmowy z ministrem w rządzie PO-PSL. Zaznaczył, że nigdy nie był i nie jest politykiem.„Firma, której jestem współwłaścicielem, specjalizuje się w kryzysach i doradztwie strategicznym w komunikacji. Do połowy 2015 roku jednym z naszych klientów była PO. Od tego czasu nie realizujemy już żadnych projektów w obszarze marketingu politycznego. Ani formalnie, ani nieformalnie nie doradzamy już politykom PO, ani politykom żadnej innej partii. Nie jesteśmy też zaangażowani w kampanię Pana Rafała Trzaskowskiego” – czytamy w oświadczeniu przesłanym do redakcji portalu TVP.Info. ZAPIS NAGRANEJ ROZMOWY:Głos: Paradoks polega na tym, że my, zmieniając OFE, robimy lepiej elektoratowi SLD i PiS-u. Nowak: Mi wszystko jedno, (…) w tych elektoratach są więksi przeciwnicy OFE niż u nas. Głos:  Mało tego, Gowin wykorzysta OFE do tego, żeby jego odejście z partii nie było odejściem koniunkturalnym, tylko było odejściem ideowym. On powie: „OFE to jest ostatni dowód na to, że Platforma całkowicie odeszła od swojego projektu i odejdzie ideowy”. (…) On powie: „nie zgadzam się, głosuję przeciwko OFE, bo to jest niezgodne z tym, co myśli i myślała zawsze Platforma i odejście Gowina będzie odejściem ideowym”. Nawet odejście Gowina przegramy. Ostatnio kłóciłem się troszkę z Vincentem, bo Vincent (…) mówi do mnie w poniedziałek: „ha ha ha, Gowin jest trupem, Gowin jest trupem. Premier też tak czuje, że Gowin jest trupem”. Ja mówię: no to dlaczego, skoro Gowin jest trupem, to premier będzie się szykować do debaty z trupem. Gowin przez najbliższy miesiąc urośnie na tym, że startuje przeciwko Tuskowi jak żaden inny polityk nie urósł w tak krótkim czasie. Dojdzie do debaty Tuska, bo musi dojść, bo Tusk nie ma żadnego wytłumaczenia, dlaczego miałby nie debatować z Gowinem. I nagle się okazuje, że Gowin jest równy Tuskowi, a ideowo jeszcze wypomni mu rzeczy, które dla elektoratu Platformy są ważne. Nowak: Czyli? Głos: Podwyżka podatków. Bo w tym momencie Gowin jest populistą. (…) Powie to, co mu wyszło z badań, że elektorat (…) elektorat jest (…) wszystko to, za co się elektorat od nas odwrócił, albo tak jak Filip ich nazywa, jest rozgoryczony rządem, to Gowin ich wszystkich spienięży. Nowak: A to (…)Głos: Wyleci z Platformy.   Jarosław Gowin opuścił PO we wrześniu 2013 r.  – Dzisiaj doszedłem do granicy, za którą lojalność wobec partii stoi w konflikcie z lojalnością wobec Polaków – mówił.– Położenie przez polityków ręki na 270 mld zł musi doprowadzić do obniżenia emerytur milionów Polaków – dodał. Nowe fragmenty rozmów nagranych w restauracji Sowa i przyjaciele portal TVP.Info publikuje od kilku dni. Tematami wcześniej ujawnionych nagrań była m.in. sytuacja państwowej spółki PLL LOT. Mowa jest m.in. o tym, że za rządów Donalda Tuska duża dotacja przeznaczona na spółkę miała zostać najpierw wypłacona na premie dla kilkuset osób, a później dopiero na zaspokojenie roszczeń finansowych wierzycieli spółki. Inne z nagrań dotyczy Aleksandra Grada, byłego ministra skarbu państwa i prominentnego działacza PO za rządów Tuska. Ówczesny szef PGE Krzysztof Kilian komentował próby wprowadzenia atomu w innowacyjną energetykę Polski, do której został oddelegowany Grad, słowami: „Robimy porządek z tym i Grad się na wszystko pozgadzał, bo zrozumiałem, że to nie ma żartów”. Na nagraniach poruszono również temat wydatków na markowe garnitury dla ówczesnego premiera, pokrywanych z budżetu państwa. Chodziło o kwotę 242 tys. zł. Donald Tusk miał tłumaczyć – według jednej z nagranych osób – że chce, „aby polski premier nie wyglądał gorzej niż inni premierzy w Europie”. – My jesteśmy w sytuacji, w której, wiesz, media nas gonią, a my wyrzucamy z ręki, wiesz, piłeczkę i mówimy: „ku*wa, tak się z tydzień zainteresują ta piłeczką”. I ten lew gdzieś tam biegnie w bok, weźmie, pogryzie tą piłeczkę i za tydzień znowu do nas wraca, a my znowu wyrzucamy buta tym razem – mówił rozmówca Sławomira Nowaka. Ten stwierdził, że uwagę od sytuacji odwróciłby „drugi zamach smoleński”. Kolejne fragmenty taśm z restauracji „Sowa i przyjaciele” wkrótce na portalu TVP.Info – tym razem o tym, w jaki sposób załatwiono Tomaszowi Arabskiemu, szefowi kancelarii Donalda Tuska, darmowe loty do Gdańska.",,
Hołownia: Nie stoi za mną biznes. Biznesmen: Delikatnie wspieram,"Mimo wcześniejszych deklaracji, że za jego kandydaturą nie stoi biznes, Szymon Hołownia ma wsparcie ze strony biznesu. Przyznaje to Ryszard Wojtkowski, w przeszłości dyrektor gabinetu trzech komunistycznych premierów.","Hołownia ogłosił chęć wystartowania w wyborach prezydenckich. Odpowiadając na pytania, o źródła finansowania kampanii wyborczej, zapewniał, że sam za nią płaci. – Tu nie ma żadnego wielkiego biznesu, Leszka Czarneckiego, Jerzego Staraka, jezuitów. Liczę na datki osób fizycznych. Teraz przed kampanią finansuję to ze swoich środków – deklarował Hołownia.W „Dzienniku Gazety Prawnej” Michał Kobosko, kandydat na szefa sztabu Hołowni, przekonywał, że za byłym prezenterem nie stoi biznes.„Usłyszałem od wielu osób, że skoro Dominika Kulczyk zdementowała doniesienia, że finansuje kampanię Hołowni, to znaczy, że jednak finansuje. I informacja zaczyna żyć własnym życiem. Pewnie byłoby wygodnie dla nas wszystkich w zespole Szymona Hołowni, gdyby jacyś wielcy sponsorzy ze świata czy z kraju byli zaangażowani. Świadomie idziemy inną drogą. Będziemy konsekwentnie odpierać fałszywe ataki i hejt oraz pokazywać, że można w Polsce działać transparentnie” – mówił. Kobosko odniósł się do słów marszałka Senatu Tomasza Grodzkiego, który decyzję o starcie Hołowni komentował: – Nie jestem przekonany, czy to rzeczywiście jest do końca kandydat obywatelski, czy też raczej kandydat promowany przez lobby finansowe. „Pan Hołownia mówi o setkach, a nawet tysiącach gestów poparcia. Aby zostać Prezydentem Polski, potrzeba milionów głosów. Setki i tysiące to liczą się w głosowaniach SMS-owych w telewizji. Chyba Hołowni tylko o to chodzi. Pudelek i tabloidy przez parę dni będą się tym interesować” – komentował w mediach społecznościowych Jan Wojciech Piekarski, były ambasador RP w Belgii, Luksemburgu i Izraelu oraz ambasador PRL w Pakistanie i sekretarz Komitetu Zakładowego PZPR w MSZ.Do wpisu odniósł się biznesmen Ryszard Wojtkowski, w latach 1985-91 dyrektor gabinetu czterech premierów: Zbigniewa Messnera (PZPR), Mieczysława Rakowskiego (PZPR), Czesława Kiszczaka (PZPR) i Tadeusza Mazowieckiego (Komitet Obywatelski „Solidarność”). „Wiem, że to brzmi niewiarygodnie, ale to coś więcej niż kaprys celebryty. Tam jest pomysł, tam jest zespół i struktury, tam jest autentyczne i szczere zaangażowanie, tam jest doświadczenie wielu lat społecznego zaangażowania” – napisał Wojtkowski. Na pytanie internautki o to, jaki zespół i struktury stoją za Hołownią, Wojtkowski odpisał: „A konkretnie to się niedługo dowiesz i trochę zaskoczysz”.„Wszedł pan w to?” – dopytywał Piekarski.„Długo się wahałem, ale ostatecznie delikatnie wspieram. Bo jeśli miałbym czekać na hamletyzującą w sprawie kandydata i swojego przywódcy Platformę-to równie dobrze mógłbym nic nie robić. A Hołownia mnie przekonuje szczerością intencji, autentyzmem i profesjonalnym podejściem” – odpowiedział Wojtkowski.",,
Miller: milczenie premiera pokaże lekceważenie opinii milionów Polaków,"– Jeśli premier niczego nie powie, to powie Polakom, że nie przejmuje się i lekceważy ich opinię.  Oznajmi, iż te miliony Polaków, które czują wstyd i zażenowanie słuchając taśm, czytając stenogramy,  nie są obywatelami godnymi szacunku – powiedział w programie „Dziś wieczorem”  Leszek Miller. Lider SLD mówił o możliwych reakcjach Donalda Tuska na kolejne nagrania opublikowane przez tygodnik „Wprost”.","We wtorek 17 czerwca SLD złożyło wniosek u marszałka Sejmu o uzupełnienie porządku obrad najbliższego posiedzenia o informację rządu ws. ujawnionych przez „Wprost” taśm.  Lewica chce, żeby premier wystąpił następnie do Sejmu z wnioskiem o wotum zaufania dla rządu. – Liczę, że ta pierwsza próba, a będzie nią wysłuchanie informacji rządu, odbędzie się. Zdaję sobie sprawę, że jeżeli PO i PSL nie zechcą głosować za wprowadzeniem tego punktu do porządku dziennego, to opozycja nie ma większości. To będzie też test dla tych dwóch ugrupowań, jak one traktują kontrolne funkcje Sejmu. Czy poważnie, czy uważają, że można nimi gardzić – podkreślił Leszek Miller. – Myślę, że Bronisław Komorowski powinien się włączyć. Ma dobrą okazję, dlatego że dziś dyskutujemy o wypowiedziach pana ministra Radosława Sikorskiego, a polityka zagraniczna jest po części domeną prezydenta – podkreślił lider SLD, który zaznaczył, że głowa państwa powinna szybko ustosunkować się do opinii szefa resortu zarejestrowanych na taśmach. – Prezydent musi odrzucić na bok rozmaite sentymenty, bo sprawa jest zbyt poważna, żeby decydowały interesy partyjne. Interes państwa polskiego nie jest tożsamy z interesem PO i PSL – dodał Miller. „Polityk jest jak mucha, można go zabić gazetą”  Lider Sojuszu podkreślił, że opinia szefa resortu spraw zagranicznych zarejestrowana na taśmach „to duże zaskoczenie, bo pan minister Sikorski kojarzył się jako polityk bardzo proamerykański”. Miller zastanawiał się, która z postaw Sikorskiego – oficjalna czy nieoficjalna –  jest prawdziwa. – W polityce słowo jest równie ważne jak działanie. Często słowo jest nawet ważniejsze niż działanie. Stąd bierze się to popularne powiedzenie, że polityk jest jak mucha, można go zabić gazetą. Wystarczą jedno czy dwa zdania, by zakończyć jego karierę – powiedział Miller. Lider Sojuszu zapytany czy spodziewa się taśm będących hakami na jego partię odpowiedział: – Jak będą, to będziemy słuchać, ale nie sądzę, żeby jakaś taśma dotycząca SLD wdarła się do czołowej dziesiątki najlepszych przebojów.                                                teraz odtwarzane„Interes państwa polskiego nie jest tożsamy z interesem PO i PSL” Specjalny  zespół SLD zanalizuje nagrania  Wcześniej w niedzielę Leszek Miller poinformował na konferencji prasowej, że Sojusz powołał specjalny zespół, który będzie analizował treść rozmów publikowanych przez tygodnik „Wprost” i sprawdzał, czy nie doszło do złamania prawa i działania na szkodę państwa. – Analizując treści zapisanych taśm i fragmenty, które dotyczą bezpośredniofunkcjonowania różnych instytucji państwa, SLD wykorzysta procedury sejmowe, jak i organy państwa funkcjonujące poza Sejmem, aby uruchomić działania, które będą polegały na wyświetleniu różnych zarzutów, które można postawić na podstawie tych taśm. SLD uruchomił specjalny zespół, na czele którego stoi Wojciech Szewko – powiedział Miller. Jego zdaniem, prace rozpocząć powinny komisje sejmowe. – Zwłaszcza komisja ds. służb specjalnych oraz komisja sprawiedliwości i praw człowieka –  zaznaczył Miller. SLD oczekuje również, że omawiamy będzie postulat samorozwiązania Sejmu.",,
"„PSL-Koalicja Polska może iść do wyborów z PO, ale bez SLD”","PSL-Koalicja Polska może startować w wyborach parlamentarnych z PO pod warunkiem, że Platforma zerwie współpracę z SLD – powiedział w Polsat News poseł Marek Biernacki.","Do powstałego właśnie klubu PSL-Koalicja Polska weszli oprócz posłów klubu PSL-UED także Marek Biernacki, wcześniej w klubie PO-KO, wykluczony w Platformy półtora roku temu, Jacek Tomczak i Radosław Lubczyk. Klub PSL-Koalicja Polska będzie liczyć 22 posłów.– Najważniejszym elementem, dlaczego jestem w nowym klubie - Koalicja Polska-PSL - jest fakt, że moja partia, do której przez długie lata należałem, podziękowała mi półtora roku temu, wyrzucając mnie za głosowania zgodnie z moim sumieniem oraz że w ostatnim czasie moje byłe ugrupowanie bardzo przesunęło się na lewą stronę – powiedział Biernacki. Jego zdaniem „to już nie jest partia centrowa, to już chyba nawet nie jest centrolew; to jest partia lewicowa”.Zaznaczył, że PSL-Koalicja Polska „będzie otwarty na koalicje”. Zastrzegł, że „podstawowym warunkiem rozpoczęcia rozmów byłby fakt, gdyby PO podziękowała za współpracę SLD”. – Były likwidator majątku PZPR nie może być w ugrupowaniu razem z SLD – mówił Biernacki, nawiązując do swojej przeszłości. – Byłem likwidatorem majątku PZPR, procesowałem się z SdRP, wygrałem 10 spraw, odzyskałem wielomilionowy majątek, delegalizowałem SdRP. Gdy wydawało się, że SLD, partia postkomunistyczna już nie wróci na scenę polityczną, została reanimowana przez PO w wyborach do Europarlamentu – dodał.",,
"„Agresja wobec Kościoła, wiary, katolików w Polsce nie dają punktów wyborczych”","– Los partii Palikota, a także partii Nowoczesna wchłoniętej  właśnie przez Platformę, która na swoich sztandarach miała czy miały te partie, ataki na Kościół, powinien być właściwie przestrogą – stwierdził w programie „Strefa Starcia” europoseł PiS Zbigniew Kuźmiuk komentując powtarzające się ostatnio profanacje symboli religijnych na marszach środowiska LGBT, w których uczestniczą politycy opozycji. – Tego rodzaju agresja wobec Kościoła, wiary, katolików w Polsce nie dają punktów wyborczych – powiedział eurodeputowany. – To jest zadziwiające. Z jednej strony nie daje to w Polsce punktów wyborczych, z drugiej strony niewierzący bardzo często atakują te najświętsze symbole religijne. To trudno zrozumieć, ale niestety, jeżeli chodzi o ten ruch LGBT, bardzo często się to powtarza – podsumował Kuźmiuk.",,,
Marek Citko nie zgodził się na aborcję syna. Chłopiec ma dziś 15 lat,"Marek Citko zwierzył się, że modlił się za swoje jeszcze nienarodzone  chore dziecko. Nie pozwolił dokonać aborcji. – Mówiłem: wola Nieba, nawet jak się urodzi i będzie żyło dwa, trzy dni, to będę miał grób, do którego będę mógł przyjeżdżać. Pan Bóg daje, pan Bóg zabiera – powiedział w wywiadzie z Wirtualną Polską piłkarz, były reprezentant Polski.","Modlitwa, którą ułożył, brzmiała: „Ty, Panie, możesz wszystko. Dla Ciebie, Boże, nie ma rzeczy niemożliwych. Okaż nam, Panie, swoje Miłosierdzie i uczyń dla nas cud”.  – Ja napisałem modlitwę. Swoją własną, od serca, w modlitewniku, tylko dla siebie. Odmawiałem ją codziennie – mówił.  Kiedy dowiedział się, że żona powinna przerwać ciążę powiedział, że jest człowiekiem wierzącym i „nie ma takiej możliwości”.  – Okazało się, że syn ma wadę serca – HLHS, że ma tylko pół serca. Żona usłyszała to pierwsza, gdzieś w 3-4 miesiącu ciąży. Mnie wtedy nie było w kraju. Lekarz przekonywał, że nie warto się tak męczyć, że jesteśmy młodzi, że może nie przeżyć albo będzie rośliną itd. Jestem człowiekiem wierzącym. Powiedziałem, że nie ma takiej możliwości – zdradził Marek Citko. – Syn szybko przeszedł trzy operacje na otwartym sercu. Trzeba mieć do tego dobrą rękę. Jeden lekarz ma 50 procent skuteczności, inny 60 procent. Prof. Edward Malec, który operował w Krakowie, jest wybitnym kardiochirurgiem. Szkoda że dziś pracuje w Niemczech. Straciliśmy świetnego fachowca i lekarza. Żona też wcześniej trafiła na artykuł o tej wadzie serca i rodzinę, która miała podobny przypadek. Odczułem wtedy Bożą pomoc – opowiada.   Sportowiec  uznał, że jest to „sprawdzian, próba od Boga. A skoro jesteśmy ludźmi wierzącymi, to cuda się zdarzają”.  –  Bóg czasami próbuje nas sprawdzić, dowiedzieć się, jak się zachowasz. Czy usuniesz, czy będziesz mu bluźnił. Oczywiście, że to jest trudne. Trzeba mieć naprawdę silną wiarę, żeby tak do tego podchodzić. Mi wiara, słowa z Pisma Świętego i Maryja, która jest naszą najlepszą przewodniczką, pomogły. Byłem przygotowany wtedy na każdą opcję – podsumował.",,
Cimoszewicz z poparciem SLD,"Zarząd SLD  udzielił poparcia Włodzimierzowi Cimoszewiczowi w wyborach do Senatu. Poparł także Marka Borowskiego, Andrzeja Celińskiego i Izabellę Sierakowską, którzy również zamierzają ubiegać się o senackie mandaty.","– Uważamy, że tak znakomite postacie reprezentujące lewą stronę sceny politycznej, ale przede wszystkim z tak dużym dorobkiem parlamentarnym i rządowym, powinny znaleźć się w przyszłym parlamencie. Na pewno wzmocnią izbę wyższą parlamentu, na pewno wzbogacą jej pracę – powiedział po zakończeniu  posiedzenia zarządu lider Sojuszu Grzegorz Napieralski.Dodał, iż wierzy głęboko, że różne środowiska postępowe również przyłączą się do poparcia, jakiego Cimoszewiczowi, Borowskiemu, Celińskiemu i Sierakowskiej udzielił SLD. Napieralski zapowiedział ponadto, że Sojusz udzieli poparcia mężowi zmarłej w katastrofie smoleńskiej wiceszefowej SLD Jolanty Szymanek-Deresz, Pawłowi Dereszowi, który chce ubiegać się o mandat senatora z Płocka i politologowi, prof. Kazimierzowi Kikowi - z Kielc.Według lidera SLD, zarząd nie zajmował się listami wyborczymi do Sejmu. Jeden z polityków Sojuszu powiedział jednak nieoficjalnie, że podczas poniedziałkowego posiedzenia powołany został specjalny zespół konsultacyjny ds. list, który ma m.in. zbierać propozycje w tej sprawie opracowane przez struktury wojewódzkie Sojuszu. Na początek lipca zaplanowane jest posiedzenie zarządu, który podejmie ostateczną decyzję dotyczącą tego, kto znajdzie się na listach Sojuszu i jakie miejsca zajmą na nich poszczególni kandydaci. Zarząd ma ponadto podjąć decyzję, w których okręgach wystartują byli premierzy: Józef Oleksy i Leszek Miller. Napieralski zapewnił, że obaj dostaną dobre miejsca na listach. –  Na pewno będą wysoko, przecież nie umieścimy na ostatnich miejscach byłych premierów  – zaznaczył.Listy Sojuszu ostatecznie zatwierdzi Rada Krajowa SLD. Do końca czerwca z kolei Sojusz chce zaprezentować swój program wyborczy.",,
Fałszerski oręż. Polacy zapomnianymi bohaterami II wojny światowej,"Będziemy walczyć na plażach, na polach, na ulicach, będziemy walczyć na wzgórzach; nigdy się nie poddamy! – grzmiał podczas przemówienia w Izbie Gmin w czerwcu 1940 roku ówczesny premier Wielkiej Brytanii Winston Churchill, mówiąc o wojnie z Niemcami. Frontów było zresztą znacznie więcej. Ważnym odcinkiem był oddział fałszerzy pracujących dla Kierownictwa Operacji Specjalnych (SOE). Jednym z jego kluczowych ogniw był Polak Jerzy Maciejewski.","Jakkolwiek wojna hybrydowa kojarzy się obecnie głównie w agresywnymi działaniami Rosji, podwaliny pod współczesną taktykę tego typu kładli alianci podczas II wojny światowej. Rozległe siatki szpiegowskie czy amerykańska Armia Duchów dysponująca dmuchanymi czołgami i samolotami nie wyczerpywały ich inwencji. Jednym z najciekawszych i najtajniejszych projektów był brytyjski oddział fałszerzy.Podpalić Europę!Podlegał on Kierownictwu Operacji Specjalnych, organizacji utworzonej na rozkaz Churchilla, która wkrótce otrzymała nieoficjalną nazwę Ministerstwo Niedżentelmeńskiej Wojny. Była tak tajna, że nawet jej siedziba na londyńskiej Baker Street oficjalnie mieściła przedsiębiorstwo handlowe Union Trading Company. Do głównych zadań należało koordynowanie dywersji wymierzonej w Niemców i wspomaganie ruchu oporu. Jak to zgrabnie ujął premier, miała „podpalić Europę”.Jednostka fałszerzy powstała w 1941 roku i działała w Briggens House, wiejskiej posiadłości leżącej w Roydon, niedaleko miasta Harlow w hrabstwie Essex, nieco na północny wschód od Londynu. Za murami domu jakich wiele na angielskiej prowincji powstało ponad 275 tys. podrobionych paszportów, kartek żywnościowych i banknotów używanych w okupowanej przez III Rzeszę Europie. Dla zabawy fałszerze stworzyli nawet podrobiony paszport Adolfa Hitlera.Szczególnie cenne były pieniądze pozwalające na finansowanie działalności ruchów oporu oraz fałszywe dowody tożsamości, które pozwoliły bez wykrycia działać tysiącom szpiegów operujących na terenach podbitych przez Niemców. Wśród nich były m.in. mistrzynie szpiegowskiego rzemiosła Krystyna Skarbek czy Violette Szabo.                                                    Celem nadrzędnym było pokonanie III Rzeszy (fot. Wiki/NTB) Pierwszymi agentami byli trzej Polacy, m.in. Jerzy Maciejewski, których wojenna zawierucha zawiodła do Anglii. Dysponowali oni wyjątkowymi umiejętnościami, które w czasie pokoju zaprowadziłyby ich za kraty, ale podczas wojny okazały się szczególnie cenne. Był jeden szkopuł, tylko jeden z nich potrafił mówić po angielsku.Wkrótce dołączył do nich szkocki drukarz Morton Bisset, który ściągnął swoich znajomych drukarzy i załatwił profesjonalną litograficzną maszynę drukarską. Grupę uzupełnili eksperci od pisma odręcznego ze Scotland Yardu, malarze, rysownicy i inni specjaliści. Łącznie było to około pół setki ekspertów z różnych dziedzin, którzy otrzymali do pomocy ochotniczki z organizacji First Aid Nursing Yeomanry. Pracami kierował Bisset, którzy otrzymał stopień kapitana. Ukryta prawdaPo zakończeniu II wojny światowej przez całe dziesięciolecia prawda o działaniach grupy była niemal nieznana. Dokumenty podlegały ustawie Official Secrets Act i dopiero niedawno zostały odtajnione. Zbadał je brytyjski historyk Des Turner i opisał w wydanej kilka miesięcy temu książce „Briggens: SOE’s Forgery and Polish Agent Training Station”. W szczegóły zabrał go również tuż przed swoją śmiercią sam Bisset.Weteran SOE przyznał, że podlegli mu fałszerze pracowali pod dużą presją. – Musieliśmy być pewni, że podróbki będą jak autentyczne, wiedzieliśmy bowiem, że od tego zależało życie naszych agentów – wyjaśnił Bisset, który podkreślił, że pracowali dla niego prawdziwi artyści. – Z tym zespołem wybitnie uzdolnionych rzemieślników byliśmy w stanie podrobić każdy typ dokumentu dla różnych organizacji podziemnych – stwierdził. Grupa stworzyła nawet dla żartu fałszywy paszport Adolfa Hitlera. W rubryce zawód wpisali „malarz”, zaś w znakach szczególnych „mały wąsik”. Powstała też inna wersja, z dużą czerwoną literą J, którą Niemcy oznaczali Żydów. Dokument „był wystawiony” przez Departament Migracji Mandatu Palestyny z datą 19 lipca 1941 roku i wskazywał, że osoba posługująca się tym paszportem jest imigrantem. Dołożono do niego stempel z turecką wizą, gdyż Hitler miał rzekomo przekroczyć granicę tego kraju cztery dni wcześniej. – To pokazywało, że potrafili stworzyć wszystko. Mieli też poczucie humoru, ale w tym Brytyjczycy zawsze byli mocni – stwierdził Turner.Podpalić Europę!Zabawa zabawą, ale sprawa była poważna i często dochodziła dodatkowa presja czasu. W Briggens House powstawały dokumenty przemycane z okupowanej Europy, które musiały być skopiowane i wrócić na miejsce zanim Niemcy odkryli ich zniknięcie. – Oryginalny dokument był zabierany z Francji na pokładzie samolotu Lysander (ulubiona maszyna SOE, potrafiła lądować niemal w każdych warunkach i potrzebowała wyjątkowo krótkiego pasa startowego – przyp. red.), łodzi podwodnej albo motorówki – opowiadał Bisset.Fałszerze świetnie radzili sobie z krótkimi terminami. Raz zdołali w ciągu jednego dnia podrobić nowy wzór kartek żywnościowych obowiązujących na terenie Francji i to tego samego dnia, w którym prawdziwa kartka weszła na rynek. Niemcy zdawali sobie sprawę, że kartek żywnościowych jest wystawionych więcej niż przewidzianej żywności, ale – jak odnotował jeden z urzędników – kopie były tak dobre, że nie byli w stanie odróżnić podróbki od oryginału.Właśnie dokładność była najważniejszym kryterium. Zachowała się relacja o łodzi pełnej agentów, która została zatrzymana przez niemiecki patrol. Szpiedzy uratowali się dzięki zaświadczeniu spreparowanemu w Briggens House, w którym podpis podrobił sierż. Arthur Gatward, specjalista od pisma odręcznego.                                                    Fałszerze z SOE spreparowali nawet paszport Adolfa Hitlera (fot. National Archives) – Dowiedzieliśmy się, że niemiecki oficer wszedł na pokład łodzi i poprosił o papiery. Zauważył, że na dokumencie jest podpis jego przyjaciela i puścił łódź. Okazało się, że nawet ten znajomy rozpoznał swój podpis! – opowiedziała sekretarka oddziału fałszerzy Pauline Preston.Raz grupa miała za zadanie podrobienie kartek na racje żywnościowe, które po złości miały perforowane boki. Nie dysponując maszyną, która zrobiłaby odpowiednie dziurki, Bisset siedział przez całą noc ze swoimi współpracownikami i przy pomocy małych młoteczków i cienkich stępionych strzałek ręcznie robił dziurki, przy czym wszystkie musiały być w odpowiedniej odległości od siebie. Powiedzieć, że była to zegarmistrzowska robota, to nic nie powiedzieć.Najwyższa jakośćO jakości podróbek świadczy list przysłany z Ministerstwa Wojny do Bisseta w styczniu 1942 roku wskazujący na konieczność produkowania najwyższej jakości fałszywek i jednocześnie gratulujący pracy wykonywanej w Briggens House. W liście poinformowano o zatrzymaniu jednego z agentów podczas przekraczania granicy z krajem okupowanym przez Niemców. „Podczas przeszukania agent miał przy sobie dokumenty przygotowane przez was” – pisano. „Dokumenty zostały dokładnie sprawdzone i zaakceptowane jako autentyczne. Nasz człowiek został aresztowany na kilka dni za nielegalne przekroczenie granicy, co jest zwykłą procedurą, a następnie został zwolniony bez dekonspiracji”. „Na razie nie mamy żadnych informacji o wpadce naszych agentów ze względu na posiadane przez nich dokumenty, które zostałyby podważone przez Niemców, więc możecie sobie pogratulować” – napisano z Whitehall.Bardzo dobrze były też podrobione banknoty. Oddział produkował m.in. polskie złotówki, które przesyłano AK. Tylko w 1944 roku do okupowanej Polski trafiły fałszywe banknoty o wartości 43 mln zł. Jak na ironię, Briggens House należał do Waltera Gibbsa, 4. Barona Aldenham, szanowanego bankiera i prezesa Banku Westminsterskiego.Wysadzili nie te toryCo ciekawe, Briggens miało również bezpośrednie związki z polskim ruchem oporu. Posiadłość była obok szkockiego Inverlochy jednym z ośrodków treningu Cichociemnych. Polscy komandosi uczyli się tu dywersji. Nie zawsze jednak wszystko szło zgodnie z planem. Raz mieli wysadzić w powietrze kawałek wyłączonych z użytku torów kolejowych, zamiast temu zniszczono kawałek linii łączącej Londyn z Cambridge, co spowodowało 12-godzinne opóźnienia w ruchu pociągów.Doszło też tam do innego niefortunnego zdarzenia. W ramach żartu jeden z żołnierzy chciał zniszczyć toaletę przy użyciu otrzymanych materiałów wybuchowych. Skończyło się na tym, że inny stracił dłoń w wyniku eksplozji. Po tym incydencie dowództwo kategorycznie zakazało robienia psikusów.                                                    W Briggens House szkolenie przechodzili także Cichociemni (fot. NAC) Zapewne wiedzielibyśmy jeszcze więcej o wyjątkowej grupie fałszerzy z Briggens House, której przecież też nie brakowało poczucia humoru. Niestety, wielu jej członków potraktowało klauzulę tajności bardzo poważnie i swoje tajemnice zabrali do grobu. Tak było też z samym Jerzym Maciejewskim, który wyjawił swoją wojenną historię najbliższym tuż przed śmiercią w 2004 roku. Niestety, wcześniej zniszczył wiele pamiątek i swoich zapisków. Cóż to byłoby za źródło dla historyków!Kluczowe ogniwoPozostaje nam natomiast świadomość, że działalność Maciejewskiego miała ogromny wpływ na przebieg wojny. Bez wątpienia to jeden z zapomnianych bohaterów największego konfliktu XX wieku. Stanowił jedno z ogniw organizacji, która walnie przyczyniła się do pokonania III Rzeszy.– Cała grupa osiągnęła mistrzostwo w brudnych sztuczkach i oszustwach. Okpili Hitlera wiele razy. Führer popełniał błędy także ze względu na naszą działalność dezinformacyjną, co pozwoliło nam wygrać wojnę. Gdybyśmy tego nie zrobili, przegralibyśmy – przekonuje Turner.Można pokusić się o stwierdzenie, że autor delikatnie wyolbrzymił znaczenie SOE. Do tego uparcie trzyma się typowego anglosaskiego przekonania, że to zachodni alianci wygrali II wojnę światową, choć wiadomo, że głównym zwycięzcą militarnym i politycznym był – dla nas niestety – tylko Związek Sowiecki. Tym niemniej, polscy fałszerze swoją cegiełkę dołożyli i ich zasługa jest nie do podważenia. Operacja BernhardII wojna światowa ma zresztą bardzo ciekawy aspekt z tym związany, można ją bowiem również traktować jako korespondencyjny pojedynek fałszerzy. W proceder zaangażowali się także Niemcy. Trzeba przyznać, że rozmachu im nie brakowało, choć w swoim stylu nie postawili na żołnierzy, a więźniów obozów koncentracyjnych, m.in z Auschwitz i Sachsenhausen. W ramach Operacji Bernhard zwerbowano ponad 140 fałszerzy.Niemcy inaczej rozumowali niż Brytyjczycy. Nie nastawiali się na dokumenty, tylko drukowanie na potęgę funtów w celu destabilizacji brytyjskiej gospodarki. Plan opracowany przez SS-Sturmbannführera Bernharda Krügera był śmiały, ale nie mógł zaszkodzić aliantom, gdy znaczną część ciężaru gospodarczego za prowadzenie działań wojennych i produkcję wzięli na siebie Amerykanie ze swoją gospodarką opartą na dolarze.Fałszerze działający dla SS również byli mistrzami w swoim fachu i także wielu z nich było Polakami. Do kwietnia 1945 roku wyprodukowali banknoty o wartości ponad 130 milionów funtów. Uważane są za najdoskonalsze podróbki w dziejach, nawet w Banku Anglii nie byli w stanie odróżnić ich od oryginałów.Wiele banknotów jeszcze wiele lat po wojnie pozostawało w obiegu, przez co Brytyjczycy byli zmuszeni wycofać wszystkie banknoty o nominale wyższym niż pięć funtów. Dopiero w latach 80. przywrócono banknoty o wycofanym nominale 50 funtów. Ale to już temat na inną opowieść.",,
29 września rusza proces b. kamerdynera papieża,"W sobotę 29 września rozpocznie się proces byłego kamerdynera Benedykta XVI, Paolo Gabriele, oskarżonego o kradzież tajnych dokumentów z papieskiego apartamentu – ogłosił w poniedziałek Watykan, powołując się na decyzję prezesa sądu Giuseppe Dalla Torre.","Wraz z byłym majordomusem papieża przed sądem stanie informatyk, który pracował w Watykanie, Claudio Sciarpelletti.    Obu postawiono zarzuty 13 sierpnia w rezultacie śledztwa, prowadzonego za Spiżową Bramą w sprawie masowego wycieku i publikacji we Włoszech tajnych dokumentów, w tym listów hierarchów do papieża, a także zaszyfrowanych not dyplomacji Stolicy Apostolskiej.   Watykański rzecznik ksiądz Federico Lombardi wyjaśnił, że w rozprawach będą mogli uczestniczyć dziennikarze prasy i agencji prasowych. Na salę sądową nie będą natomiast wpuszczani fotoreporterzy i operatorzy telewizyjni.   Niedawno z obrony Gabriele zrezygnował jeden z jego dwojga adwokatów Carlo Fusco, który jako przyczynę podał różnice zdań na temat linii postępowania.   Skandal z wyciekiem tajnych dokumentów z Watykanu wybuchł na początku roku. Włoskie media ujawniły wtedy pierwsze poufne listy krążące za Spiżową Bramą na temat konfliktów w Gubernatoracie Państwa Watykańskiego i zarzutów niegospodarności czy nawet korupcji postawionych przez jego byłego sekretarza generalnego, arcybiskupa Carlo Marię Vigano. Do mediów przedostał się list, jaki odwołany już ze stanowiska hierarcha wystosował do Benedykta XVI, informując o licznych nieprawidłowościach finansowych i prosząc o zmianę decyzji w sprawie swego zdymisjonowania.   Kolejne tygodnie przyniosły publikację nowych tajnych notatek i listów napisanych przez kościelnych hierarchów.   Watykan w odpowiedzi zagroził podjęciem kroków prawnych wobec wszystkich rozpowszechniających tajne dokumenty i korespondencję adresowaną do papieża i jego najbliższych współpracowników. Jeszcze większą irytację strony watykańskiej wywołała na wiosnę publikacja książki włoskiego dziennikarza Gianluigiego Nuzziego „Jego świątobliwość”.   Autor, który wcześniej wydał bestsellerowy tom na temat kontrowersji wokół finansów Watykanu i niejasnych operacji dokonywanych przez tamtejszy bank IOR, opublikował ogromny zbiór poufnych materiałów, które masowo wyciekły zza Spiżowej Bramy, zarówno z papieskiego apartamentu, jak i z Sekretariatu Stanu Stolicy Apostolskiej.   Dwie ujawnione w książce noty dyplomatyczne dotyczą spraw polskich. Jedna opisuje kulisy śmierci polskiego misjonarza w Ekwadorze, zamordowanego na tle seksualnym, druga zaś przedstawia stanowisko nuncjusza apostolskiego w Warszawie arcybiskupa Celestino Migliore w kwestii kontrowersji wokół ojca Tadeusza Rydzyka. W nocie do sekretarza stanu Stolicy Apostolskiej kardynała Tarcisio Bertone, abp Migliore dał wyraz oburzeniu tym, że polskie MSZ wystosowało w 2011 roku notę do Watykanu, protestując przeciwko wypowiedzi dyrektora Radia Maryja o tym, że w Polsce panuje „totalitaryzm”. W ciągu kilku tygodni we Włoszech sprzedano ponad ćwierć miliona egzemplarzy zbioru Nuzziego. W książce swe podstawowe źródło informacji dziennikarz przedstawił jako „Maria”. Osoba ta według zapewnień Nuzziego kierowała się szlachetnymi pobudkami i chciała ujawnić, co dzieje się w Watykanie, by przerwać zmowę milczenia, jaka miała tam panować. Dopiero znacznie później Nuzzi przyznał w telewizji, że jego rozmówcą i dostawcą materiałów był kamerdyner Gabriele. Wcześniej, bo na wiosnę, w najbliższym otoczeniu Benedykta XVI rozpoczęło się poszukiwanie sprawców masowego wycieku.",,
„Dla Konfederacji złe relacje Polski i Izraela to stan wyborczo pożądany”. Jurek punktuje Bosaka,"Zeszłoroczna deklaracja premierów Mateusza Morawieckiego i Benjamina Netanjahu „może być podstawą do budowy wzajemnego szacunku” pomiędzy Polską i Izraelem, z kolei dla polityków Konfederacji złe relacje obu państw to „stan naturalny i wręcz – wyborczo lub psychologicznie – pożądany” – pisze w tygodniku „Idziemy” były marszałek Senatu Marek Jurek.","Jurek rozpoczyna swój artykuł słowami uznania dla postawy prezydenta Andrzeja Dudy, który zdecydował się nie uczestniczyć w Światowym Forum Holokaustu w Jerozolimie. Jak pisze, postawa ta spotkała się z uznaniem opinii publicznej w Polsce. Zdaniem byłego marszałka, „w konsensusie solidarności nie chciał uczestniczyć Krzysztof Bosak”.  Miał on – pisze Jurek – uznać sprawę forum w Jerozolimie za „zasadniczą kwestię różniącą go z Andrzejem Dudą” i zarzucić prezydentowi „próby wproszenia się tam, gdzie nas nie chcą”. Według Jurka, „kandydat Konfederacji uważa, że należało wykorzystać pierwszą okazję, by na Forum Holokaustu po prostu nie jechać, bez żadnych uzasadnień”. „Dla polityków Konfederacji złe relacje Polski i Izraela to stan naturalny i wręcz – wyborczo lub psychologicznie – pożądany” – uważa Jurek. Autor tekstu przypomniał słowa Bosaka, że „polska i izraelska polityka historyczna są ze sobą w sprzeczności od pół wieku” i żadne „oświadczenia Morawiecki-Netanjahu tego nie zmienią”. Z kolei zdaniem byłego marszałka Sejmu deklaracja premierów Polski i Izraela „może być podstawą do budowy wzajemnego szacunku”, a Konfederacja powinna „jako pierwsza stać na straży wykonywania jej zobowiązań”.",,
W 2019 roku wydano blisko 500 mln zł na obiekty sportowe. Są kolejne projekty,"Ministerstwo sportu przeznaczy w tym roku na rozwój infrastruktury i popularyzację kultury fizycznej 516 mln 140 tys. złotych. Zaplanowano liczne inwestycje, w tym budowę kompleksu Badawczo-Rozwojowego Akademii Piłkarskiej Legii Warszawa, zadaszenie istniejących już boisk.","Resort chce postawić na rozwój również innych dyscyplin sportowych, poza piłką nożną. Planuje rozbudowę stadionów lekkoatletycznych w Tychach i Ustce, przebudowę rozbiegów skoczni narciarskich w Szczyrku i Zakopanem oraz lodowisk w Dębicy i Bytomiu.  Ministerstwo sportu podsumowało wydatki w 2019 roku oraz zaprezentowało plany inwestycyjne na rok 2020. Raport przed sejmową Komisją Kultury Fizycznej, Sportu i Turystyki przedstawił wiceminister sportu Jacek Osuch.  Część członków komisji zwróciła uwagę na wydatki związane z popularyzacją piłki nożnej, które wynoszą prawie 130 milionów złotych. Zdaniem niektórych posłów, tak duże środki przeznaczone na rozwój jednej dyscypliny mogą prowadzić do spadku popularności innych.   Wiceminister sportu Jacek Osuch zaznaczył, że pieniądze są przeznaczone między innymi na zadaszenie istniejących już boisk, czego oczekują amatorzy piłki nożnej w całej Polsce. – Są ogromne oczekiwania rodziców, dzieci i młodzieży, żeby trening mógł być kontynuowany również w miesiącach jesiennych i zimowych. To jest program numer jeden na tę chwilę, który chcemy wdrożyć – powiedział wiceminister sportu.  Zdaniem przewodniczącego komisji Ireneusz Rasia, kwestia dofinansowania obiektów do treningów piłki nożnej będzie omawiana również na kolejnych posiedzeniach. – W głosach posłów przebijała się troska o te związki, mniej mogące sprzedać swoją dziedzinę w skali sportowej i sponsoringowej – powiedział Ireneusz Raś.",,
"Rzeczniczka SLD: Koalicja z PO i Nowoczesną? Chciałabym, aby Schetyna przestał być śmieszny","– Chciałabym, aby pan przewodniczący Schetyna przestał być śmieszny. My wcale nie chcemy być zaproszeni do Koalicji Obywatelskiej, bo mamy swoją koalicję SLD Lewica Razem, szyld, pod którym będziemy szli w wyborach samorządowych – tak rzeczniczka Sojuszu Lewicy Demokratycznej Anna Maria Żukowska zareagowała w „Minęła 20” na wywiad udzielony przez Grzegorza Schetynę. Lider PO przekonywał w nim, że porozumiał się z SLD co współpracy w wyborach samorządowych.","W rozmowie z RMF FM przewodniczący PO Grzegorz Schetyna, pytany czy do Koalicji Obywatelskiej zaproszono inne partie, odparł: – Teraz jest największe wyzwanie, jak zrobić zespół, stworzyć koalicję z opozycji, która skraca dystans do PiS. Koalicja Obywatelska się rozszerza – wyjaśniał. Dopytywany o ustalenia po rozmowach z SLD, polityk przekonywał, że liderzy obu ugrupowań doszli do porozumienia. – Będziemy współpracować, nie będziemy walczyć ze sobą po stronie opozycyjnej. Formułę Koalicji Obywatelskiej, którą stworzyliśmy we wszystkich sejmikach, będziemy wprowadzać także w miastach, w powiatach, wszędzie tam, gdzie będziemy mogli to robić. DementiAnna Maria Żukowska zdecydowanie zdementowała doniesienia Grzegorza Schetyny. – My wcale nie chcemy być zaproszeni do Koalicji Obywatelskiej, bo mamy swoją koalicję SLD Lewica Razem, szyld, pod którym będziemy szli w wyborach samorządowych – mówiła , wskazując, że jej ugrupowanie nie chce być „przystawką” dla PO i Nowoczesnej. – Chciałabym, aby pan przewodniczący Schetyna przestał być śmieszny. Wczoraj spotkał się z Włodzimierzem Czarzastym i zostało jasne powiedziane, że nie ma takiej możliwości, żebyśmy stratowali z listy, gdzie nie ma szyldu SLD. Mamy własne propozycje programowe i chcemy być w tym wiarygodni – dodała.",,
Tusk: Przed Radą Europejską mam konsultacje z Merkel,Przewodniczący Rady Europejskiej przed posiedzeniem gremium odbył konsultacje z kanclerz Angelą Merkel. Donald Tusk poinformował o tym za pośrednictwem Twittera.,"„Przed dzisiejszym posiedzeniem Rady Europejskiej konsultacje z Kanclerz Merkel” – napisał Tusk na Twitterze, publikując zdjęcie z szefową niemieckiego rządu.",,
"„Na miejscu Tuska zrobiłabym wszystko, by zakończyć spór, którego Polska nie wywołała”","– Zrobiłabym wszystko, żeby Polska była szanowana, traktowana jak wszystkie pozostałe kraje członkowskie i aby zakończyć ten spór, którego Polska nie wywołała – powiedziała w „Minęła 20” wicepremier Beata Szydło mówiąc co zrobiłaby na miejscu Donalda Tuska. Byłej premier zależy też na tym, by politycy opozycji przestali „na Polskę donosić” i uprawiać „krecią politykę” poza granicami kraju.","Wicepremier podkreśliła, że Polska jest w uprzywilejowanej pozycji w Unii z racji stanowiska, jakie piastuje Donald Tusk. Mówiła też, że próbuje sobie wyobrazić, co sama by zrobiła na jego miejscu. – Zrobiłabym wszystko, żeby Polska była szanowana, traktowana, jak wszystkie pozostałe kraje członkowskie i aby zakończyć ten spór, którego Polska nie wywołała – powiedziała i dodała, że zrobiła by też wszystko, by politycy opozycji przestali „na Polskę donosić” i prowadzić „krecią politykę” poza granicami. Szydło przypomniała sytuację, kiedy przyjechała jeszcze jako premier rządu do Strasburga na debatę o Polsce. Spotkała się wówczas ze wszystkimi europarlamentarzystami. – Jedynym, który wówczas bardzo jasno i stanowczo powiedział, że nigdy nie zagłosuje przeciwko Polsce, był jeszcze wówczas europarlamentarzysta PO Jacek Saryusz-Wolski – wyjaśniła i dodała, że reszta opozycji milczała lub atakowała polski rząd. – To jest niebywałe. Można powiedzieć, że dla przeciętnego zjadacza chleba niebywałe jest, że może Polak tak zachowywać się za granicą, występując przeciwko swojemu rządowi; polityk wiedzący doskonale, że w UE każdy broni swoich interesów – wyjaśniła. ",,
Papież Franciszek będzie miał operację,"W Watykanie krążą pogłoski na temat operacji zaćmy, jakiej ma się
poddać w najbliższym czasie Papież Franciszek. Portal
Il Sismografo przypomina, że 29 marca, spotykając się z więźniami
w zakładzie karnym Regina Coeli na Zatybrzu w Rzymie, Ojciec
Święty powiedział: „W moim wieku pojawia się zaćma i nie widzi
się dobrze rzeczywistości. Z tego powodu w przyszłym roku
powinienem poddać się operacji”.","Przewiduje się, że papież będzie musiał dwukrotnie poddać sięoperacji, ponieważ dotknęła go zaćma dwustronna. Oznacza to, że najpierw lekarze będą musieli usunąć upośledzenie oka bardziej dotkniętego chorobą, a po jakimiś czasie drugiego. W obydwu wypadkach będzie chodziło o wszczepienie nowej (sztucznej) soczewki. Zdaniem portalu operacja zostanie wykonana w szpitalu prowadzonym przez Zgromadzenie Sióstr Dominikańskich Najświętszego Różańca w Rzymie; klinika okulistyczna działa tam od 1960 r.Operacja trwa około 20 minut, wykonywana jest w znieczuleniu miejscowym kroplami do oczu i nie wymaga szwów, a pacjent wraca do domu po bardzo krótkim czasie.",,
„Wracamy do czasów konfrontacji dwóch mocarstw”,"Niemiecki minister spraw zagranicznych Frank-Walter Steinmeier ostrzega przed groźbą konfrontacji między Stanami Zjednoczonymi a Rosją. W rozmowie z dziennikiem „Bild” ocenił, że „wyczerpały się rezerwy zaufania w relacjach rosyjsko-amerykańskich”.","Zdaniem szefa niemieckiej dyplomacji Waszyngtonem a Moskwą narastają kwestie sporne. – Jak będzie tak dalej, to wrócimy do czasów konfrontacji dwóch mocarstw – wyraził zaniepokojenie Steinmeier.W rozmowie z największym niemieckim dziennikiem minister wyraził opinię, że „obecna sytuacja międzynarodowa jest jednak bardziej skomplikowana i niebezpieczna niż w czasach zimnej wojny.– W przeszłości świat był podzielony na dwa obozy, ale Rosja i Stany Zjednoczone znały i respektowały swoje czerwone linie – zwrócił uwagę Steinmeier.„Ryzyko jest poważne”Wzrost napięcia w relacjach na linii Biały Dom – Kreml dostrzega też przewodniczący monachijskiej Konferencji Bezpieczeństwa Wolfgang Ischinger, który oceni „ryzyko konfrontacji militarnej jest poważne, największe od dekad”.Rzecznik niemieckiego rządu Steffen Seibert przyznał, że w obliczu tragicznej sytuacji w Syrii możliwe są sankcje wobec Rosji. – Rząd ma zrozumienie dla faktu, iż rozważane są różne opcje – oświadczył. Wezwał przy tym Rosję i Iran – jako sojuszników syryjskiego dyktatora Baszara al-Asada – do działań na rzecz rozejmu.",,
Polska tytoniową potęgą,"Polska jest 3. w świecie i 2. w Europie eksporterem wyrobów branży tytoniowej. Należymy też do największych producentów tytoniu w Unii Europejskiej – wskazuje Polski Instytut Ekonomiczny. W 2019 r. wartość eksportu z Polski produktów tego sektora przekroczy 4,1 mld euro, a importu – 1 mld euro.","Jak zaznaczyli analitycy PIE, w ostatniej dekadzie eksport polskiej branży tytoniowej znacząco wzrósł. Między latami 2009 i 2018 jego wartość w euro zwiększyła się o 218,7 proc. – wskazano w „Tygodniku Gospodarczym PIE”.Eksperci zwrócili uwagę, że nasz kraj jest obecnie 3. w świecie i 2. w Europie eksporterem wyrobów tej branży. Należymy również do grona największych producentów tytoniu w UE, obok Włoch, Bułgarii, Grecji i Hiszpanii.Według danych International Trade Center, na które powołuje się PIE, w 2018 r. klienci zagraniczni kupili w Polsce wyroby branży tytoniowej za około 3,4 mld euro – było to o 13 proc. więcej niż rok wcześniej i stanowiło 8,7 proc. wartości ich światowego eksportu. Większy udział osiągnęły jedynie kraje sytuujące się na pierwszych dwóch pozycjach światowej listy eksporterów, tj. Zjednoczone Emiraty Arabskie (9,9 proc.) oraz Niemcy (9,1 proc.).Papierosy dominująW strukturze polskiego eksportu wyrobów tytoniowych dominujące znaczenie, z udziałem 97,7 proc., mają papierosy (2,9 mld euro; 85,4 proc.) oraz tytoń przetworzony (413,3 mln euro; 12,3 proc.). Pozostałe 2,3 proc. wartości eksportu branży tytoniowej – około 79 mln euro – stanowił tytoń nieprzetworzony polskiej produkcji, ceniony przez nabywców za jego wysoką jakość.Głównymi odbiorcami wyrobów tytoniowych „made in Poland” były w 2018 r. państwa Unii Europejskiej. Najwięcej zakupili Niemcy (754,5 mln euro), Holendrzy (452 mln euro), Włosi (361,5 mln euro), Brytyjczycy (243,7 mln euro), Belgowie (225,2 mln euro), Hiszpanie (164,2 mln euro) i Czesi (154 mln euro). Tytoń i wyroby tytoniowe z Polski eksportowane były też na rynki pozaeuropejskie, w tym m.in. do Algierii, Australii, ZEA, Izraela, Kanady, Libanu, Kuwejtu, Jordanii, Egiptu, Singapuru, Tunezji i Meksyku.",,
"Wiek samochodów w Europie. Sprawdź, jak w zestawieniu wypada Polska","Średni wiek samochodów jeżdżących po Europie wynosi 11 lat. Najnowszymi autami jeżdżą Brytyjczycy – na Wyspach średnia wynosi 8 lat. Najstarsze, bo aż 16-letnie auta, mają Rumuni. Zobacz, jak na tym tle wypada Polska.","Wg danych Europejskiego Stowarzyszenia Producentów Samochodów ACEA średni wiek samochodu na polskich drogach wynosi około 14 lat. To znacznie lepiej niż jeszcze dwa lata temu, kiedy średnia wynosiła 17 wiosen.  Średnia dla krajów Europy to 11 lat i mieszczą się w niej Włochy i Norwegia. Lepiej jest w Niemczech czy Francji. Tam średni wiek auta to nieco ponad 9 lat. Na czele zestawienia jest Wielka Brytania. Po drogach tego kraju jeżdżą, uśredniając, najmłodsze, bo niespełna 8-letnie maszyny.",,
Lekkoatletyczne MŚ. Mamy pierwszy medal! Sukces w rzucie młotem,"76,35 m – na taką odległość na lekkoatletycznych mistrzostwach świata w Dosze rzuciła młot Joanna Fiodorow. Tym samym zdobyła srebrny medal i jednocześnie pobiła własny rekord życiowy. Konkurs wynikiem 77,54 zwyciężyła Deanna Price z USA. Brązowy medal przypadł Chince Wang Zheng (74,46 m).","Do tej pory przy zawodach najwyższej rangi od razu dopisywaliśmy Polsce złoto, bo przecież przez lata równych nie miała sobie Anita Włodarczyk. Teraz stało się inaczej. Najlepsza młociarka wszech czasów zaliczyła tylko kilka startów na początku sezonu i postanowiła wyleczyć kontuzjowane od dłuższego czasu kolano. Do Kataru pojechała wprawdzie tylko w roli widza, ale i tak do kraju wróci ze złotym medalem. Chodzi o mistrzostwa sprzed sześciu lat, gdy Włodarczyk zajęła drugie miejsce za Tatianą Łysenko. Po latach okazało się, że Rosjanka była na dopingu i została zdyskwalifikowana. W związku z tym złoto trafi do Włodarczyk, która odbierze krążek w niedzielny wieczór.Na trwających mistrzostwach świata także po cichu liczyliśmy na sukcesy w rzucie młotem, być może nawet na dwa miejsca na podium. W końcu wcześniej sukcesy odnosiły Malwina Kopron i Joanna Fiodorow. Rzeczywistość zweryfikowała marzenia bardzo szybko, bo już w piątkowy wieczór okazało się, że kwalifikacji nie przebrnęła Kopron.Sobotni finał w piorunującym stylu rozpoczęła Fiodorow, uzyskując rewelacyjny wynik 76,35. Nasza młociarka jeszcze nigdy w karierze nie była w stanie tak daleko cisnąć młotem. Po premierowej serii rzutów Polka zajmowała drugie miejsce, tuż za Amerykanką DeAnną Price, który uzyskała rezultat tylko o 52 centymetry lepszy. W kolejnych próbach augustowianka za każdym razem rzucała ponad 70 metrów, ale do rezultatu Price nie była w stanie się zbliżyć. Do tego reprezentantka USA zdołała się jeszcze poprawić, zostając mistrzynią świata z odległością 77,54 m.",,
Inauguracja dyżuru Grupy Bojowej UE. „Łączy nas podejście do obronności”,"Polaków, Czechów, Węgrów, Słowaków i Chorwatów łączy wspólne doświadczenie historyczne i podejście do spraw obronności; współpraca naszych żołnierzy wzmacnia zdolności obronne naszych państw, to jest dobre także dla całej UE – podkreślał w Krakowie minister obrony narodowej Mariusz Błaszczak.","Minister obrony wziął udział w inauguracji dyżuru Dowództwa Operacji Unii Europejskiej państw Grupy Wyszehradzkiej i Grupy Bojowej Unii Europejskiej. Trzon Grupy Bojowej UE stanowi 6 Brygada Powietrznodesantowa, gdyż Polska jest w niej państwem ramowym. Żołnierze z państw Grupy Wyszehradzkiej (V4 - Polska, Czechy, Węgry i Słowacja) i z Chorwacji uzupełniają obsadę operacyjną.Błaszczak podkreślił, że jego priorytetem jest doprowadzenie do tego, żeby Polska była bezpieczna. – Temu służą nasze wysiłki związane z aktywnością w ramach UE, ale także Sojuszu Północnoatlantyckiego i to wszystko, co związane jest z relacjami dwustronnymi między Polską a Stanami Zjednoczonymi – powiedział Błaszczak.Według niego „wielkim sukcesem, przełomowym zdarzeniem w historii Polski” było niedawne podpisanie deklaracji politycznej przez prezydenta Andrzeja Dudę i prezydenta USA Donalda Trumpa.  – Deklaracji, na podstawie której zwiększona zostanie obecność wojskowa USA w Polsce. To jest rozwiązanie, które wzmacnia zdolności obronne naszego kraju, ale także całej flanki NATO i całego Sojuszu Północnoatlantyckiego – podkreślił minister.",,
Plac Marka Edelmana. Francuzi uhonorowali bohatera powstania w getcie warszawskim,Jeden z paryskich placów oficjalnie nosi nazwę placu Marka Edelmana. Podczas uroczystego odsłonięcia tabliczki z nazwą wiele miejsca poświęcono bohaterstwu doktora i jego towarzyszy z powstania w getcie warszawskim. Mówiono też o współczesnym antysemityzmie.,"Imię Marka Edelmana jednogłośnie nadała temu miejscu Rada Paryża w lutym ubiegłego roku. Na inaugurację niewielkiego placu w XI dzielnicy Paryża przybyło około stu osób, wśród nich radni paryscy, były minister i założyciel stowarzyszenia „Lekarze Świata” Bernard Kouchner czy Bernard Guetta, korespondent dziennika „Le Monde” w epoce Solidarności.Na honorowym miejscu powiewała flaga Bundu (Powszechnego Żydowskiego Związku Robotniczego - żydowskiej partii socjaldemokratycznej), którego ideom Edelman wierny był do końca życia. Podkreślano jego zaangażowanie demokratyczne, walkę z totalitaryzmem i udział w zrywie Solidarności. Ceremonię zakończono odśpiewaniem hymnu Bundu.Mer XI dzielnicy Paryża Francois Vauglin zwrócił uwagę, jak wiele nazw ulic i miejsc w tej części stolicy Francji nawiązuje do Ruchu Oporu i jego bohaterów i że Marek Edelman ma wśród nich swoje naturalne miejsce. Socjalistyczny radny przypomniał następnie los Polaków i Żydów w II wojnie światowej, wysoko oceniając opór bojowników getta warszawskiego. Podkreślił, że uzbrojeni po zęby Niemcy na trzy dni planowali likwidację powstania, ale bić się musieli przez niemal miesiąc.W imieniu rodziny Edelmana wystąpił mieszkający w Paryżu jego syn Aleksander. Wspominał „niepoprawność polityczną” ojca, którego nazwał „świadkiem końca żydostwa europejskiego”, obrońcą „nowej Masady” (ostatniej twierdzy żydowskiej, przez trzy opierającej się oblężeniu Rzymian) i „strażnikiem świątyni”, gdy zdecydował się na pozostanie w Polsce. Pod prądDoktor Edelman był w słowach swego syna „człowiekiem, który wszystkim przeszkadzał, bo nigdy nie mówił tego, czego się po nim spodziewano”. Aleksander Edelman z naciskiem stwierdził, że „jedynie towarzysze walki – Polacy i Żydzi rozrzuceni po świecie – nigdy się od niego nie odwrócili”. Leopold Braunstein, prezes żydowskiego ośrodka kulturalnego im. Medema w Paryżu, które przedstawia się jako spadkobierca idei Bundu, mówił o „całkowitej obojętności wolnego świata” na walkę warszawskiego getta i o „bezczelności i nonszalancji” kilkuset młodych ludzi, którzy przeciwstawili się „nazistowskiej machinie śmierci” i którzy „na przekór wszystkiemu postanowili stawić opór i sami wybrać chwilę, w której umrą”.",,
Rząd Ukrainy zerwał program współpracy gospodarczej z Rosją,"Rząd Ukrainy zdecydował o zerwaniu programu współpracy gospodarczej z Rosją na lata 2011-2020 – oświadczył w środę premier Wołodymyr Hrojsman. Umowę w tej sprawie podpisali w 2011 roku ówcześni premierzy obu państw, Mykoła Azarow i Władimir Putin.","W trakcie posiedzenia Rady Ministrów Hrojsman polecił, aby resort spraw zagranicznych Ukrainy poinformował stronę rosyjską o zerwaniu współpracy w ramach tego programu. Program przewidywał m.in. udoskonalenie rynku wolnego handlu między Ukrainą i Rosją, stworzenie zintegrowanego systemu operacji finansowych i wolny przepływ obywateli. Mówił również o innowacjach i współpracy naukowej, międzyregionalnej i przygranicznej oraz współpracy w sferze zbrojeniowej.",,
Schulz o Korwin-Mikkem: przypadek dla służb medycznych,"– To raczej przypadek, który trzeba przedstawić służbom medycznym – tak przewodniczący Parlamentu Europejskiego Martin Schulz ocenił wypowiedź europosła Janusza Korwin-Mikkego o tym, że nasi wrogowie nie są w Moskwie, lecz w meczetach. Wypowiedź wywołała oburzenie wielu liberalnych i lewicowych eurodeputowanych.","Schulz powiedział, że są członkowie parlamentu, w tym Korwin-Mikke, którzyciągle próbują „testować granice i przesuwać  je, żeby zobaczyć, jak dalekomogą się posunąć w prowokacjach”.  – Muszę stale analizować takie wypowiedzi, ale to nie jest dla mnie łatwe. Nie możemy bronić wolności wypowiedzi na świecie, a jednocześnie zbyt rygorystycznie ograniczać jej w PE. Dlatego jestem zazwyczaj dość liberalny – powiedział.Korwin-Mikke będzie potraktowany wyjątkowo Jednak wypowiedź polskiego europosła – dodał Schulz – z pewnością jest czymś, czemu przewodniczący powinien się przyjrzeć.  –Forma wypowiedzi wywołała zdumienie w parlamencie – przyznał szef PE. – W mojej opinii jest to raczej przypadek, który trzeba przedstawić służbommedycznym – dodał Schulz. Nie podjął na razie żadnej decyzji o ewentualnych konsekwencjach wobec Korwin-Mikkego. „Nasi wrogowie nie są w Moskwie”We wtorek Korwin-Mikke zabrał głos w trakcie debaty z szefem RadyEuropejskiej Donaldem Tuskiem. – Nasi wrogowie nie są w Moskwie. Są wmeczetach w Paryżu, w Marsylii – powiedział polski eurodeputowany. –Powinniśmy walczyć z socjalizmem, aby nie niszczył gospodarki. Powinniśmyzniszczyć ten system zasiłków, który przyciąga do Europy niewłaściwe osoby,demoralizując Europejczyków – dodał.  Postulował też wprowadzenie kary śmierci.  – Nie wygramy wojny, kiedy oni nas zabijają, a my nie możemy ich zabić. Jeżeli mamy przetrwać, to powinniśmyodrzucić całe „acquis”, wszystkie przepisy europejskie. Dlatego też uważam,że Unię Europejską należy zniszczyć – oświadczył eurodeputowany. Niemiecki europoseł Zielonych Reinhard Buetikofer powiedział, że wypowiedź o wrogach w meczetach jest podżeganiem do nienawiści i zażądał reakcji szefa PE. Schulz zapewnił, że starannie przeanalizuje wystąpienie Korwin-Mikkego. – Moim zdaniem była to wypowiedź haniebna – oświadczył. Mikke:jestem anty-CharlieKorwin-Mikke wywołał konsternację także w poniedziałek, gdy PE czcił pamięć17 ofiar ubiegłotygodniowych zamachów we Francji na redakcję tygodnikasatyrycznego „Charlie Hebdo” oraz sklep żydowski. Wielu europosłów przyszłona salę obrad w Strasburgu z czarnymi tabliczkami z napisem „Je suis Charlie” (Jestem Charlie). Tymczasem Korwin-Mikke na ekranie swojego laptopa wyeksponował napis: „Nie jestem Charlie. Jestem za karą śmierci”.",,
„Mamy inną wizję Europy”. Cameron stawia warunki Unii Europejskiej,"Unia Europejska musi się zmienić i stać się bardziej konkurencyjna. Muszę podejmować trudne decyzje, ale robię to, by chronić nasz interes narodowy i gospodarczy – powiedział we wtorek David Cameron. Podkreślił, że jest „cena, jaką przywódcy UE muszą zapłacić, żeby utrzymać Wielką Brytanię we Wspólnocie”.","Poranne wystąpienie Camerona wyprzedziło publikację listu brytyjskiego premiera do szefa Rady Europejskiej, Donalda Tuska. W swoim przemówieniu Cameron przedstawił kluczowe postulaty, których będzie się domagał podczas renegocjacji członkostwa swego kraju w Unii.Premier Wielkiej Brytanii jest przeciwny pogłębiającej się integracji w Unii Europejskiej. Zdaniem szefa brytyjskiego rządu, istniejące w UE regulacje są już zbyt dużym ciężarem. – Jesteśmy dumnym, niezależnym narodem i tacy chcemy pozostać. Będziemy szczerzy: zobowiązania, dotyczące ściślejszej integracji w UE, nie dotyczą Wielkiej Brytanii. Nie wierzymy w nie, nie podpisujemy się pod nimi. Mamy inną wizję Europy. Wierzymy w elastyczną unię wolnych krajów członkowskich, które współpracują w ramach wspólnych traktatów i instytucji, by zwiększyć swój dobrobyt i chronić ludzi przed zagrożeniami, zarówno wewnętrznymi, jak i zewnętrznymi – zaznaczył Cameron i podkreślił, że zróżnicowanie we Wspólnocie powinno być traktowane jako jej atut.  – Nie zapominajmy, że Wspólnota obejmuje 28 państw, których zróżnicowanie jest jej największą siłą. Wielka Brytania podkreśla: celebrujmy ten fakt. Nie zawsze dobrą odpowiedzią na wszystko jest „więcej Europy” – powiedział Cameron dodając, że Unia Europejska jest środkiem do celu, nie samym celem. Wielka Brytania walczy o swoje Zgodnie ze spekulacjami medialnymi w ostatnich tygodniach Cameron zbudował swoją listę oczekiwań wokół czterech centralnych żądań: ochrony państw pozostających poza strefą euro przed dyskryminacją na wspólnym rynku, „wpisania konkurencyjności w DNA Unii Europejskiej”, wyłączenia z zasady „coraz ściślejszej Unii” i wzmocnienia roli parlamentów narodowych oraz uzyskania prawa do wzmocnienia kontroli imigracji ze Wspólnoty. Nie otwierajmy ramion zbyt szeroko Brytyjski premier mówiąc o kontroli migracji zaznaczył, że „swoboda przepływu osób jest fundamentalna dla UE”; dodał, że wielu Brytyjczyków także korzysta z tego rozwiązania. Podkreślił jednak, że należy uniknąć powtórki błędów przedwczesnego otwarcia granic i zaczekać z tą decyzją wobec nowych członków Unii Europejskiej do momentu, w którym osiągną „gospodarczą konwergencję z unijną średnią”. Cameron dodał, że liczy na wprowadzenie obowiązku czteroletniego stażu pracy w Wielkiej Brytanii przed uzyskaniem prawa do zasiłków i dopłat socjalnych, a także zlikwidowanie świadczeń na dzieci, które mieszkają w innym kraju członkowskim. Przyznał jednak, że uzyskanie politycznej zgody na te propozycje może być trudne.Europa wielu walut W kolejnym postulacie szef rządu zaznaczył, że Wielka Brytania potrzebuje mechanizmów ochrony w strefie euro. Jak zaznaczył, należy uznać fakt, że UE jest unią więcej niż jednej waluty i wykluczyć możliwości dyskryminacji lub ograniczenia funkcjonalności wspólnego rynku na tym tle. Prawo weta po nowemu  Cameron mówił także, że UE powinna zapewnić parlamentom grupy państw członkowskich możliwość odrzucania unijnego prawodawstwa, jeśli są im przeciwne. – Nie sugerujemy prawa weta dla każdego parlamentu krajowego z osobna – oświadczył premier. – Zdajemy sobie sprawę, że w Unii 28 krajów oznaczałoby to impas – dodał. Opowiedział się jednak za „nowym rozwiązaniem, zgodnie z którym grupy narodowych parlamentów mogłyby występować wspólnie i odrzucać unijne prawa, które nie są w ich narodowym interesie”.Można żyć bez UE – Unia Europejska dotarła do kluczowego momentu w swoim rozwoju – powiedział brytyjski premier, podkreślając, że jeśli jego oczekiwania zostaną spełnione, będzie namawiał wyborców do pozostania w UE. Nie wykluczył jednak, że w przypadku braku satysfakcjonującego porozumienia jego rząd może sugerować opuszczenie wspólnoty. – Ani przez chwilę nie mówię, że Wielka Brytania nie przetrwałaby poza Unią. Jesteśmy wspaniałym krajem, piątą gospodarką świata, najszybciej rozwijającym się krajem G7, a świat dosłownie mówi naszym językiem – podkreślił. – Decyzja, która zostanie podjęta, będzie prawdopodobnie najważniejszą w naszym życiu – powiedział szef rządu, jednocześnie wykluczając, że mogłoby dojść do powtórnego głosowania w przyszłości po ewentualnej drugiej turze negocjacji. Referendum w sprawie członkostwa Wielkiej Brytanii w UE odbędzie się zgodnie z przedwyborczymi zapowiedziami Davida Camerona „najpóźniej do końca 2017 r.”. Wyborcy odpowiedzą na pytanie, czy chcieliby, by Wielka Brytania pozostała lub opuściła Wspólnotę.",,
Rzecznik PO broni filmiku z dekalogiem Jachiry. „Wyśmiewanie ideologii PiS-u” [WIDEO],"Posłanka Koalicji Obywatelskiej Klaudia Jachira opublikowała w internecie filmik, w którym żartuje z Dekalogu – dziesięciu przykazań obowiązujących chrześcijan i żydów. Czy poniesie konsekwencje? – Nie podoba mi się naśmiewanie się z wartości religijnych. Mam jednak wrażenie, że nie taki był cel działania Klaudii Jachiry. Mam wrażenie, że chodziło raczej o wyśmiewanie ideologii PiS-owskich, PiS-owskiej wizji debaty publicznej, sposobu widzenia rzeczywistości – powiedział portalowi tvp.info rzecznik Platformy Obywatelskiej Jan Grabiec.","– Kiedy stosuje się tego typu porównania warto uważać, bo niechcący mogą dotykać uczuć innych ludzi. Myślę, że będziemy o tym rozmawiać w klubie. Poziom absurdalnych wypowiedzi w polskiej polityce w ostatnich latach jest ogromny. To, co robią prominentni politycy PiS-u, łącznie z ministrami, poziom tego hejtu w ich wypowiedziach, agresji jest ogromy. Martwię się, że niektóre wypowiedzi po naszej stronie próbują dorównać temu, co robi PiS – dodał Grabiec.  Na filmiku Jachira trzyma dwie tablice, nawiązując do Dekalogu, który Mojżesz otrzymał na górze Synaj. – Oto nowy dekalog wyborców PiS-u. Jam jest siłą, która wyprowadzi cię z Unii Europejskiej, z domu niewoli, wprost w objęcia komuny bis. Pamiętaj, nie będziesz czcił innego imienia niż Jarosław. Będziesz budował pomniki Lechowi, ale nie Wałęsie, tylko temu drugiemu. Uwierzysz, że Tusk ukradł 300 milionów i zabił 96 osób – mówiła na nagraniu Jachira. – Ona od samego początku była problemem dla PO, jest i będzie. Nie wygląda na to, aby była to poważna osoba. Ja nie jestem psychiatrą, więc trudno mi się w tym temacie wypowiadać. To nie jest zabawne. Pani Jachira obraża wszystkich jak popadnie. To jest najbardziej paskudne w tym wszystkim, że w ogóle nie czuje tego, co robi. To już taka przypadłość – stwierdził poseł PiS Tomasz Rzymkowski. – Ja jestem daleki od podpisywania się pod taką formą uprawniania polityki. Szanuję przekonania religijne, szanuję wiarę. Problem Jachiry, problem Koalicji Obywatelskiej, Małgorzaty Kidawy-Błońskiej to jest problem nowego szefa Platformy Obywatelskiej Borysa Budki – powiedział poseł Tomasz Trela z Lewicy. – Jeżeli Klaudia Jachira będzie się stawała coraz większym problemem dla Koalicji Obywatelskiej, to na pewno ktoś jej zwróci uwagę. Ja nie używałbym w filmiku Dekalogu, ale nie zgadzam się z tym, że to jest naśmiewanie się z Dekalogu. To jest używanie języka biblijnego do atakowania rzeczywiście złych rzeczy, które się w Polsce dzieją – mówił poseł KO Tomasz Głogowski.  – Każdy poseł sam odpowiada za to, jak się zachowuje. Tak jak pani poseł Pawłowicz odpowiada za to, jak się zachowuje. W nagrodę od PiS-u została sędzią Trybunału Konstytucyjnego, my nie nagradzamy pani poseł Jachiry. Jej słowa są jej odpowiedzialnością. Ja odpowiadam za siebie i w pewnym sensie czuję się też odpowiedzialna za Platformę Obywatelską – stwierdziła posłanka KO Izabela Leszczyna. Nie wszyscy posłowie KO chcieli zabrać głos na temat filmiku Jachiry. Niektórzy być może obawiają się, że będą później z nią kojarzeni. – Dziękuję panie redaktorze, komisja finansów właśnie się zaczęła, muszę iść – tak poseł KO Mirosław Suchoń zareagował na pytanie o swoją klubową koleżankę.",,
„Warszawiacy śpiewają (nie)zakazane piosenki” w TVP. Koncert obejrzało 3 mln widzów,"„Największa radość i satysfakcja dla telewizji publicznej - gdy misja, tożsamość i wartości spotykają się z olbrzymią widownią” – napisał na Twitterze prezes TVP Jacek Kurski, komentując wysoką oglądalność transmitowanego na antenach TVP koncertu „Warszawiacy śpiewają (nie)zakazane piosenki”, który odbył się na pl. Piłsudskiego w Warszawie z okazji 75. rocznicy wybuchu Powstania Warszawskiego.","Jak poinformował prezes TVP, transmisja koncertu osiągnęła średnią oglądalność 2,75 mln widzów. W szczytowym momencie (tzw. pik - dop. red.) koncert na antenie TVP1 oglądało nawet 3,1 mln widzów.„Koncert TVP (nie)Zakazane Piosenki, wspólne Polaków śpiewanie w hołdzie Powstańcom Warszawskim 01.08 TVP1 śr. 2,75 mln, pik 3,1mln! o 21:34. Dziękujemy!” – napisał Jacek Kurski.",,
Sri Lanka: czasowa blokada serwisów społecznościowych w związku z falą przemocy,"Rząd Sri Lanki ogłosił w poniedziałek, że dostęp do większości serwisów społecznościowych takich jak Facebook, WhatsApp itp. będzie czasowo zablokowany w związku z falą przemocy, która ogarnęła kraj po krwawych zamachach, do jakich doszło w niedzielę wielkanocną.","W komunikacie rządowym wskazano, że przyczyną decyzji o zablokowaniu serwisów są coraz liczniejsze przypadki obrzucania kamieniami meczetów oraz sklepów, których właścicielami są muzułmanie. Do wielu takich incydentów doszło w niedzielę. Także w niedzielę miało miejsce brutalne pobicie mężczyzny w mieście Chilaw, które zostało wywołane wcześniejszą kłótnią na Facebooku.Fala przemocy jest podsycana mową nienawiści, która zalała lankijskie serwisy społecznościowe – twierdzą władze.Apele Kościoła katolickiego na Sri Lance, który wezwał w ubiegły poniedziałek do spokoju, nazajutrz po starciach między chrześcijanami a muzułmanami, w wyniku których trzy osoby zostały ranne, nie znalazły posłuchu. Na wyspie wciąż dochodzi do aktów przemocy wobec muzułmanów.Setki członków sił bezpieczeństwa rozmieszczono przed tygodniem w Negombo, mieście położonym ok. 30 km na północ od stolicy Sri Lanki. Kolombo, po tym, jak zostało tam zaatakowanych kilkadziesiąt domów, samochodów i sklepów należących do muzułmanów.W zamachach podczas świąt wielkanocnych zginęło ponad 250 osób, w tym 42 obcokrajowców. Seria skoordynowanych ataków na kościoły i luksusowe hotele były największymi na Sri Lance, odkąd w 2009 r. w kraju zakończyła się wojna domowa.",,
"Przewodniczący Komisji Europejskiej: nie prowadzimy wojny z Polską, ale mamy zastrzeżenia","Nie prowadzimy wojny z Polską, jesteśmy od tego dalecy, ale chcemy, żeby nasze obawy były traktowane poważnie – oświadczył w poniedziałek szef Komisji Europejskiej Jean-Claude Juncker pytany o oczekiwania przed wtorkowym spotkaniem z premierem Mateuszem Morawieckim.","Będziemy mieli pogłębioną dyskusję o wszystkich sprawach dotyczących Europy i Polski. Nie jestem ani optymistą, ani pesymistą, ale poważnie biorę pod uwagę, co mówią nasi polscy koledzy. Oni muszą zrobić to samo – powiedział dziennikarzom w Brukseli Juncker. Jak zaznaczył, ma na myśli kwestie praworządności.– Musimy przedyskutować to bardzo poważnie, bardzo szczerze. Nie jesteśmy w trakcie wojny z Polską. Jesteśmy od tego dalecy, ale poważnie bierzemy pod uwagę polskie obawy. Chciałbym, żeby nasi polscy przyjaciele poważnie brali pod uwagę nasze obawy – dodał.Pytany, czy rekomendacje KE z zeszłego miesiąca wobec Polski ws. praworządności są nadal do wypełnienia, odparł: „nie będziemy zmieniać polityki dlatego, że zmienił się rok”.Komisja w pięciu punktach w zaleceniach przyjętych 20 grudnia wskazała, jakie działania muszą podjąć polskie władze, aby odpowiedzieć na jej zastrzeżenia. Chodzi m.in. o zmiany ustawy o Sądzie Najwyższym, o to, by nie stosować obniżonego wieku emerytalnego wobec obecnych sędziów.KE domaga się też zmiany ustawy o Krajowej Radzie Sądownictwa, aby nie przerywano kadencji sędziów-członków Rady i zapewniono, by nowy system gwarantował wybór sędziów-członków przez przedstawicieli środowiska sędziowskiego. Innym z zaleceń jest „przywrócenie niezależności i legitymacji Trybunału Konstytucyjnego przez zapewnienie, aby prezes i wiceprezes byli wybierani zgodnie z prawem oraz aby wyroki Trybunału były publikowane i w całości wykonywane”.",,
Byli dyrektorzy wołomińskiego SK Banku zatrzymani przez CBA,Agenci katowickiej delegatury CBA zatrzymali trzy kolejne osoby w związku z działaniem na szkodę SK Banku w Wołominie – dowiedział się portal tvp.info. Szkody banku szacowane są na ponad 40 mln zł. Zatrzymani to śląski przedsiębiorca i dwóch byłych dyrektorów warszawskiego oddziału banku.,"Fakt zatrzymania trzech osób w sprawie potwierdził portalowi tvp.info rzecznik CBA Temistokles Brodowski. – Do zatrzymań doszło na terenie Warszawy i Myszkowa. Po zakończeniu czynności procesowych zatrzymani zostaną przewiezieni do Prokuratury Regionalnej w Warszawie, gdzie usłyszą zarzuty związane z działaniem na szkodę SK Banku na ponad 40 mln zł. Ustalenia śledczych wskazują, że przedsiębiorca uzyskał w banku kredyty,  co do których nie miał zdolności kredytowej – wskazał rzecznik.Jak zaznacza Brodowski, to kolejne zatrzymania w śledztwie dot. nadużyć przez władze Spółdzielczego Banku Rzemiosła i Rolnictwa w Wołominie, „prowadzenia ksiąg rachunkowych wbrew przepisom ustawy o rachunkowości i podawania w tych księgach nierzetelnych danych oraz zatajenia prawdziwych i podania nieprawdziwych informacji NBP”.Przed trzema laty w maju agenci CBA w ramach śledztwa weszli do siedziby wołomińskiego SK Banku, miejsc zamieszkania  osób sprawujących funkcje kierownicze banku w czasie objętym śledztwem oraz do kilkudziesięciu podmiotów gospodarczych z grupy kapitałowej działającej w branży deweloperskiej, przeprowadzając szereg czynności procesowych – przypomina rzecznik Biura.Do chwili obecnej w sprawie defraudacji w tym banku zarzuty usłyszało 110 osób.  Straty banku oceniane są na ok. 2,7 mld zł.",,
Rosja przerzuca do Donbasu żołnierzy? Niepokojące doniesienia Ukraińców,Do Donbasu masowo przybywają rosyjscy żołnierze i najemnicy. Federacja Rosyjska dostarczyła też ostatnio separatystom sporą partię sprzętu wojskowego – wynika z ukraińskich danych. Prorosyjscy bojówkarze wciąż atakują ukraińskie pozycje.,"Jak pisze w swoim sprawozdaniu ekspert wojskowy Dmytro Tymczuk, do Donbasu przybyło w ciągu ostatnich kilku dni około 2 tysięcy żołnierzy z Rosji. Przechodzą oni szkolenia na terenach przy granicy z Ukrainą i potem są przerzucani na terytoria kontrolowane przez separatystów. Do Doniecka – według ukraińskich danych – przerzucono półtora tysiąca rosyjskich żołnierzy i najemników. Dodatkowo siły separatystów wzmocniono tam działami samobieżnymi i czołgami. Około 500 żołnierzy i najemników z Rosji przybyło też do Ługańska. Według Ukraińców, separatyści przeformowują i wzmacniają swoje siły w wielu punktach. Dodatkową artylerię, czołgi i ludzi separatyści koncentrują m.in. w rejonach Jenakijewa, Wuhlehirska i Szczastija. We wtorek Rada Bezpieczeństwa Narodowego informowała, że Rosjanie zbudowali pięć przepraw pontonowych przez ukraińsko-rosyjską granicę. Według ostatnich danych, w ciągu minionej doby separatyści atakowali ukraińskie pozycje 96 razy. W wyniku ataków dwóch ukraińskich żołnierzy zginęło, a 10 zostało rannych.",,
Kolejne rosyjskie rakiety w Turcji. USA ostrzegały sojusznika z NATO przed tym zakupem,"Tureckie ministerstwo obrony poinformowało, że zgodnie z kontraktem Rosja zakończyła dostawę drugiej baterii systemu rakietowego S-400. Kontrakt na jej dostawy Turcja zawarła z Rosją we wrześniu 2017 roku, budząc niezadowolenie sojuszników z NATO.","W dniach 12-25 lipca br. elementy pierwszego dywizjonu S-400 dotarły na pokładzie 30 samolotów transportowych do bazy Murted. S-400 to najbardziej zaawansowany technologicznie rosyjski przeciwlotniczy system rakietowy i przez Rosjan zaliczany jest do czwartej generacji.  Według rosyjskich informacji jest on zdolny do zwalczania wszystkich rodzajów ataku powietrznego z wyjątkiem międzykontynentalnych pocisków balistycznych. Jednocześnie może zwalczać do 10 celów i naprowadzać do 20 rakiet. Wcześniej Pentagon ostrzegał, że S-400 w Turcji może stanowić zagrożenie dla sił powietrznych NATO operujących w tym regionie. Amerykańscy eksperci uważają, że radary zainstalowane w rosyjskiej broni nauczą się dostrzegać i śledzić myśliwce F-35, przez co ich niewykrywalność stałaby się wątpliwa.",,
„Azyl dla Snowdena wywołałby konflikt z USA”,"Mamy do czynienia z człowiekiem, który zdradził swój kraj. Przyznanie mu azylu postawiło by nas w stanie ostrego konfliktu z naszym sojusznikiem jakim są Stany Zjednoczone – mówił TVP Info Leszek Miller, szef SLD w komentując informację, że Edward Snowden ubiega się o azyl polityczny w Polsce.",,,
Premier dla portalu tvp.info: PiS jest partią rodzącej się polskiej klasy średniej,"Podczas wizyty w województwie śląskim premier Mateusz Morawiecki mówił o tym, jak ważne są rozwiązania, które wspierają małe polskie firmy. – Zależy nam przede wszystkim na tym, żeby zarówno pracownicy, jak i przedsiębiorcy mieli jak najlepsze warunki do tworzenia, do swojej pracy, bo pracują czasami bardzo ciężko, po wiele godzin dziennie i to jest ta rodząca się polska klasa średnia. Prawo i Sprawiedliwość jest partią rodzącej się polskiej klasy średniej. Coraz większej polskiej klasy średniej – powiedział portalowi tvp.info.","– W takich miastach, jak Mysłowice, Ruda Śląska, Katowice, gdzie byłem, widać wyraźnie, jak potrzebne są różne programy dla tych małych, najmniejszych polskich firm. To jest tworzenie lepszych perspektyw do rozwoju dla tych, którzy mogą rozwijać się w kraju. Mniejszy ZUS oznacza, że więcej pieniędzy zostanie na inwestycje dla tych, którzy eksportują, mają mniej obciążeń biurokratycznych. To zawsze jest łatwiej pozyskiwać klientów, szukać nowych rynków – stwierdził w rozmowie z portalem tvp.info szef rządu. Sukces amerykańskiej klasy średniej doprowadził do sukcesu gospodarki całych Stanów Zjednoczonych. Zdaniem premiera Mateusza Morawieckiego inspiracją dla polityki gospodarczej rządu PiS są spotkania z właścicielami m.in. małych firm w całej Polsce. – Bardzo dużo energii mi dają, bardzo dużo nowych informacji. Przed chwilą z przedsiębiorcą rozmawiałem właśnie o naszej propozycji. O naszym pakcie dla przedsiębiorców – mówił nam premier Morawiecki. Klasa średnia, którą stanowiło większość Amerykanów, była przez lata filarem tamtejszej gospodarki i ładu ekonomicznego. Obecnie w jej rękach znajduje się ok. 43 proc. łącznych dochodów Amerykanów, a w przeszłości jej wpływ na gospodarkę był jeszcze większy. Obecnie mamy do czynienia z polaryzacją ekonomiczną i znacznie szybciej rosną majątki klasy wyższej.",,
Ks. Sowa kontra Nurowska. „ Proszę już nic nie pisać i nie obrażać przy tym ludzi”,"„Pani Mario! Pani wpis odsłania przykrą prawdę o niedojrzałości tzw. elit opozycji, które widzą problem wszędzie, tylko nie w sobie. Proszę już nic nie pisać i nie obrażać przy tym ludzi” – napisał na Facebooku ks. Kazimierz Sowa w odpowiedzi na wpis pisarki Marii Nurowskiej. Powieściopisarka i nowelistka nie wystartuje jednak do Senatu, mimo poparcia Koalicji Obywatelskiej. W mediach społecznościowych oskarżyła Grzegorza Schetynę o to, że „miał przyjechać, ale przesunął przyjazd” przez co „została sama i musi wziąć to na siebie, że mandat dla KO przepadł...”.","Nurowska jako kandydatka do Senatu miała zebrać ponad 2 tys. podpisów. Jednak Państwowa Komisja Wyborcza odrzuciła 200 błędnie wypełnionych spośród 2,1 tys. dostarczonych przez pisarkę. „A dlaczego?” – pyta w swoim wpisie Nurowska. „Bo nikt przedtem tego nie sprawdził odbierając od wolontariuszy, bo te listy do mnie nie dotarły, ja tylko przekazywałam swoje. Bo właściwie zostałam sama. Bo działacze PO mi nie pomogli” – stwierdziła. Pod wpisem niedoszłej kandydatki rozgorzała dyskusja, w którą zaangażowali się m.in. ks. Kazimierz Sowa i reżyserka Agnieszka Holland. Jednak pisarka nie zgadza się ze stawianymi jej zarzutami. Odpowiedziała ks. Kazimierzowi Sowie, pytając, „na jakiej zasadzie” ją poucza?„I o jakich ludziach, których ja obrażam, pan pisze? To ja byłam obrażana, kiedy starałam się o podpisy. Nauczyciel z Poronina o mało mnie nie pobił. Zarzucono mi też, że chcę zdobyć PESEL, aby wziąć sobie kredyt! Włożyłam wiele wysiłku w to, aby przygotować się do walki o ten mandat. Umówiona byłam na spotkania, miałam zaklepane terminy... I rozczaruję Pana, będę pisała, ilekroć poczuję taka potrzebę!” – stwierdziła. Jak wyjaśnił ks. Sowa, wcale nie pouczał Nurowskiej. Zdziwiło go jedynie, że „nie zebrała wymaganej ilości podpisów, a zrobili to kandydaci KO do parlamentu”. „(...) Po trzecie pani diagnoza przyczyn porażki jest bardzo schematyczna i oparta na emocjach, a nie rzeczywistym rozpoznaniu sytuacji. Wreszcie, po czwarte, skoro mieszka pani na Podhalu 10 lat to trudni mi zrozumieć, dlaczego tak ocenia Pani swoich sąsiadów i współmieszkańców tego terenu odmawiając im prawa do takiego a nie innego wyboru. Przecież na tym polega demokracja, nawet jak się z tym nie zgadzamy” – argumentował ks. Sowa.",,
Austriaccy bojownicy IS bez prawa do opieki konsularnej,"Rząd Austrii zamierza odebrać prawo do opieki konsularnej swoim obywatelom, którzy walczyli w szeregach dżihadystycznej organizacji Państwo Islamskie (IS) – poinformował szef MSW Herbert Kickl, cytowany w środę przez dziennik „Die Presse”.","– Takich osób nie będziemy sprowadzać z powrotem – zapowiedział szef resortu spraw wewnętrznych. Rząd na środowym posiedzeniu ma się zająć projektem zmian w ustawie konsularnej. Zapewnia ona opiekę austriackim obywatelom przebywającym za granicą w zakresie ochrony praw i w sytuacjach kryzysowych, co obejmuje m.in. pomoc w powrocie do kraju. Po nowelizacji ustawa ma jednak przewidywać wyjątki od tej zasady, np. w przypadku osób, których wjazd do Austrii uznano by za zagrożenie dla porządku i bezpieczeństwa publicznego. – Osoby, które przyłączyły się do organizacji terrorystycznych i odrzucają podstawowe wartości austriackiego społeczeństwa, nie mają prawa do pomocy ze strony Austrii – brzmi stanowisko austriackiego rządu w sprawie planowanych zmian. Kickl już wcześniej ocenił, że bojownicy i zwolennicy IS, których określił jako „tykające bomby”, stanowią zagrożenie dla społeczeństwa i wobec tego nie będą sprowadzani do kraju.",,
„Tusk twórcą piekiełka politycznego. Jego słowa nie są wiarygodne dla PiS”,"– Donald Tusk jedno mówi, a drugie robi. Nawołuje do wyciszenia sporów, podczas gdy sam je podsyca. Jego słowa są dla PiS niezwykle niewiarygodne – powiedział w sobotę w Lublinie szef sztabu wyborczego Prawa i Sprawiedliwości Tomasz Poręba.","W sobotę przewodniczący Rady Europejskiej, b. premier Donald Tusk wziął udział w odbywającej się w Krakowie konferencji „Rola Kościoła katolickiego w procesie integracji europejskiej”. W trakcie swojego wystąpienia nawiązał do obchodów Święta Niepodległości 11 listopada. Jak powiedział, nie wyobraża sobie, by rocznicę tę obchodzić w atmosferze „tak dotkliwego, tak brutalnego podziału, jaki dzisiaj w Polsce mamy”.Poręba, poproszony o skomentowanie słów Tuska, powiedział dziennikarzom w Lublinie, że dla PiS są one „niezwykle niewiarygodne”.– To jest człowiek, który jedno mówi, a zupełnie co innego robi tam w Brukseli – ocenił. Według niego, Tusk domagał się m.in. uruchomienia wobec Polski „sankcji” UE.Dodał, że Tusk jest „twórcą lub współtwórcą piekiełka politycznego”, do którego wyciszenie teraz nawołuje.W Krakowie Donald Tusk zaapelował o wspólne świętowanie święta odzyskania niepodległości.– Gdyby tak 11 listopada liderzy polskich partii politycznych, bez wyjątku, mogli razem zamanifestować nie udawaną przyjaźń, ale to, że są w stanie tego konkretnego dnia myśleć o perspektywie stu lat dla naszej ojczyzny, a więc także o perspektywie pojednania, zdolności rozmowy ze sobą, to byłby być może dużo cenniejszy obraz dla wszystkich Polaków niż najbardziej spektakularne festiwale, fajerwerki i inne formy obchodów tego święta – powiedział b. premier.",,
"Barwy kampanii. Duda „na pięknym Podlasiu” walczy o głosy rolników, Korwin-Mikke obala socjalizm","Weekend upływa w kampanii prezydenckiej pod znakiem ocieplania wizerunków. Większość kandydatów przebywa w trasie, spotyka się z wyborcami i walczy o głosy. Unikają tematu SKOK-ów, który rozgrzewa scenę polityczną, tym zajmują się członkowie ich ugrupowań. Mieszania rywali z błotem nie ma. Nie oznacza to, że jest nudno.","Bronisław Komorowski przebywa w Brukseli, gdzie wziął udział w konferencji Brussels Forum, prestiżowym spotkaniu z udziałem polityków i ekspertów z całego świata, na którym omawiane są najważniejsze problemy, z którymi mierzy się Pakt Północnoatlantycki. Siłą rzeczy prezydent nie walczył o głosy, ale zabrał ważny głos w debacie o bezpieczeństwie Europy.– Potrzebne jest nowe myślenie, nowa długofalowa, transatlantycka strategia postępowania wobec Rosji. Strategia, która jednoczyłaby Zachód w obliczu nowego wyzwania, dotykające kluczowych wartości i kluczowych interesów wspólnoty euroatlantyckiej, strategia, która łączyłaby wysiłki głównych instytucji po obu stronach Oceanu Atlantyckiego zarówno Unii Europejskiej jak i NATO – powiedział Komorowski, który po zamachu w Tunezji zawiesił kampanię i jeszcze oficjalnie jej nie wznowił.Aniołki Dudy?Z kolei Andrzej Duda krąży po wschodniej Polsce. W niedzielę był między innymi w Łapach i Bielsku Podlaskim. Jadąc autokarem kandydat PiS wrzucał na Twittera zdjęcia z młodzieżą. W debacie publicznej zabrał natomiast głos w sprawie wprowadzenia euro. Opowiedział się za zachowaniem złotówki, która – jak stwierdził – jest amortyzatorem w dobie kryzysu w strefie euro. Na targach książkiKandydatka SLD Magdalena Ogórek odwiedziła Poznań, gdzie wzięła udział w targach książki. Wypowiedziała się także w kwestiach bezpieczeństwa. Przekonywała, że bardzo ważne jest wzmocnienie wywiadu. Ogórek spotkała się również z lokalnymi działaczami SLD, ale spóźniła się aż dwie godziny.",,
Francuski parlament za in vitro bez ojca. „Nie wzięto pod uwagę dobra dzieci”,"Niższa izba francuskiego parlamentu przyjęła w pierwszym czytaniu
ustawę umożliwiającą dostęp do zapłodnienia in vitro parom lesbijskim
i samotnym kobietom. Przeciwnicy ustawy
wskazują, że dobro dzieci, które na mocy prawa pozbawione zostaną
ojca, w ogóle nie zostało wzięte pod uwagę.","Proces legislacyjny ustawy dotyczącej „in vitro bez ojca” to świadectwoogromnej siły przebicia francuskiego lobby LGBT. Forsowane jestbowiem prawo, któremu sprzeciwiają się zarówno eksperci, jaki społeczeństwo – komentuje Katolicka Agencja Informacyjna. Z tego powodu we Francji odbyły się już protesty. Na początku października w centrum Paryża przeciwko nowelizacji ustawy protestowało kilkadziesiąt tysięcy osób. Już we wrześniu poważne zastrzeżenia do ustawy zgłosiła KrajowaAkademia Medycyny. Lekarze wskazali na istotną rolę ojcaw rozwoju dziecka i kształtowaniu jego osobowości. Zaleciliprzeprowadzenie dodatkowych badań z zakresu psychiatriidziecięcej wśród dzieci pozbawionych ojca, między innymi wśródtych, które narodziły się z zapłodnienia in vitro kobietomsamotnym lub żyjącym w związku lesbijskim.",,
Zmarł działacz opozycji w PRL i publicysta Antoni Zambrowski,"W wieku 85 lat zmarł działacz opozycji demokratycznej w PRL, publicysta „Gazety Polskiej” Antoni Zambrowski. Prześladowany przez reżim PRL, w 2006 r. został odznaczony Krzyżem Oficerskim Orderu Odrodzenia Polski.","Zambrowski urodził się w 1934 r. W 1968 r. działał w kole dyskusyjnym grupującym pracowników naukowych i studentów Uniwersytetu Warszawskiego i Uniwersytetu Łódzkiego, zajmującym krytyczne stanowisko względem działań Jacka Kuronia i Karola Modzelewskiego wobec PRL, wyrażonych ich listem otwartym do członków partii. Kuroniowi zarzucano m.in. lekceważenie spraw wolności religijnej i suwerenności Polski. W tym też roku, pod fałszywym zarzutem zorganizowania studenckiego wiecu na UW Zambrowskiego aresztowała SB. W lutym 1969 r. skazano go na 2 lata więzienia m.in. za określenie polityki PRL wobec Kościoła mianem „Kulturkampfu”. Od 1976 r. Zambrowski współpracował z Komitetem Obrony Robotników. Po pierwszej pielgrzymce Jana Pawła II do Polski współorganizował akcję zbierania podpisów pod apelem o transmisję mszy świętej w Polskim Radiu i TVP. Od 1980 r. Zambrowski był członkiem NSZZ „Solidarność”. W stanie wojennym był internowany. W sierpniu 1985 oraz 1986 roku pikietował sklepy monopolowe w ramach ogłaszanej przez „Solidarność” i Episkopat akcji Ruchu Otrzeźwienia Narodu, za co dwukrotnie więziono go.",,
Sawicki: nie będę listonoszem Jarosława Kaczyńskiego,"– W kwietniu Jarosław Kaczyński napisał do Donalda Tuska bardzo poważny list. Było tam napisane,  że grozi nam embargo i Rosjanie zaostrzają różne wymogi. Pan Sawicki z tego wtedy kpił (…). Trzeba było z tym listem iść do premiera i powiedzieć, iż mamy problem – stwierdził europoseł PiS Janusz Wojciechowski w programie „Dziś wieczorem”. – Niech pan Wojciechowski nie oczekuje, że ja będę listonoszem poczty pana Kaczyńskiego.  Rozmawialiśmy o tym liście z Donaldem Tuskiem – odpowiedział minister rolnictwa Marek Sawicki (PSL).","– Moja wypowiedź z kwietnia polegała na tym, że polskie media nie mogą cały czas siać paniki, iż rynek jest zamknięty,  a embargo nałożone – tłumaczył minister rolnictwa na antenie TVP Info. – Były stacje wyspecjalizowane w tym, że „upraszały” Rosję o to embargo. Różne rozmowy z Rosją – moje i polityków unijnych – nie okazały się niestety skuteczne – dodał Sawicki.  Szef resortu podkreślił, że jeśli Europa jednogłośnie nałożyła na Rosję sankcje ekonomiczne, musi też solidarnie wesprzeć polskich rolników. Zaznaczył, iż trwają rozmowy w sprawie funduszu solidarnościowego (to 350 mln euro). W czwartek polscy eksperci będą omawiać szczegóły z władzami unijnymi.  – Rząd stracił wiele miesięcy, kiedy można było zablokować wprowadzenie rosyjskiego embarga – zarzucił europoseł Wojciechowski. Polityk PiS, który jest wiceprzewodniczącym Komisji Rolnictwa i Rozwoju Wsi w PE wierzy, że Unia Europejska nie pozostawi polskich rolników, ale negocjacje zajmą cenny czas.   Sawicki: szukamy innych rynków   Minister Sawicki podkreślił, że jeśli politycy PO i PiS uczestniczyli we wsparciu Majdanu na Ukrainie, to teraz jednogłośnie powinni pomóc naszym rolnikom. Zdaniem Sawickiego, resort od lat zabiega o znalezienie innych odbiorców krajowych produktów rolnych.  – Od 2008 roku bardzo intensywnie promujemy polską żywność na innych rynkach, poza Rosją. Jest m.in. akcja promocyjna polskich jabłek w Chinach czy w Indiach. Są otwarte rynki w krajach arabskich. Takich rynków nie zdobywa się w trzy dni. Od wielu lat jesteśmy obecni na targach. Byłem krytykowany, że jestem w Tokio, Szanghaju, Pekinie. To była świadoma polityka – mówił Sawicki.   „Może trzeba całkowicie znieść akcyzę na cydr?”   – Zapominamy, ze mamy jeszcze rynek polski. On wchłonąłby więcej, gdyby nie bieda – zaznaczał Wojciechowski. Zwiększona konsumpcja własna mogłaby uchronić polskich rolników przed embargiem. W studiu padła kwestia wysokich cen polskich jabłek w miastach. Minister Sawicki stwierdził, że nasi rolnicy powinni postawić także na sprzedaż bezpośrednią swoich produktów. Nie wykluczył, iż może warto byłoby całkowicie znieść akcyzę na cydr.  W podsumowaniu europoseł PiS krytycznie odniósł się do całokształtu poczynań szefa resortu. – Będę namawiał do wniosku o wotum nieufności dla ministra rolnictwa, po to, żeby zachęcić pana do pracy i współpracy z opozycją – mówił Wojciechowski. – Niestety opozycja w stosunku do mnie zachowuje się raczej jak karbowy niż jak współpracownik. Jeśli tak będzie poradzę sobie i bez was – odpowiedział Sawicki. Rosjanie zamknęli granicę  Od 1 sierpnia do Rosji nie można eksportować m.in. polskich jabłek.  Jest to związane wprowadzonym przez Federalną Służbę Nadzoru Weterynaryjnego i Fitosanitarnego Federacji Rosyjskiej (Rossielchoznadzor) czasowym zakazem wwozu do tego kraju owoców i warzyw z Polski.Nasz kraj jest liderem eksportu jabłek w Europie (prawie milion ton w skali roku.  Zgodnie z danymi ministerstwa rolnictwa, Polska sprzedała wschodnim sąsiadom w 2013r. ponad 804 tys. ton produktów z sektora owoców i warzyw o wartości blisko336 mln euro.  CZYTAJ TAKŻE: „To może być wojna jabłkowa. Będę jadł jabłka i popijał cydr”",,
"„Nie zgodzimy się, by sędziowie kwestionowali prawomocność powoływania innych sędziów”","– Naszym obowiązkiem jest przeciwdziałanie wszelkich posunięciom anarchizującym życie publiczne w kraju. Na pewno nie zgodzimy się, by jedni sędziowie kwestionowali prawomocność powoływania innych sędziów – mówi premier Mateusz Morawiecki w rozmowie z tygodnikiem „Gazeta Polska”.","Premier Mateusz Morawiecki został zapytany m.in. o reformę wymiaru sprawiedliwości. Na uwagę, że celem niektórych środowisk sędziowskich i opozycji jest nie tylko walka z formacją rządzącą, lecz po prostu sparaliżowanie państwa, premier odpowiada: „Trudno przystać na takie praktyki”.  – Ich celem, świadomym bądź nie, jest wywoływanie chaosu prawnego w całym wymiarze sprawiedliwości – ocenia szef rządu. – Mam poważne wątpliwości, czy tego rzeczywiście chcą polscy obywatele. Naszym obowiązkiem jest przeciwdziałanie wszelkim posunięciom anarchizującym życie publiczne w kraju. Na pewno nie zgodzimy się na to, by jedni sędziowie kwestionowali prawomocność powoływania innych sędziów – zapewnia Morawiecki.  – Szanowni Państwo, przecież wśród licznej rzeszy sędziów są i tacy, którzy zostali powołani w czasach komunistycznych. I choć nie uznajemy PRL za suwerenny byt państwowy, to nie kwestionujemy prawa tych sędziów do bycia sędziami – podkreśla premier.     – Patologie sądownictwa widzi większość rodaków. W Polsce zaufanie do sędziów deklaruje 46 proc. obywateli. To dwukrotnie mniej niż w Wielkiej Brytanii – zaznacza premier.",,
„Będę zachęcał do reform i dialogu”,"– Proszę przyjąć do wiadomości, że mam takie same uprawnienia jak Lech Kaczyński oraz Aleksander Kwaśniewski. I zamierzam
z nich korzystać – deklaruje prezydent RP Bronisław Komorowski w pierwszym po inauguracji wywiadzie dla „Rzeczpospolitej”. Zapowiada też, że weźmie udział w uroczystości przed tablicą upamiętniającą ofiary katastrofy smoleńskiej, którą mają  zorganizować harcerze.","Prezydent pytany, czy przychyla się do propozycji PO, aby osłabić prezydenckie weto,odpowiada: „Zadecyduje to, czy prezydent potrafi postępować tak,aby nie powstawało wrażenie, że działa na złość lub utrąca ważne reformy, jak się przecież zdarzało” – odpowiada.Zdaniem Bronisława Komorowskiego, w finansach publicznych trzeba szukaćpewnych oszczędności przy jednoczesnym – być może – podnoszeniu podatków. Atakże szukać takich rozwiązań, które w średnim albo krótkim terminie nieprzyniosą tąpnięcia poparcia wyborczego. „Dzisiaj bowiem radykalnych reformdomagają się najczęściej ci, którzy liczą na to, że PO połamie sobie na nich zęby” –  stwierdza rozmówca gazety.W kwestii dyplomacji prezydent uważa, że nasze szanse wynikają głównie zczłonkostwa w Unii, ale nasza pozycja w UE zależy od szczególnych relacji zUSA.„W sprawie krzyża nie da się negocjować ze wszystkimi jednocześnie, bo można się zanegocjować na śmierć” –  mówi Komorowski. Według niego, najlepszym rozwiązaniem byłoby przeniesienie krzyża do kościoła św. Anny, o co apelują Prezydium Konferencji Episkopatu oraz prymas Polski.Pytany o możliwość postawienia pomnika przed Pałacem, mówi, że sam myślał o płaskiej tablicy dokładnie w tym miejscu, gdzie stoi krzyż. ""Trudno jednak lekceważyć uzasadnioną opinię konserwatora zabytków, gdy mówi o konieczności ochrony przestrzeni w otoczeniu pomnika księcia Józefa Poniatowskiego"" – dodaje.Ale – jak podkreśla –  upamiętnienie żałoby narodowej oraz osobno wszystkich 96 ofiar katastrofy jest jak najbardziej uzasadnione,  nieuzasadnione natomiast jest stawianie pomnika przed pomnikiem albo usuwanie pomnika księcia Poniatowskiego.  Próby dopisania mu wypowiedzi „usunąć krzyż” uważa za przejaw Komorowski  deklaruje także, że jeśli pojawi się ustawa o refundowaniu zabiegów in vitro i spełni kilka istotnych warunków, podpisze ją.",,
Apel Franciszka pomógł. Kuba zwalnia więźniów,"Aż 787 więźniów ułaskawiono na Kubie. To efekt apelu, który wystosował papież Franciszek do światowych przywódców z okazji Roku Miłosierdzia.","Ze względów humanitarnych z więzień zwolniono przede wszystkim kobiety oraz ludzi młodych czy chorych. Amnestia objęła też inne osoby z uwzględnieniem ich winy, zachowania w trakcie odbywania kary oraz czasu pozostałego do jej zakończenia.Szans na zwolnienie nie mieli jedynie skazani za zabójstwo, gorszenie niepełnoletnich, gwałt, handel narkotykami czy inne czyny społecznie szkodliwe.Decyzję o amnestii podjęła kubańska Rada Państwa. Jednocześnie zobowiązano inne organy rządowe do znalezienia rozwiązań, jakie pomogłyby częściej zwalniać skazanych na więzienie przed upływem końca kary.We wrześniu ubiegłego roku Franciszek odbył pielgrzymkę na Kubę. Spotkał się między innymi z prezydentem Raulem Castro i byłym przywódcą Fidelem Castro. Ojcu Świętemu nie udało się spotkać z kubańskimi opozycjonistkami, ponieważ zostały zatrzymane przez bezpiekę.",,
„Teraz Di Maio rozmawia z grupą żółtych kamizelek”. Kukiz o sojuszu przed wyborami do PE,"– Mnie zadowala taki wynik do europarlamentu, żebyśmy mogli z Ruchem Pięciu Gwiazd i sześcioma pozostałymi podmiotami – bo teraz premier Włoch Luigi Di Maio rozmawia również z przedstawicielami części tzw. ruchu żółtych kamizelek – stworzyć razem taką frakcję, która będzie mogła (działać – red.) z innymi grupami reformatorskimi – mówił Paweł Kukiz o wyborach do europarlamentu, w programie „Gość Wiadomości”.","W Rzymie ogłoszono w piątek powstanie nowego sojuszu przed majowymi wyborami do PE. W skład tej nowej grupy wchodzą oprócz Ruchu Pięciu Gwiazd i Kukiz'15 także chorwacka partia Żywy Mur, ruch Teraz z Finlandii i partia AKKEL z Grecji.  – Jesteśmy absolutnie prounijni – zapewnił lider ruchu Kukiz’15 w „Gościu Wiadomości”. Chodzi o to – mówił, żeby rozróżnić pojęcie eurosceptycyzmu  od konieczności zreformowania UE. – Mamy wspólne postulaty. Chodzi o Europę ojczyzn, wspólnot, równouprawnionych partnerów, a nie o arystokrację brukselską zdominowaną przez przede wszystkim dwa państwa – Niemcy i Francję – dodał. Paweł Kukiz został poproszony o ocenę, jak zmieni się Europa po wyborach do Parlamentu Europejskiego. – Jeżeli wejdą – jak to pięknie pani  Ewa Kopacz powiedziała, myśląc chyba o swojej frakcji – naftalina i dinozaury, czyli takie sojusze postkomunistyczne, które idą po stanowiska, stary aparat, to niewiele się zmieni. Jeżeli uda się ruchom antysystemowym, reformatorskim, które chcą skończyć z dominacją  brukselskiego dworu arystokratycznego dwóch państw (Francji i Niemiec – red.), to wtedy Europa będzie – mam nadzieję wyglądała tak, jak powinna wyglądać, jak to sobie wymarzył śp. premier Jan Olszewski – ocenił polityk. Na pytanie o ogłoszone w weekend przystąpienie Sojuszu Lewicy Demokratycznej do Koalicji Europejskiej, której trzon stanowi Platforma Obywatelska, Kukiz odpowiedział: „Grzegorz Schetyna (lider PO – red.) najpierw połknął Nowoczesną, teraz połknął SLD, połknął też Zielonych. To wszystko jest biznes. Polityka traktowana jak biznes. Widzę na liście (kandydatów – red.) takie nazwiska, jak Miller, Cimoszewicz. Naftalina i dinozaury”.  Zapytany z kolei, czy Wiosna Roberta Biedronia – nowa, a więc atrakcyjna dla wyborców partia na scenie politycznej zagraża Kukizowi’15, lider ruchu odparł: „Dla mnie to jest partia systemowa”. – Jaki efekt nowości, jeżeli pan Biedroń zaliczył Sojusz Lewicy Demokratycznej i Ruch Palikota? – pytał.  Polityk przyznał się do sympatyzowania z Platformą Obywatelską w przeszłości, kiedy partia ta miała w programie okręgi jednomandatowe, zniesienie podatku dochodowego i likwidację Senatu. – Niczego z tego nie wykonali. Jeżeli ktoś mnie raz tak zawiódł, to raczej liczyć na mnie nie może. Sparzyłem się – podsumował Paweł Kukiz.",,
„Jeszcze nie czas na wizytę Putina w Białym Domu”. Trump z wizytą w Paryżu,"Prezydent USA Donald Trump oświadczył w czwartek w Paryżu, że zaprosi do Białego Domu przywódcę Rosji Władimira Putina. Ocenił jednak jednocześnie, że obecnie nie jest na to dobry czas. Trump z żoną Melanią składa wizytę w stolicy Francji. Podczas spotkania z prezydentem Emmanuelem Macronem rozmawiał również o m.in. o Syrii.","Na wspólnej konferencji prasowej Trump mówił, że dwugodzinne spotkanie z Macronem dotyczyło pogłębionej współpracy w dziedzinie bezpieczeństwa w obliczu zagrożeń ze strony organizacji terrorystycznych i państw takich jak Korea Północna, Iran czy Syria.– Ze wzmożoną determinacją stajemy zjednoczeni wobec tych wrogów ludzkości, by pozbawić ich okupowanych terytoriów, źródeł finansowania, sieci i ideologicznego wsparcia – podkreślił. Macron zaznaczył z kolei, że Francja i USA w dużym stopniu zgadzają się co do kwestii dotyczących bezpieczeństwa i stabilności na Bliskim Wschodzie. Podkreślił, że spotkanie z Trumpem dotyczyło m.in. najskuteczniejszych sposobów zwalczania „światowego zagrożenia ze strony wrogów, którzy próbują nas zdestabilizować”. Ocenił, że ważne jest utrzymywanie kontaktu z prezydentem Rosji Władimirem Putinem. Mapa drogowaFrancuski prezydent powiedział też, że Francja i USA porozumiały się w sprawie wspólnego opracowania mapy drogowej dla Syrii na czas po wojnie. – W sprawie sytuacji w Syrii i Iraku uzgodniliśmy, że będziemy kontynuować współpracę, szczególnie w sprawie stworzenia mapy drogowej dla okresu powojennego w Syrii. Poprosiliśmy naszych dyplomatów, by pracowali nad tym, by w najbliższych tygodniach powstała konkretna inicjatywa, którą będzie mogła podjąć i nadzorować grupa pięciu stałych członków Rady Bezpieczeństwa ONZ – podkreślił Macron. Agencja dpa podaje, że propozycja Macrona dotyczyła powołania grupy kontaktowej w sprawie powojennego planu dla Syrii z udziałem stałych członków Rady Bezpieczeństwa ONZ oraz przedstawicieli regionalnych potęg. Macron zasugerował przy tym, że do tego procesu mogą zostać dopuszczeni przedstawiciele władz syryjskich.– Od blisko siedmiu lat francuska ambasada w Damaszku jest zamknięta, nie mamy kontaktu (z syryjskim prezydentem) a nic to nie dało – powiedział, dodając, że z odsunięcia Baszara el-Asada od władzy nie czyni już warunku zaangażowania się Francji. – Francuska strategia wobec Syrii się zmieniła – dodał. Wyraźny postępTrump wskazał jako duży postęp, że od pięciu dni utrzymuje się zawieszenie broni na południowym zachodzie Syrii. Ocenił to jako przykład korzyści płynących z jego rozmowy z Putinem na ostatnim szczycie G20 w Hamburgu. – USA pracują z partnerami nad rozszerzeniem rozejmu na drugi obszar w Syrii, na którym toczą się walki – zapewnił. Obaj prezydenci poruszyli też temat paryskiego porozumienia klimatycznego. Macron przyznał, że w tej sprawie różni się od przywódcy USA, zaznaczył jednak, że ich kraje łączą „wspólne cele” i brak porozumienia w sprawie ochrony klimatu nie może wpływać na pozostałe sfery współpracy.– Coś może się wydarzyć w związku z paryskim porozumieniem. Zobaczymy, co się stanie, ale będziemy o tym rozmawiać w najbliższym czasie. Jeśli do tego dojdzie, to świetnie, jeśli nie, to też dobrze – dowodził Trump. Zdaniem agencji AP zasugerował w ten sposób, że może rozważyć jeszcze decyzję o wycofaniu USA z tej umowy.",,
"Prasa: Hollande wygrywa, zaskakuje Le Pen","Poniedziałkowa prasa francuska zwraca uwagę na zaskakująco dobry wynik szefowej skrajnej prawicy Marine Le Pen w niedzielnych wyborach prezydenckich. „Liberation” daje na czołówce zdjęcie Francois Hollande'a i tytuł: „Hollande na czele, Le Pen psuje święto”.","„Przełomowy wynik Marine Le Pen ożywia drugą turę” – tytułuje z kolei konserwatywny „Le Figaro”. W komentarzu redakcyjnym dziennik zastanawia się, kto trzyma „klucze do zwycięstwa 6 maja”. Popierająca ubiegającego się o reelekcję Nicolasa Sarkozy'ego gazeta przyznaje wszakże, iż Hollande „ma z pewnością przewagę po pierwszej turze”, ale „nie jest ona decydująca, biorąc pod uwagę słaby wynik Jean-Luca Melenchona”, kandydata skrajnej lewicy. Oczekiwany tandem… i niespodziankaLewicowy dziennik „Liberation” w swoim komentarzu redakcyjnym pisze po pierwsze o „wygranej netto Hollande'a”, co wiąże się z „głęboką chęcią zmian obecnej polityki, chęcią dostrzegania innych wartości w państwie”. „Jest to dążenie, które podzielają wszyscy ludzie lewicy przed głosowaniem w drugiej turze” - dodaje gazeta. „Po drugie: Nicolas Sarkozy poniósł porażkę. Ta niezrozumiała kampania, która nie pozwoliła mu ani na zamaskowanie swego bilansu, co miało swoje odzwierciedlenie w urnach, ani na zmniejszenie poparcia dla Frontu Narodowego. Przeciwnie: nigdy wcześniej skrajna prawica nie była aż tak silna we Francji” - czytamy w „Liberation”.     „Le Parisien” zamieszcza na pierwszej stronie zdjęcia Hollande'a i Sarkozy'ego, tytułując „Oczekiwany tandem...”; przy zdjęciu szefowej skrajnej prawicy widnieje napis „...i niespodzianka”. Kto komu zabierze głosy?„Hollande na czele – trudne równanie dla Sarkozy'ego” – tytułuje swojączołówkę dziennik kół gospodarczych „Les Echos”. „Hollande wysunął się naprowadzenie z ok. 29 proc. głosów, wyprzedzając Sarkozy'ego o jeden punktprocentowy, co daje mu dobrą pozycję w drugiej turze. Żeby go wyprzedzićubiegający się o drugą kadencję prezydent musi zebrać znaczącą częśćelektoratu Marine Le Pen i Francois Bayrou. Zadanie bardzo skomplikowane” –uważa gazeta. „Les Echos” zwraca również uwagę na porażkę szefa skrajnej lewicy Melenchona, który bił się z Le Pen o trzecie miejsce, a dostał tylko 11 proc. „Jedyna satysfakcja: dostał dwucyfrowy wynik, który zapewnił sobie na początku kampanii” - dodaje. „Le Figaro” wzywa wprost Marine Le Pen i centrystę Francois Bayrou dopoparcia w drugiej turze  Sarkozy'ego: „Zdecydowana większość wyborców Frontu Narodowego z pierwszej tury, jeśli chce uniknąć najgorszej polityki, nie będzie miała innego wyboru niż poprzeć Sarkozy'ego, aby uniknąć Hollande'a” – uważa „Le Figaro”. Zaznacza ponadto, że bojkot drugiej tury oznacza dodatkową szansę dla kandydata socjalistów.  Tymczasem komunistyczny dziennik „l'Humanite” daje na czołówce ogromny tytuł „Sarkozy odrzucony”, zaznaczając że poparcie jakie zdobył Melenchon, to „wynurzająca się siła” na francuskiej scenie politycznej. „L'Humanite”wybija, że Front Lewicowy wzywa swój elektorat do głosowania na Hollande'a.",,
Neumann: Rzygam Tczewem. Miasto odwróciło się od PO i wybrało PiS,"„W Tczewie są same p***eby, rzygam Tczewem” – mówił szef klubu PO-KO Sławomir Neumann w kuluarowych rozmowach partyjnych, co nagrano na taśmach, które przed wyborami ujawniła stacja TVP Info. Miasto odwróciło się od PO i w wyborach parlamentarnych mieszkańcy wybrali PiS.","TVP Info ujawniła nagrania z kuluarowych rozmów partyjnych PO. Były szef klubu PO-KO Sławomir Neumann mówił:  „Rzygam tym Tczewem. […] Dlatego, mówiąc szczerze, nie chcę zajmować się Tczewem, bo tam są same p***by, naprawdę”.Neumann tłumaczył, że jego słowa dotyczyły działaczy Platformy, a nie mieszkańców miasta. Wybory do parlamentu pokazały jednak, że mieszkańcy miasta nie uwierzyli w słowa posła Platformy Obywatelskiej i zdecydowali się poprzeć PiS.W wyborach parlamentarnych w 2015 r. Platforma wygrała w Tczewie osiągając 34,22 proc. PiS zdobył 33,06 proc. głosów. Teraz na Prawo i Sprawiedliwość zagłosowało 37,93 proc. wyborców, a na KO – 34,65 proc. Warto zwrócić uwagę, że PiS wygrało także w powiecie tczewskim i gminie Tczew.                                                    (fot. Infografika Portal TVP Info/fot. Shutterstock/Stepniak) W 2015 roku w Tczewie, startujący z drugiej pozycji Sławomir Neumann, zdobył 2029 głosów (prawie 9 proc. oddanych na listę PO). Natomiast w 2019 roku, będąc liderem listy, Neumann otrzymał 1182 głosy, czyli zaledwie 4,4 proc. oddanych na listę głosów.",,
Kard. Nycz: Chcemy przeprosić Boga za grzechy profanacji mszy św. i parodii procesji Bożego Ciała,"Chcemy przeprosić Boga za grzechy profanacji Najświętszego Sakramentu, profanacji mszy św., parodii procesji Bożego Ciała, które miały miejsce na ulicach naszych miast - powiedział metropolita warszawski kard. Kazimierz Nycz podczas centralnej procesji Bożego Ciała w Warszawie.","W homilii wygłoszonej przy czwartym ołtarzu, zbudowanym na Placu Piłsudskiego w Warszawie, kard. Nycz przypomniał że – zgodnie z apelem Konferencji Episkopatu Polski – podczas procesji wierni w całej Polsce śpiewali suplikację będąca przebłaganiem za m.in. „nabożeństwo ekumeniczne”, do którego doszło przed warszawską Paradą Równości.– Chcemy w ten sposób przeprosić i przebłagać Pana Boga za grzechy profanacji Najświętszego Sakramentu, profanacji mszy św., parodii procesji Bożego Ciała, jakie to wydarzenia miały miejsce na ulicach naszych miast, także naszego miasta – wyjaśnił.Zdaniem hierarchy są to grzechy z zewnątrz Kościoła. – Ale śpiewając suplikację, przepraszamy dzisiaj także za grzechy pochodzące z wnętrza Kościoła, a więc za nasze grzechy, osłabiające siłę naszego świadectwa dawanego Chrystusowi wobec współczesnego świata, do którego jesteśmy posłani – podkreślił.Zaapelował, aby odśpiewane w czwartek suplikacje, a także dziękczynne Te Deum, postawiły wiernych w pokorze wobec Jezusa obecnego w Najświętszym Sakramencie.– Trwanie przy nim jest jedynym z najbardziej autentycznych doświadczeń naszego bycia Kościołem – ocenił kard. Nycz.",,
Czarzasty: Lewica to nowoczesne państwo dobrobytu,"Konserwatywne Państwo dobrobytu to PiS, nowoczesne państwo dobrobytu do Lewica. Nie ma trzeciej drogi – mówił w Olsztynie jeden z liderów Lewicy Włodzimierz Czarzasty. – Lewica będzie rządziła tym krajem jak nie za dwa tygodnie, to za cztery lata, ale będzie rządziła tym krajem – zapewnił.","– Konserwatywne państwo dobrobytu to PiS, to etaty dla swoich ludzi. Nam chodzi o to, by seicento wygrało z kolumną rządową. Im nie chodzi o uczciwych sędziów, ale o naszych sędziów – mówił Czarzasty. Zapewnił, że Lewica „nie będzie wtrącała się ludziom w to, jak żyją, z kim śpią”. – Konserwatywne Państwo dobrobytu to PiS, nowoczesne państwo dobrobytu do Lewica. Chleb dają w jednym i drugim, ale wolność jest tylko w jednym państwie – przekonywał.Czarzasty zapewnił też, że Lewicy zależy na planecie. – Chodzi o to by przyrodę chronić, a nie o wycinanie Puszczy Białowieskiej i zabijanie rysiów, ich wypychanie i stawianie w domach, jak robią to ministrowie środowiska z PiS – dowodził Czarzasty. Dodał, że Lewica jest też za wzmocnieniem Unii Europejskiej, a nie „szukaniem przyjaciół tylko za oceanem”.W swoim wystąpieniu drugi z liderów Lewicy Robert Biedroń zwrócił się z pytaniem do prezydenta Andrzeja Dudy, dotyczącym ułaskawienia Mariusza Kamińskiego. – Czy ułaskawił go pan, bo stał za tym jakiś gangster? Kto w tym państwie jest na telefon? Kto za wami stoi? Prosimy o wyjaśnienia, dlaczego pan ułaskawił Kamińskiego? Czy zrobił to pan dlatego, że legitymacja PiS chroni tych, co współpracują z gangsterami? Proszę to wszystkim wyjaśnić – apelował.Sporo miejsca poświęcił także służbom specjalnym. – Służby specjalne w tym kraju nie działają. Na czyim są dziś pasku? Odbijemy nasze państwo z rąk mafii, zmienimy oblicze tej ziemi – mówił Biedroń. Ocenił, że kpiną jest, iż „CBA bada sprawę pana Banasia, ale wyniki kontroli będą po wyborach”. – Służby specjalne nie służą dziś społeczeństwu, ale jednej partii – PiS – argumentował.Swoje wystąpienie trzeci z liderów Lewicy Adrian Zandberg w całości poświęcił kwestiom związanym z pracą. – Bo my jako Lewica szanujemy pracę i ludzi pracujących – tłumaczył. Zapowiedział, że Lewica zagwarantuje pracownikom budżetówki minimalną płacę na poziomie 3,5 tys. zł, a małym przedsiębiorcom zagwarantuje „uczciwy ZUS uzależniony od przychodów prowadzącego jednoosobową działalność gospodarczą”.",,
„Ostatnie cięcia albo wychodzimy z eurostrefy”,"Premier Grecji Antonis Samaras zapewnił w czwartek swoich rodaków, że przygotowywany przez jego rząd program oszczędnościowy w wysokości 11,5 mld euro będzie ostatnim spośród drastycznych posunięć, które zmuszają Greków do wyrzeczeń. Ostrzegł, że w przypadku fiaska reform, Grecja będzie musiała wyjść ze strefy euro.","–  To ostatni taki pakiet zawierający cięcia wydatków  – powiedział Samaras w Atenach podczas spotkania z działaczami swojej konserwatywnej partii Nowa Demokracja. –  Grecka gospodarka nie wytrzyma dalszych (oszczędności)  – podkreślił. Powtórzył, że celem planowanych reform oraz programu prywatyzacji jest pobudzenie wzrostu gospodarczego po latach głębokiej recesji. –  Cięcia są w wielu przypadkach trudne i bolesne  – mówił Samaras. –  Reformy są jednak nieodzowne, ponieważ bez nich kraj powróciłby do sytuacji, gdy zaufanie do niego było równe zeru, co skutkowałoby koniecznością rezygnacji z euro. To zniszczyłoby kraj  – dodał. Zadłużona Grecja zobowiązała się do obniżenia deficytu budżetowego z 9,3 proc. PKB w ubiegłym roku do 3 proc. PKB do końca 2014 roku. Władze w Atenach zabiegały o przedłużenie o dwa lata tego terminu, uzgodnionego już z Komisją Europejską, Europejskim Bankiem Centralnym (EBC) i Międzynarodowym Funduszem Walutowym (MFW). Greckie ministerstwo finansów argumentuje, że dodatkowe dwa lata na spełnienie tego celu pozwoliłyby odbić się od dna greckiej gospodarce, która od pięciu lat jest w recesji. Jednak najważniejsze kraje UE, przede wszystkim Niemcy, są przeciwne przyznaniu Grecji więcej czasu na wdrożenie programu oszczędności.  Grecki minister finansów Jannis Sturnaras zapewnił w czwartek, że program jest „praktycznie gotowy”, z wyjątkiem kilku „marginalnych, technicznych spraw”. Agencja DPA zwraca jednak uwagę, że koalicjanci konserwatystów, Demokratyczna Lewica oraz ruch socjalistów PASOK nie traktują bynajmniej nieuzgodnionych spraw za marginalne. Obie lewicowe partie sprzeciwiają się między innymi obniżeniu najniższych emerytur, dalszemu zwalnianiu urzędników oraz obniżce wynagrodzeń dla dyplomatów, pilotów samolotów i policjantów.  Po zaakceptowaniu programu oszczędnościowego przez rząd, zajmą się nim wysłannicy Komisji Europejskiej, EBC i MFW. Ich pozytywna ocena greckich reform jest warunkiem odblokowana drugiego programu międzynarodowej pomocy dla Grecji opiewającego na łączną kwotę 130 mld euro.",,
Senat USA odrzucił stan wyjątkowy; Trump zapowiada weto,"Senat USA zagłosował za zniesieniem stanu wyjątkowego wprowadzonego przez Donalda Trumpa, na mocy którego prezydent starał się bez zgody Kongresu uzyskać fundusze na budowę muru na granicy z Meksykiem. Trump zapowiedział, że zawetuje decyzję kongresmenów.","Senat, tak jak to przegłosowała Izba Reprezentantów 26 lutego, postanowił odwołać stan wyjątkowy. W obu izbach inicjatywę zgłoszoną przez Demokratów poparły grupy Republikanów.Miarą tej decyzji jest to, że cały Kongres sprzeciwił się po raz pierwszy takiemu rozporządzeniu prezydenta, odkąd w 1976 r. weszła w życie ustawa nadająca głowie państwa prawo do wprowadzania stanu wyjątkowego.W Senacie 12 Republikanów poparło wniosek i głosowało wraz z Demokratami; w sumie 59 senatorów – w stuosobowej izbie – zagłosowało za rezolucją, która deklaruje, że „stan wyjątkowy ogłoszony przez prezydenta jest niniejszym anulowany”.Trump napisał dużymi literami na Twitterze: „WETO!”, a wkrótce potem w drugim tweecie: „Śpieszę się, by przeciwstawić moje weto tej rezolucji inspirowanej przez demokratów”. Zdaniem prawników i części senatorów sprawa może jednak zostać rozstrzygnięta w sądzie, który weźmie pod uwagę głosowania w obu izbach i stanowisko tych kongresmenów, którzy uznali decyzję Trumpa za wkroczenie na obszar, który zgodnie z konstytucją podlega jurysdykcji Kongresu.Zgodnie z prawem decyzje dotyczące alokowania funduszy publicznych należą do Kongresu.Jak jednak podsumowuje AFP, stanowisko obu izb jest dla Trumpa dużym upokorzeniem i dowodzi, że nie może liczyć na absolutne poparcie swej własnej partii. Senatorowie, którzy w czwartek zagłosowali za unieważnieniem stanu wyjątkowego, powiedzieli, że głosują w obronie konstytucji. Przedstawiciel Białego Domu powiedział agencji AP, że Trump nie zapomni tych senatorów, którzy głosowali przeciw niemu.Prezydenci wprowadzali stan wyjątkowy 58 razy od 1976 r., ale Trump był pierwszym, który postanowił go ogłosić, ponieważ Kongres odmówił mu pieniędzy.W ramach kompromisu osiągniętego między Republikanami i Demokratami w ustawie budżetowej kongresmeni przeznaczyli na budowę umocnień na granicy z Meksykiem 1,37 mld dolarów zamiast 5,7 mld, których domagał się Trump. Kompromis pozwolił uniknąć kolejnego shutdownu. Poprzedni trwał bezprecedensowo długo, bo aż 35 dni.Prezydent Trump ogłosił stan wyjątkowy 15 lutego, a wkrótce jego administracja poinformowała, że Biały Dom wyszukał w rządowych funduszach, które można by wykorzystać na budowę muru granicznego, dodatkowe sumy, które pozwoliłyby przeznaczyć na realizację projekt 8 mld dolarów, wliczając w to pieniądze, jakie wyasygnował już Kongres.",,
Jourova: Chcę otworzyć nowy rozdział dialogu między KE i polskim rządem,Unijna komisarz ds. wartości Viera Jourova prowadzi we wtorek rozmowy w Warszawie. – Chcę otworzyć nowy rozdział dialogu między Komisją Europejską a polskimi władzami – powiedziała przed spotkaniem z marszałek Sejmu Elżbietą Witek.,"– Mam duże oczekiwania, że lepiej zrozumiem sytuację w Polsce. Odbieram to być może jako dobry początek otwarcia dialogu i poszukiwania długoterminowych rozwiązań – zaznaczyła Jourova. Jourova wydała też we wtorek oświadczenie, które przekazały PAP służby prasowe KE. Podkreśliła w nim, że przyjeżdża do Warszawy, aby spotkać się z władzami, przedstawicielami rządu, sądownictwa, biznesu i społeczeństwa obywatelskiego.  „To moja pierwsza wizyta w nowej kadencji Komisji. Moim głównym celem jest spotkanie i omówienie z naszymi partnerami kwestii praworządności, ale także innych aspektów mojej pracy, takich jak m.in. dezinformacja czy ingerencja zewnętrzna. Dialog osobisty cenię ponad wszystko. Polska jest dumnym członkiem UE i naszym partnerem. UE jest wspólnotą prawa, a Komisja jest strażnikiem Traktatu UE” – napisała.",,
"Mniej dzieci, więcej wyjazdów. Hiszpania gwałtownie się wyludnia","Ubywa Hiszpanów – ostrzega tamtejszy Narodowy Instytut Statystyki. Jak wynika z badań instytutu, co miesiąc liczba mieszkańców Półwyspu Iberyjskiego zmniejsza się o ponad dwa tysiące osób. Przyczyną jest ujemny przyrost naturalny i emigracja ekonomiczna. Mimo poprawy sytuacji gospodarczej Hiszpanii, wiele rodzin wciąż decyduje się na wyjazd z kraju.","W ciągu ostatnich sześciu lat, czyli od początku kryzysu ekonomicznego, systematycznie ubywało mieszkańców Hiszpanii. Najpierw do ojczystych krajów wróciło ponad 150 tysięcy rodzin z Ameryki Południowej. Następnie podobną decyzję podjęło tysiące Brytyjczyków, Niemców i Francuzów zamieszkujących Hiszpanię.Jak informuje Narodowy Instytut Statystyki, w tym roku, każdego dnia liczba Hiszpanów zmniejsza się o 72 osoby. Z badań instytutu wynika, że średnio połowa z nich to młodzi absolwenci uniwersytetów, którzy po ukończeniu studiów nie znaleźli pracy i wyjeżdżają za granicę. Okazuje się też, że rodziny coraz rzadziej decydują się na potomstwo. Po raz drugi od 75 lat w Hiszpanii więcej osób umiera, niż się rodzi.",,
Sędzia Juszczyszyn nie stawił się w pracy,"Sędzia Paweł Juszczyszyn w poniedziałek i wtorek nie będzie pracował, ma usprawiedliwioną nieobecność w pracy – poinformował prezes Sądu Rejonowego w Olsztynie Maciej Nawacki. W poniedziałek minął termin zawieszenia Juszczyszyna w orzekaniu. Sędzia, wbrew temu, co oświadczył w mediach społecznościowych, 24 grudnia pojawił się w sądzie, był w kadrach – dodał Nawacki.","23 grudnia Izba Dyscyplinarna Sądu Najwyższego zdecydowała, że sędzia olsztyńskiego sądu rejonowego Paweł Juszczyszyn może wrócić do orzekania. Decyzja ta była konsekwencją decyzji prezesa Sądu Rejonowego w Olsztynie i zarazem członka KRS - Macieja Nawackiego, który za to, że Juszczyszyn zażądał od Kancelarii Sejmu list poparcia do nowej KRS zawiesił sędziego w orzekaniu. Decyzją Nawackiego Juszczyszn był zawieszony w pracy do 29 grudnia.  Po decyzji Izby Dyscyplinarnej Juszczyszyn w mediach społecznościowych oświadczył: „Izba Dyscyplinarna Sądu Najwyższego nie jest sądem w rozumieniu prawa Unii Europejskiej, a przez to nie jest sądem w rozumieniu prawa krajowego (wyrok SN z 5.12.2019 r., III PO 7/18). Dlatego też, do wykonywania czynności służbowych, w tym do orzekania w Sądzie Okręgowym w Olsztynie, wracam po 29 grudnia 2019 r., zgodnie z zarządzeniem Macieja Nawackiego – Prezesa Sądu Rejonowego w Olsztynie z 29 listopada 2019 r.”.  – Pan sędzia Juszczyszyn wbrew temu, co oświadczył w mediach społecznościowych 24 grudnia pojawił się w sądzie, był w kadrach. W związku z tym nie ma żadnych podstaw do mówienia, że nie stawił się w pracy. W poniedziałek i wtorek ten sędzia nie będzie obecny w pracy, ale ta nieobecność jest w pełni usprawiedliwiona – poinformował w poniedziałek prezes Sądu Rejonowego w Olsztynie Maciej Nawacki.  Sędzia Paweł Juszczyszyn został zawieszony w orzekaniu po tym, gdy jako delegowany do Sądu Okręgowego w Olsztynie, nakazał Kancelarii Sejmu przedstawienie m.in. list poparcia kandydatów do Krajowej Rady Sądownictwa. Zrobił to, rozpoznając apelację w sprawie cywilnej. Argumentował, że chciał sprawdzić, czy sędzia nominowany przez nową KRS był uprawniony do orzekania w pierwszej instancji. Po tej decyzji minister sprawiedliwości cofnął Juszczyszynowi delegację do sądu okręgowego. „Sędzia nie może samowolnie stawiać się ponad władzę ustawodawczą, wykonawczą i ponad Prezydenta RP. Tego typu działania nie są związane z niezawisłością sędziowską” – podano w komunikacie MS o odwołaniu sędziego z delegacji.  Po cofnięciu delegacji sędzia Juszczyszyn wydał oświadczenie, w którym podkreślił, że prawo stron do rzetelnego procesu jest dla niego ważniejsze od jego sytuacji zawodowej. – Sędzia nie może bać się polityków, nawet jeśli mają wpływ na jego karierę. Apeluję do koleżanek i kolegów sędziów, aby zawsze pamiętali o rocie ślubowania sędziowskiego, orzekali niezawiśle i odważnie – mówił.  Kilka dni później prezes sądu rejonowego na miesiąc zawiesił Juszczyszyna w orzekaniu. Zarządzenie to zostało przekazane Izbie Dyscyplinarnej Sądu Najwyższego.",,
Uroczyste procesje w całym kraju. Dziś Niedziela Palmowa,Kościół katolicki obchodzi dziś Niedzielę Palmową na pamiątkę tryumfalnego wjazdu Chrystusa do Jerozolimy. Dzień ten jest jednocześnie początkiem Wielkiego Tygodnia i zapowiedzią zbliżających się Świąt Wielkanocnych.,"Nazwa Niedzieli Palmowej pochodzi od wprowadzonego w XI wieku zwyczaju święcenia palm. We wszystkich kościołach w Polsce odbędą się dziś uroczyste procesje. Ich uczestnicy będą nieśli kolorowe palmy, które następnie zostaną poświęcone przez kapłanów.              Niedziela Palmowa w kalendarzu chrześcijańskim jest świętem ruchomym, przypada na siedem dni przed Wielkanocą.              Ksiądz Marek Chrzanowski ze Zgromadzenia Księży Orionistów powiedział Polskiemu Radiu, że to dzień, który przypomina o ludzkiej zmienności. – Można w tych wydarzeniach Niedzieli Palmowej znaleźć siebie – powiedział ksiądz Chrzanowski. Zachęcał do postawienia sobie pytań o motywy postaw.",,
„Niemcy ws. Nord Stream 2 nie są lojalne wobec innych krajów UE”,"Niemcy ws. Nord Stream 2 nie zachowują się solidarnie, lojalnie wobec innych krajów UE – ocenił analityk energetyczny Wojciech Jakóbik, pytany o możliwość objęcia sankcjami inwestycji w obliczu konfliktu miedzy Rosją i Ukrainą na Morzu Azowskim.","Redaktor naczelny branżowego portalu BiznesAlert.pl i analityk energetyczny Wojciech Jakóbik podkreślił, że budowany gazociąg Nord Stream 2 jest zagrożeniem dla bezpieczeństwa Europy.– Może służyć do działań hybrydowych, może służyć chociażby do podsłuchu, może uwolnić Rosję od ryzyka, że jeżeli będzie działać zbyt agresywnie na Ukrainie, to zostaną zagrożone dostawy do jej klientów w Europie – powiedział.Podkreślił, że tranzyt gazu przez terytorium niemieckie pozwoli Putinowi na coraz śmielsze działania na Ukrainie, w sytuacji gdy już teraz Rosjanie „nie przejmują się sankcjami” i po nielegalnej aneksji Krymu, po wojnie na wschodzie Ukrainy, mamy do czynienia z konfliktem na Morzu Azowskim.– Wojna z Rosją, chociaż formalnie się nie toczy, to faktycznie na polu bitwy widzimy te działania – powiedział Jakóbik i dodał, że sankcje blokujące projekt Nord Stream 2 mogłyby być jednym z narzędzi, za pomocą których Europa mogłaby wpłynąć na zmianę postępowania Rosji.– Kreml rozumie język siły. Dyplomacja, za którą nie stoją konkretne argumenty, tak jak np. groźba sankcji wobec Nord Stream 2, nie przynosi skutku – ocenił analityk. Jego zdaniem problematyczna jest postawa dyplomacji niemieckiej, która „odwraca kota ogonem i od niedawna przekonuje, że Nord Stream 2 działa na korzyść bezpieczeństwa energetycznego Ukrainy”.Na początku grudnia szef niemieckiej dyplomacji Heiko Maas oświadczył, że wycofanie się Niemiec z budowy gazociągu Nord Stream 2 nie zatrzyma projektu, a jedynie zmniejszy możliwości lobbowania przez Berlin na rzecz tego, by część dostaw gazu przechodziła przez Ukrainę.Jakóbik przyznał, że projekt gazociągu bez wsparcia firm niemieckich zostałby sfinansowany w całości przez Rosję. – Jedynym właścicielem tej inwestycji jest spółka Nord Stream 2 należąca do rosyjskiego Gazpromu, a zatem Kreml jest przygotowany na scenariusz wycofania się firm niemieckich i innych firm zachodnich, które są zaangażowane kapitałowo w ten projekt – mówił. – Niemcy w sprawie Nord Stream 2 nie zachowują się solidarnie, nie zachowują się lojalnie wobec innych krajów Unii Europejskiej. Niemcy próbują wchodzić w buty Komisji Europejskiej i w imieniu całej Europy negocjować jakiś układ z Rosją, który miałby gwarantować dostawy przez Ukrainę, gdy tymczasem KE podjęła już takie rozmowy w ramach tak zwanego procesu trójstronnego z udziałem Ukrainy i Rosji. Zaangażowanie Niemiec podważa tę inicjatywę europejską – mówił analityk.– Wielka krytyka tego przedsięwzięcia na przykład w niemieckiej prasie, rodzący się opór części niemieckich konserwatystów w całej Partii Zielonych daje nadzieję na to, że ten projekt zostanie co najmniej opóźniony – tłumaczył Jakóbik.Zwrócił jednocześnie uwagę na opieszałość w wykorzystaniu unijnych, formalnych instrumentów nacisku, które mogłyby zablokować projekt. Minął rok od kiedy KE zaproponowała nowe przepisy dotyczące gazociągów w UE. Zgodnie z nimi – wszystkie, w tym Nord Stream 2 – mają podlegać unijnemu prawu. Prace na nowymi regulacjami, za które odpowiada prezydencja austriacka, toczą się jednak opieszale. KE nie komentuje ich tempa.Polskie źródła dyplomatyczne poinformowały, że pod koniec listopada Austria zaproponowała wyłączenie gazociągu Nord Stream 2 z unijnej dyrektywy gazowej, na co nie zgodziło się dwanaście krajów, w tym Polska, oraz Komisja Europejska.",,
ONZ mówi „nie” osiedlom żydowskim na Zachodnim Brzegu Jordanu,"Rada Bezpieczeństwa ONZ przyjęła rezolucję, w której domaga się od Izraela zaprzestania budowy osiedli na okupowanych terytoriach palestyńskich. Dokument poparło 14 z 15 członków Rady. W głosowaniu nie wzięły udziału Stany Zjednoczone.","Budowanie osiedli na okupowanych terytoriach „poważnie podważa bezpieczeństwo Izraela” – podkreślała amerykańska ambasador przy ONZ Samantha Power. Stany Zjednoczone przez wiele lat blokowały niekorzystne dla Izraela rezolucje. Power dodała, że trzeba dokonać wyboru między osadnictwem a separacją, bo nie da się jednocześnie popierać budowy izraelskich osiedli i pracować nad rozwiązaniem konfliktu izraelsko-palestyńskiego. Jak przypomniała ambasador, USA od kilkudziesięciu lat wzywają do zaprzestania izraelskiego osadnictwa na palestyńskich terenach. Palestyna triumfujeRezolucja przyjęta przez Radę Bezpieczeństwa ONZ spotkała się z ostrą reakcją w Izraelu. Tamtejszy minister energii Juwal Steinitz, bliski współpracownik premiera Benjamina Netanjahu powiedział, że to nie rezolucja przeciwko izraelskiemu osadnictwu, ale „przeciwko Żydom i całemu państwu żydowskiemu”.– Dziś Stany Zjednoczone porzuciły swoich jedynych przyjaciół na Bliskim Wschodzie – stwierdził Juwal Steinitz.„Wielki policzek dla Izraela” – tak z kolei rezolucję ocenił Ramallah Nabil Abu Rudeina, rzecznik prasowy palestyńskiego prezydenta. – Jest to jednogłośne potępienie kolonizacji i silne poparcie dla rozwiązania kwestii dwóch państw –  dodał.Z kolei szef negocjatorów palestyńskich Saeb Erekat stwierdził, że głosowanie w Radzie Bezpieczeństwa jest „dniem zwycięstwa prawa międzynarodowego, cywilizowanego języka i negocjacji oraz całkowitym odrzuceniem ekstremistycznych sił w Izraelu”. Trudna droga do rezolucjiEgipt, autor projektu rezolucji, wycofał go pod presją Izraela i prezydenta elekta USA Donalda Trumpa. O głosowanie wystąpiły natomiast Nowa Zelandia, Wenezuela i Senegal, które były współautorami rezolucji. W rezolucji żąda się od Izraela „natychmiastowego i całkowitego wstrzymania budowy nowych osiedli na okupowanych terenach palestyńskich, w tym w Jerozolimie Wschodniej”. Podkreślono, że osiedla żydowskie są „pozbawione mocy prawnej i stanowią rażące pogwałcenie prawa międzynarodowego”.Palestyńczycy żądają utworzenia niepodległego państwa obejmującego Zachodni Brzeg, Strefę Gazy i Jerozolimę Wschodnią – obszary, które Izrael zajął w wojnie w 1967 roku. Większość krajów, w tym USA, uważa osadnictwo żydowskie na Wschodnim Brzegu za nielegalne i podkreśla, że jest przeszkodą na drodze do osiągnięcia pokoju. Na terytoriach, z których Palestyńczycy chcą utworzyć swe państwo, mieszka obecnie ok. 600 tysięcy osadników żydowskich.",,
UOKiK nałożył najwyższą w historii karę. Chodzi o niemiecką firmę,"Prezes Urzędu Ochrony Konkurencji i Konsumentów nałożył 120,6 mln zł kary na Volkswagen Group Polska za wprowadzenie w błąd klientów ws. m.in. poziomu emisji spalin – podał Urząd. Dodano, że to najwyższa kara w historii UOKiK za naruszenie praw konsumentów.","Jak poinformował UOKiK, koncern Volkswagen stosował w samochodach Volkswagen, Audi, Seat i Skoda produkowanych po 2008 r. oprogramowanie do sterowania silnikiem EA 189 EU 5.   „W warunkach testowych pozwalało ono zaniżać wartość emisji tlenków azotu. To oprogramowanie rozpoznawało, że samochód znajduje się na stanowisku kontrolnym i obniżało emisję tlenków azotu” – podał UOKiK.   Dodał, że podczas normalnej jazdy była ona wyższa. Wartości te znacznie odbiegały od tych deklarowanych konsumentom w materiałach reklamowych i w dokumentach homologacyjnych. Zostali oni więc wprowadzeni w błąd. Koncern wystosował też wytyczne dla dealerów, zgodnie z którymi mieli oni nie uwzględniać zasadnych reklamacji konsumentów związanych z poziomem emisji tlenków azotu.  „Ponad 120 mln zł – tyle wynosi kara nałożona przez Marka Niechciała prezesa UOKiK za tzw. aferę dieselgate. Sankcja została nałożona na Volkswagen Group Polska za wprowadzenie w błąd co do poziomu emisji spalin i kierowanie wytycznych skutkujących odrzuceniem reklamacji. To najwyższa kara w historii UOKiK za naruszenie praw konsumentów” – czytamy.",,
"Pentagon: Nie chcemy wojny, ale jesteśmy gotowi doprowadzić ją do końca","Rośnie napięcie na Bliskim Wschodzie. Szef Pentagonu Mark Esper oświadczył we wtorek, że USA nie chcą wojny, ale gotowe są doprowadzić do końca każdą wojnę, która wybuchnie. Oświadczenie wydał przed ostrzałem amerykańskiej bazy w Iraku.","Esper oskarżył zabitego przez siły USA irańskiego generała Kasema Sulejmaniego o przygotowywanie zamachu na amerykańskie obiekty.  – Sulejmani przygotowywał atak, który miał być przeprowadzony raczej w ciągu dni niż w ciągu tygodni – oznajmił.Zastrzegł, że Waszyngton chce znaleźć dyplomatyczne rozwiązanie konfliktu z Iranem, ale Teheran „musi deeskalować” napięcie. Dodał, że w związku z zabiciem Sulejmaniego przez amerykańskie lotnictwo „powinniśmy spodziewać się jakiejś formy odwetu” ze strony Iranu.Według niego zemsty może dokonać sam Teheran lub jakaś grupa spoza Iranu, wspierana przez to państwo. – Jesteśmy przygotowani na każdy wypadek. I odpowiemy w sposób właściwy niezależnie od tego, co oni zrobią – zapewnił Esper.Dodał, że siły USA nie wyjdą z Iraku i polityka Waszyngtonu w tej kwestii pozostaje niezmieniona. Szef Pentagonu odniósł się do nieporozumienia, które starają się wyjaśnić amerykańskie władze.Administracja prezydenta Donalda Trumpa zapewnia od poniedziałku, że nie podjęto decyzji o wyjściu z Iraku, co jest reakcją na opublikowanie w mediach listu amerykańskiego dowództwa, sugerującego, że zdecydowano się na taki krok. Jak oświadczył przewodniczący Kolegium Szefów Sztabów USA generał Mike Milley, opublikowane pismo to szkic i nie powinno zostać upublicznione i wysłane. Rezolucja niewiążaca?Esper powiedział też dziennikarzom, że nie otrzymał od rządu w Bagdadzie wniosku o wycofanie amerykańskich żołnierzy, a rezolucja podjęta w tej sprawie przez iracki parlament jest niewiążąca.Tymczasem premier Iraku Adel Abdul Mahdi powiedział we wtorek w telewizyjnym wystąpieniu, że USA nie mają innego wyjścia, jak wycofać swój kontyngent z jego kraju, ponieważ w przeciwnym razie czeka je nieuchronny kryzys. – Nie mamy innego wyjścia, w przeciwnym wypadku zmierzamy szybko do konfrontacji – ostrzegł.Przypomniał, że rząd Iraku otrzymał list od strony amerykańskiej, dotyczący planowanego wycofania amerykańskich wojsk, a kilka godzin później zawarte w tym piśmie informacje zostały zdementowane. – A więc na przyszłość, co mamy robić, jeśli otrzymamy taki wniosek? Sprawdzić, czy jest autentyczny, czy nie? (...) Musimy podjąć rozmowy, aby wypracować najlepsze sposoby na wycofanie (wojsk USA) - dodał.Parlament Iraku na sesji uchwalił w niedzielę rezolucję, wzywającą rząd do podjęcia działań, zmierzających do zakończenia obecności w Iraku wszystkich zagranicznych żołnierzy, w tym amerykańskich.",,
Paryż: eksplozja na stacji metra,Kilkadziesiąt osób zostało ewakuowanych i co najmniej osiem osób zostało rannych po eksplozji na linii metra numer sześć w południowej części Paryża. Policja mówi jasno: to nie był zamach terrorystyczny. Prawdopodobną przyczyną incydentu było spięcie instalacji elektrycznej.,"Do eksplozji  i pożaru doszło na stacji paryskiego metra Place d'Italie. Obrażenia odniosło 8 osób, w tym niektórzy z powodu zatrucia dymem. Ze wstępnych informacji wynika, że zarówno wybuch jak i ogień były spowodowane spięciem instalacji elektrycznej.",,
Stratfor: Polska buduje europejską przeciwwagę dla Rosji,"„Polski prezydent będzie zjednywał do idei wywierania presji na Moskwę” – pisze Stratfor o wizycie Andrzeja Dudy w USA. Amerykański think tank przekonuje, że nawet jeśli nie dojdzie do spotkania Dudy z Barackiem Obamą, Stany Zjednoczone nie zrezygnują z priorytetowego traktowania sojuszu z Polską i „pozostawią jej centralną rolę w budowaniu europejskiej przeciwwagi dla Rosji”.","W artykule zatytułowanym „Realne działania będą podejmowane na marginesie szczytu bezpieczeństwa nuklearnego” czytamy m.in., że polski prezydent będzie przekonywał uczestników szczytu do wywierania presji na Rosję, „poirytowany intensyfikacją kontaktów dyplomatycznych między Rosją i USA”. „Polska jest zdeterminowana, żeby uzyskać bardziej solidne gwarancje bezpieczeństwa od NATO i wzmocnić obronę we Wschodniej Europie” – kontynuuje autor. I, jak przekonuje, nawet jeśli nie dojdzie do spotkania Andrzeja Dudy z Barackiem Obamą w Białym Domu, Stany Zjednoczone nie zrezygnują z priorytetowego traktowania sojuszu z Polską i „pozostawią jej centralną rolę w budowaniu europejskiej przeciwwagi dla Rosji”. Wizyta prezydenta Dudy w USA Prezydent Duda rozpoczął wizytę w USA już w środę. W piątek będzie uczestniczył w Szczycie Bezpieczeństwa Nuklearnego. Na marginesie szczytu planowane są dwustronne spotkania polskiego prezydenta z prezydentami Turcji Recepem Tayyipem Erdoganem, Gruzji Giorgim Margwelaszwilim oraz Ukrainy Petrem Poroszenką. Prezydencki minister Krzysztof Szczerski zaznaczył, że wizyta Andrzeja Dudy w stolicy Stanów Zjednoczonych ma dwa podstawowe cele. Pierwszy – mówił – to uczestnictwo w spotkaniu kilkudziesięciu przywódców państw świata i rozmowa o bezpieczeństwie nuklearnym w wymiarze wojskowym i cywilnym. – Drugi cel dotyczy kwestii polskich. Prezydent będzie spotykał się z wpływowymi waszyngtońskimi środowiskami, przedstawiał polski punkt widzenia na sprawy bezpieczeństwa międzynarodowego i mówił o naszych oczekiwaniach wobec szczytu NATO w Warszawie – powiedział Szczerski.   Ponad 50 delegacjiFakt, że podczas wizyty w Waszyngtonie Andrzej Duda może nie spotkać się z Barackiem Obamą, nie ma nic wspólnego z sytuacją wewnętrzną w Polsce. Taką opinię wyraził Wess Mitchell – szef waszyngtońskiego Centrum Analiz Polityki Europejskiej. Zwrócił uwagę, że w szczycie wezmą udział delegacje z ponad 50 krajów. Czwarty już Szczyt Bezpieczeństwa Nuklearnego odbędzie dniach 31 marca i 1 kwietnia w Waszyngtonie. Poprzednie trzy odbyły się w Waszyngtonie, Seulu i Hadze.",,
Paweł Kowal: W grze o Senat było Ministerstwo Sprawiedliwości,"– Słyszałem, że wczoraj wieczorem większość PiS-owska podkupywała senatorów na najważniejsze stanowiska. Już nie Ministerstwo Sportu, ale nawet Ministerstwo Sprawiedliwości było w grze – powiedział w TOK FM poseł Koalicji Obywatelskiej Paweł Kowal.","Według Kowala Prawo i Sprawiedliwość do końca próbowało przeciągnąć senatorów opozycji na swoją stronę – tak, aby utworzyć większość. Wskazał, że próbowano m.in. proponować fotel nie tylko ministra sportu, a nawet resortu sprawiedliwości.– To wszystko się nie udało. Te próby przekupstw były śmieszne, niefajne. To patologia życia parlamentarnego – mówił Kowal.  We wtorek po południu Senat zbiera się na inauguracyjnym posiedzeniu, podczas którego senatorowie złożą ślubowanie, wybrany zostanie też marszałek Izby, a prezydent Andrzej Duda wygłosi przemówienie.Zgodnie z regulaminem, jeżeli w głosowaniu żaden z kandydatów nie uzyska wymaganej większości głosów, przeprowadza się kolejne tury głosowania z kolejnym wyłączaniem kandydata, który uzyskał najmniejszą liczbę głosów. Przy równej liczbie głosów o wyłączeniu decyduje losowanie. Jeżeli w ostatniej turze głosowania żaden z kandydatów nie uzyska wymaganej większości, procedurę wyboru powtarza się.Nowo wybrany marszałek Senatu przeprowadza przy pomocy sekretarzy pierwszego posiedzenia wybór wicemarszałków Senatu oraz sekretarzy Senatu. Izba wybiera nie więcej niż czterech wicemarszałków spośród kandydatów zgłoszonych przez co najmniej 10 senatorów, podejmując uchwałę bezwzględną większością głosów.",,
75. rocznica Rzezi Woli. Na Powązkach odrestaurowano kwaterę nastoletnich harcerek,"Między 5 a 7 sierpnia 1944 r. na ulicach, w podwórzach, domach, fabrykach i szpitalach Woli doszło do bezprzykładnej w dziejach II wojny światowej, zorganizowanej masakry ludności cywilnej. Akcja wyniszczania miasta była odpowiedzią na wybuch powstania warszawskiego, ale jej przyczyny tkwią w ideologii niemieckiego nazizmu. W pierwszych dniach powstania Niemcy wymordowali tam od 30 do 65 tys. mężczyzn, kobiet i dzieci. Dokładna liczba ofiar pozostaje nieznana.","W 75. rocznicę tragedii odsłonięto na Wojskowych Powązkach odrestaurowaną kwaterę, gdzie spoczywa 10 nastoletnich harcerek – ofiar hitlerowskiej zbrodni.Odnawianie grobów powstańców to element akcji „Nie Zapomnij O Nas, Powstańcach Warszawskich”.  Sanitariuszki pochowane w odnowionej kwaterze to harcerki w wieku od 14 do 17 lat. Pomagały rannym od początku powstania. 5 sierpnia były w szpitalu Św. Łazarza na Woli, skąd hitlerowcy wypędzili i rozstrzelali 1,2 tys. osób, pacjentów i kadrę szpitala. Tego dnia zginęło także dziesięć nastoletnich sanitariuszek. Razem ze swoją opiekunką zostały pochowane na Powązkach.Naród, który od 700 lat blokował Niemcom WschódWieczorem 1 sierpnia 1944 r. wieść o wybuchu powstania w Warszawie dotarła do Berlina. O tym wydarzeniu poinformował Hitlera Reichsführer SS Heinrich Himmler. Miał mu powiedzieć: „Mein Führer, moment jest niesympatyczny. Z punktu widzenia historycznego jest jednak błogosławieństwem, że ci Polacy to robią. W ciągu pięciu, sześciu tygodni pokonamy ich. Ale wtedy Warszawa – stolica, głowa, inteligencja tego niegdyś szesnasto-, siedemnastomilionowego narodu Polaków – będzie starta. Tego narodu, którzy od siedmiuset lat blokuje nam Wschód i od pierwszej bitwy pod Tannenbergiem ciągle nam staje na drodze. Wtedy polski problem dla naszych dzieci i dla wszystkich, którzy po nas przyjdą, a nawet już dla nas – nie będzie dłużej żadnym wielkim problemem historycznym”. Konsekwencją rozmowy Hitlera z Himmlerem był wydany jeszcze tego samego dnia jednoznaczny rozkaz: „Każdego mieszkańca należy zabić, nie wolno brać żadnych jeńców, Warszawa ma być zrównana z ziemią i w ten sposób ma być stworzony zastraszający przykład dla całej Europy”. Jak zauważył Piotr Gursztyn w wydanych przez Instytut Pileckiego „Zapisach terroru”, określenie „rzeź” może być mylące dla osób pragnących zrozumieć charakter tych wydarzeń. „Słowo »rzeź« sugeruje eksplozję spontanicznej, niekontrolowanej przemocy. Nic takiego nie miało miejsca na Woli. Mieszkańcy byli wypędzani ze swych domów, ulica po ulicy. Bez szczególnego pośpiechu. Potem byli gromadzeni w miejscach zdatnych do rozstrzelania, a następnie zabijani z broni maszynowej. Oprawcy starali się dobić z broni krótkiej tych, co przeżyli. Po wymordowaniu ludzi z jednej okolicy, przesuwali się dalej i tam mordowali” – pisze Gursztyn.„Obóz filtracyjny” w kościele2 sierpnia Niemcy przystąpili do systematycznego zabijania mieszkańców Woli. Tego dnia w kościele parafii św. Wojciecha założyli swoisty „obóz filtracyjny”. Przez kolejne dni więzieni w nim mieszkańcy Woli byli przesłuchiwani. Podejrzewanych o udział w powstaniu rozstrzeliwano w najbliższej okolicy. Pozostałych wysyłano do obozów pracy w Niemczech.Sytuację oddziałów powstańczych na Woli i Powązkach poprawiły pierwsze zrzuty broni z brytyjskich halifaxów obsadzonych polskimi załogami w nocy z 4 na 5 sierpnia. Większości zbrodni dokonywano jednak w kamienicach lub na ich podwórkach. „5 sierpnia Niemcy weszli na nasze podwórze w liczbie kilkunastu, a kilku weszło do naszego domu i kazali wychodzić. Wielu sąsiadów z naszego posłuchało tego rozkazu, ale ktokolwiek z nich pokazał się na podwórzu, zaraz otrzymywał strzał w głowę i walił się na ziemię. Znajdując się w swoim mieszkaniu, zauważyłem to i zdecydowałem się nie spieszyć” – zeznawał w 1946 r. Stanisław Raczyński zamieszkały przy Wolskiej 109. Jemu i jego rodzinie udało się przeżyć. Uratowała ich dobra znajomość języka niemieckiego.Dokładna liczba ofiar Rzezi Woli pozostaje wciąż nieznana. Według szacunków historyków mogło to być od 40 do 60 tys. osób. Wedle szacunków opartych na zeznaniach i dokumentach zgromadzonych w archiwach Głównej Komisji Badania Zbrodni Hitlerowskich w Polsce w sobotę 5 sierpnia na Woli zamordowano 45,5 tys. osób, następnego dnia: 10,1 tys. 7 sierpnia na terenach Woli sąsiadujących ze Śródmieściem (lub niekiedy zaliczanych do Śródmieścia) Niemcy zabili 3,8 tys. osób. Ustalenie dokładnej liczby ofiar nigdy nie będzie możliwe m.in. ze względu na zatarcie śladów zbrodni przez palenie ciał.Przywódcy rzezi odznaczeni przez HitleraNiemieccy dowódcy odpowiedzialni za Rzeź Woli: SS-Gruppenführer Hainz Reinefarth, gen. Von dem Bach i SS-Standartenführer Oskar Dirlewanger zostali po stłumieniu powstania uhonorowani przez Hitlera. Wódz III Rzeszy nadał im wysokie odznaczenia wojskowe: von dem Bach-Zelewski i Dirlewanger otrzymali Krzyże Rycerskie Krzyża Żelaznego, a Reinefarth – Liście Dębowe do Krzyża Rycerskiego Krzyża Żelaznego. Poza Dirlewangerem, który w niewyjaśnionych okolicznościach został zamordowany po wzięciu do francuskiej niewoli, żaden z głównych odpowiedzialnych za zbrodnie popełnione na Woli nie poniósł jakiejkolwiek odpowiedzialności. Von dem Bacha skazano za inne zbrodnie, m.in. zabójstwa niemieckich komunistów i udział w nocy długich noży. Inaczej potoczyły się losy Reinefartha: już w 1951 r. został burmistrzem miasteczka Westerland na wyspie Sylt, a potem posłem do Landtagu. Zmarł w roku 1979, nie poniósłszy konsekwencji.",,
Demokracja wg Korwin-Mikkego i Morawieckiego,"Demokracja jest źródłem zła – przekonywał kandydat na prezydenta Janusz Korwin-Mikke. Demokracja to istotna wartość – uważa Kornel Morawiecki, który także ubiega się o fotel prezydencki. Obaj politycy, podczas spotkania w Warszawie, przedstawili młodym ludziom swoje wizje prezydentury.","Kandydujący na urząd Prezydenta RP Janusz Korwin-Mikke i Kornel Morawiecki spotkali się w Sejmie z młodymi ludźmi z całej Polski, w ramach Społecznych Warsztatów Parlamentarnych „Młodzi w demokracji”. – Mam wizję Polski normalnej a normalny kraj, to jest kraj, w którym człowiek żyje za swoje pieniądze a nie za pieniądze zrabowane innym – oświadczył Korwin-Mikke (Wolność i Praworządność). Kandydat przekonywał, że „podatki są rzeczą konieczną, ale powinny być przeznaczane na utrzymanie aparatu państwowego na: wojsko, policję, administrację. (…)Natomiast jest rzeczą niedopuszczalną, żeby państwo zabrało podatek Kowalskiemu i dało Wiśniewskiemu” - podkreślił. W opinii Korwin-Mikkego „demokracja to coś obrzydliwego”. Jak mówił,Ustrój demokratyczny „to sytuacja, w której zamiast pracować opłaca się zmontować koalicję 51 proc. i już można obrabować bliźniego”. – Po co pracować, skoro większością głosów możemy odebrać innemu? - argumentowal. Zdaniem kandydata sytuacja, w której decyduje większość wiąże się z korupcją, złodziejstwem i demoralizacją. Polityków nazwał z kolei „bandą, która ma jeden cel: zabrać nam podatki, zmarnować z tego większość a resztę przejeść”. – Nie ma sposobu, żeby Polska stała się normalnym krajem, dopóki nie zniszczymy obrzydliwej zasady, że większość meneli może odebrać pieniądze ludziom ciężko pracującym – dywagował Korwin-Mikke. – Musimy zniszczyć zasadę większości. Racja ma decydować a nie większość głosów – powiedział. – Trzeba sobie jasno powiedzieć: źródłem zła jest demokracja. Kandydat Wolności i Praworządności ocenił, że „w porównaniu z ustrojem, który panuje obecnie w Unii Europejskiej, hitleryzm był liberalnym ustrojem”. Przekonywał, że otwarcie kawiarni w okupowanej przez Niemców Generalnej Guberni zabierało Polakowi dwa dni, a w tej chwili jest to niemożliwe, zważywszy na dzisiejszą biurokrację w Polsce i UE. – W przeciwieństwie do pana Janusza Korwin-Mikkego ja chciałbym Polskidemokratycznej – powiedział obecny na spotkaniu z młodzieżą inny kandydat na prezydenta Kornel Morawiecki. – Uważam, że demokracja jest istotną wartością – podkreślił. – Nasze istnienie zależy od istnienia zbiorowości. My, ludzie jesteśmy istotami społecznymi. Od społeczeństwa zależy nasz los, nie tylko od tego, jacy sami jesteśmy – uzasadniał kandydat. Morawiecki podkreślił, że nie można mówić, tak jak zrobił to jego kontrkandydat, że hitlerowskie Niemcy były państwem liberalnym. – Pan przesadził z tym liberalizmem Hitlera. Tak nie można młodzieży mówić – zaznaczył. – Niestety wiem, że Hitler został wybrany demokratycznie w sensie formalnym. Ale demokracja nie zasadza się tylko na głosie większości. Zasadza się też na przestrzeganiu praw mniejszości, która przegrała tamte wybory – zaznaczył Morawiecki. W spotkaniu z młodzieżą udział wzięli także przedstawiciele sztabów pozostałych kandydatów, startujących w tegorocznych wyborach prezydenckich.",,
Zabiorą brytyjskie zasiłki polskim dzieciom?,Aż 40 tysięcy polskich imigrantów w Wielkiej Brytanii otrzymuje zasiłki na dzieci mieszkające w Polsce – wynika z najnowszych danych ujawnionych przez brytyjskie media. Dzięki temu rodziny otrzymują większe wsparcie niż te należne od polskiego rządu.,,,
Tusk o Trumpie: Nie jest entuzjastycznie nastawiony do zjednoczonej Europy,"– O ile sobie przypominam, dziś po raz pierwszy w historii mamy amerykańską administrację, która, delikatnie mówiąc, nie jest zbyt entuzjastycznie nastawiona do zjednoczonej, silnej Europy – powiedział w sobotnim wystąpieniu w Polsce Donald Tusk.","– Mówię tu o faktach, a nie o oświadczeniach propagandowych. I mówię to jako ktoś, kto ma – powiedzmy – zadowolenie z dość częstej bezpośredniej wymiany zdań z prezydentem Stanów Zjednoczonych – dodał Tusk.– Może on jest dość otwarty ze mną, ponieważ jesteśmy imiennikami – powiedział Tusk w sobotnim wystąpieniu. Uwagi Tuska pojawiły się po tym, jak prezydent USA Donald Trump obraźliwie nazwał komentarze francuskiego prezydenta Emmanuela Macrona, że „silna i suwerenna Europa” jest potrzebna do obrony swoich interesów przeciwko Chinom, Rosji i nawet Stanom Zjednoczonym”.",,
Ukraińska telewizja ma problemy. Za transmisję przemówienia Putina,"Stacja informacyjna Espreso TV może mieć wkrótce poważne problemy. Przedstawiciel ukraińskiej Rady ds. telewizji i radia zapowiedział, że zostanie w niej przeprowadzona kontrola w związku z transmisją czwartkowego przemówienia Władimira Putina do rosyjskich parlamentarzystów.","Jak zapowiedział szef Rady Jurij Artemenko na antenie stacji informacyjnej 112 Ukraina, kontrola zostanie przeprowadzona w związku z podejrzeniem o „podżeganie do nienawiści, zniesławianie państwa lub jego obywateli”.Na Ukrainie obowiązuje zakaz emisji rosyjskich stacji telewizyjnych, oskarżanych przez Kijów o antyukraińską propagandę. Espreso TV powstała z inicjatywy znanych dziennikarzy Mykoły Kniażyckiego i Witalija Portnikowa. Nadaje od zeszłego roku jako telewizja internetowa, a od niedawna posiada także zgodę na emisję satelitarną. W czasie Euromajdanu w Kijowie niemal na żywo transmitowała wydarzenia w ukraińskiej stolicy. Uchodzi za jedną z najbardziej obiektywnych stacji informacyjnych na Ukrainie",,
Nawet 10 lat więzienia za „fake newsy”. Projekt ustawy trafił do parlamentu,"Władze Malezji chcą przyjęcia regulacji wymierzonych w „fake newsy”, czyli nieprawdziwe informacje powielane przez media. Projekt ustawy trafił do parlamentu. Malezyjska opozycja obawia się jednak, że nowe prawo może być wykorzystywane do ograniczania wolności słowa.","Jeśli ustawa zostanie przegłosowana w parlamencie, osoby lub instytucje uznane za winne rozpowszechniania „fake newsów” będą mogły trafić do więzienia nawet na 10 lat. Ustawodawca przewidział też kary finansowe w maksymalnej wysokości prawie 130 tysięcy dolarów amerykańskich. Malezyjska opozycja widzi jednak w ustawie także możliwość ograniczania wolności słowa. Premier Malezji Najib Razak oskarżany jest bowiem przez opozycję o sprzeniewierzenie funduszy państwowych, czemu zaprzecza. W tym roku Malezję czekają wybory parlamentarne. Oczekuje się, że prawo wymierzone w „fake newsy” zostanie przyjęte, gdyż obecny obóz władzy ma większość w izbie niższej parlamentu.",,
"Poseł Nitras przeprasza za zachowanie Jachiry. Mówi, że powinna zniknąć z list","Ja mogę tylko przeprosić. Uważam, że to jest zachowanie nieprzyzwoite. Źle świadczące o osobie, która w ten sposób próbuje być w jakiś sposób zauważona. Zrobiła krzywdę sobie, nam wszystkim – powiedział poseł Platformy Obywatelskiej Sławomir Nitras, komentując zachowanie kandydatki KO do Sejmu Klaudii Jachiry. W jego ocenie kobieta powinna zniknąć z list wyborczych.","Kandydatka Koalicji Obywatelskiej do Sejmu Klaudia Jachira zamieściła na Twitterze zdjęcia z piątkowego Młodzieżowego Strajku Klimatycznego, w którym wzięła udział. „Bądźmy solidarni z przyszłymi pokoleniami. Chrońmy klimat i planetę. Wspaniała energia młodych na wczorajszym marszu daje nadzieję! Obiecuję wam, że w Sejmie walczyć będę o waszą przyszłość na zdrowej planecie” – napisała Jachira.Wśród opublikowanych zdjęć znajduje się jedno, wykonane pod pomnikiem Armii Krajowej i Polskiego Państwa Podziemnego, który znajduje się w okolicach Sejmu. Na zdjęciu na tle napisu „Bóg Honor Ojczyzna”: znajduje się Jachira oraz dwie młode osoby, które trzymają transparent z napisem: „Bób, Hummus, Włoszczyzna”.Blogerka startuje z trzynastego miejsca warszawskiej listy Koalicji Obywatelskiej do Sejmu.Jej zachowanie skrytykował poseł Nitras. – Wydaje mi się, że tak powinno się stać (Jachira powinna zostać wykreślona z list wyborczych – przyp. red.). To jest granica nawet nie o jeden most za daleko. Nie wiem, czemu to ma w ogóle służyć. To są słowa ważne dla nas wszystkich – oznajmił poseł.",,
"Poseł Konfederacji: Nie popieramy ani PiS, ani sędziów","- Głosowaliśmy wstrzymująco. Nie jesteśmy po żadnej ze stron – mówi Krzysztof Bosak, którego partia w I czytaniu głosowała za wyrzuceniem ustawy o sądach do kosza.","Zdaniem polityków ugrupowania w sporze o sądownictwo „żadna ze stron nie działa w duchu naprawy wymiaru sprawiedliwości i choć minimalnych standardów kultury politycznej”. W związku z tym, jak pisze Bosak, posłowie Konfederacji wstrzymali się w piątek od głosu.  Sejm uchwalił po południu nowelizację ustaw sądowych, która przewiduje m.in. zmiany w systemie odpowiedzialności dyscyplinarnej sędziów i modyfikację procedury wyboru I prezesa Sądu Najwyższego.",,
Misiewicz już nie pracuje w Polskiej Grupie Zbrojeniowej,"Umowa o pracę między Polską Grupą Zbrojeniową a Bartłomiejem Misiewiczem została rozwiązana za porozumieniem stron – podała PGZ. „Rzeczpospolita” oraz „Fakt” podały wcześniej w środę, że Misiewicz, który został pełnomocnikiem zarządu PGZ ds. komunikacji, ma zarabiać 50 tys. zł miesięcznie. Obie strony temu zaprzeczyły.","Jak poinformowano, umowę rozwiązano na wniosek Misiewicza, a samemu zainteresowanemu nie przysługuje odprawa.   Wcześniej w środę prezes PiS Jarosław Kaczyński podpisał decyzję zawieszającą Misiewicza, byłego rzecznika Ministerstwa Obrony Narodowej, w prawach członka partii. Powołana została również komisja ds. zbadania zarzutów stawianych Misiewiczowi.    W sprawie Misiewicza interweniował prezydent    Kancelaria Prezydenta poinformowała, że w sprawę Bartłomieja Misiewicza zaangażował się we wtorek prezydent Andrzej Duda. Według prezydenckiego rzecznika Marka Magierowskiego, na spotkaniu z ministrami: obrony, spraw zagranicznych i premier Beatą Szydło, prezydent miał wyrazić w sposób stanowczy i jednoznaczny swoje krytyczne stanowisko dotyczące kariery byłego rzecznika MON. „Rzeczpospolita” oraz „Fakt” podały w środę, że Misiewicz, który został pełnomocnikiem zarządu PGZ ds. komunikacji, ma zarabiać 50 tys. zł miesięcznie. Spółka dementowała te doniesienia. Zaprzeczył im także sam Misiewicz. W siedzibie PiS odbyła się rozmowa Jarosława Kaczyńskiego z szefem MON Antonim Macierewiczem.",,
10 Wietnamczyków nielegalnie wjechało do Polski. Ukryci w ciężarówce ze sklejką,"Funkcjonariusze Krajowej Administracji Skarbowej z Budziska zatrzymali nielegalnych imigrantów z Wietnamu. – Ukrywali się pomiędzy pakietami sklejki, które przewoził transport – mówi portalowi tvp.info asp. Maciej Czarnecki z Izby Administracji Skarbowej w Białymstoku.","Ciężarówkę na polskich numerach do rutynowej kontroli zatrzymali celnicy na drodze na drodze krajowej nr 8 w Budzisku. Kierował nią 44-letni Polak. Twierdził, że z Estonii wiezie transport sklejki.  Po otwarciu naczepy okazało się, że oprócz sklejki są jeszcze pasażerowie na gapę. – Między pakietami sklejki ukryci byli nielegalni imigranci. Nie mieli dokumentów uprawniających do wjazdu na teren naszego kraju. Posiadali jednak paszporty, dzięki czemu ustalono, że to Wietnamczycy w wieku 21-41 lat: kobieta i dziewięciu mężczyzn.  – Byli w dobrym stanie. Nic nie wskazywało na to, że ich zdrowiu coś zagraża – wyjaśnia asp. Maciej Czarnecki z Izby Administracji Skarbowej w Białymstoku. Katarzyna Zdanowicz ze Straży Granicznej wyjaśnia, że najprawdopodobniej imigranci zmierzali w okolice Warszawy.",,
Afera GetBack. Prokuratorzy utworzyli specgrupę,W Prokuraturze Regionalnej w Warszawie powstał specjalny zespół cywilny ds. GetBacku – informuje „Rzeczpospolita”. Ma on powalczyć o odszkodowania dla pokrzywdzonych.,"Grupa powstała tuż przed świętami decyzją kierownictwa Prokuratury Krajowej. Na początek liczy trzech śledczych wyspecjalizowanych w sprawach cywilnych. Jej celem jest pomoc ofiarom w odzyskaniu pieniędzy, które stracili w pechowych obligacjach spółki.Zespół został powołany do prowadzenia spraw z zakresu prawa cywilnego i administracyjnego związanych z roszczeniami obligatariuszy oraz innych osób i podmiotów GetBacku – ustalił dziennik.Poprzez banki i maklerów obligacje GetBack kupiło około 10 tys. klientów, tracąc około 2,5 mld zł. Kilkuset z nich złożyło wnioski do prokuratury z apelem o podjęcie kroków cywilnych. Śledczy przeanalizują kilkaset przypadków pod kątem m.in. możliwości unieważnienia umów lub wytoczenia pozwów o odszkodowanie od instytucji finansowych, które oferowały obligacje, zapewniając, że są pewne i pozbawione ryzyka.",,
74 lata temu z Auschwitz wyruszyły marsze śmierci,"74 lata temu Niemcy rozpoczęli ewakuację obozu Auschwitz i jego podobozów. Od 17 do 21 stycznia w marszach śmierci wyprowadzili ok. 56 tys. więźniów, których skierowali do obozów w głębi Rzeszy. Po drodze życie straciło co najmniej 9 tys.","Niemcy przygotowywali ewakuację kompleksu obozowego już pod koniec 1944 r. Zadecydowali, że rozpocznie się w sytuacji bezpośredniego zagrożenia wkroczeniem armii sowieckiej. Kolumny więźniów miały się składać wyłącznie ze zdrowych ludzi, którzy podołają trudom długiego marszu. Wśród ewakuowanych znalazło się jednak sporo chorych, którzy obawiali się, że pozostanie w obozie będzie oznaczało śmierć. Pierwsze kolumny wymaszerowały 17 stycznia z podobozów Neu Dachs w Jaworznie oraz Sosnowitz. Ostatnia wyszła 21 stycznia z podobozu Blechhammer w Blachowni Śląskiej. Trasy marszów wiodły do Wodzisławia i Gliwic. Najdłuższą, która liczyła 250 km, pokonało 3,2 tys. więźniów z podobozu w Jaworznie. Szli do KL Gross-Rosen na Dolnym Śląsku. Kolumny konwojowali uzbrojeni esesmani. – Kto zwalniał kroku, tego rozstrzeliwano. Nie wolno nam było oglądać się za siebie. Na oblodzonej drodze zostawały trupy - kobiet i mężczyzn z postrzelonymi czaszkami – relacjonowała była więźniarka Halina Birenabum. Janina Komenda mówiła, że szła w marszu „jak automat”. – Iść, iść, nie upaść – powtarzała sobie w myślach. – Śnieg był czerwony, a my - półżywe – dodała Ester Friedman. Podczas marszów zginęło co najmniej 9 tys. więźniów. Umierali z zimna, zmęczenia lub zostali zastrzeleni przez Niemców. Wśród zabitych był Stanisław Bytnar, więziony w Auschwitz II-Birkenau ojciec Jana Bytnara „Rudego”, żołnierza Szarych Szeregów, jednego z bohaterów książki Aleksandra Kamińskiego „Kamienie na szaniec”. Został aresztowany przez Niemców wraz z synem w marcu 1943 r. Z więzienia na Pawiaku w maju tegoż roku trafił do obozu, gdzie pracował w komandzie zajmującym się budową dróg obozowych. – Został zastrzelony przez konwojentów SS na trasie Oświęcim - Wodzisław Śląski, kiedy najprawdopodobniej osłabł i nie miał już sił iść dalej – powiedział historyk Adam Cyra. Na trasie dochodziło do masakr. W nocy z 21 na 22 stycznia na stacji kolejowej w Leszczynach koło Rybnika został zatrzymany pociąg z Gliwic z 2,5 tys. więźniów. Po południu rozkazano im opuścić wagony. Z powodu wycieńczenia część z nich nie była w stanie wykonać rozkazu. Niemcy zaczęli strzelać w otwarte drzwi wagonów. Zginęło ponad 300 osób. Ocalałych pognano na zachód. Ofiary marszów zostały pochowane po drodze. Wśród nich były także dzieci. W 1965 r. w trakcie komasacji trzech położonych obok siebie mogił w Pszczynie wydobyto szczątki dziewczynki. W pobliżu jej twarzy znajdował się blaszany kubek, który zaciskała w dłoniach. W tej samej pozycji złożono ją do nowego grobu. Ludność z miejscowości położonych na trasie marszów – Polacy i Czesi – pomagała więźniom, którzy zdołali zbiec z marszu. Ukrywali ich i karmili. Więźniowie, którzy przetrwali marsz do Wodzisławia lub Gliwic, wywożeni byli – pomimo przenikliwego chłodu – otwartymi wagonami kolejowymi do obozów Mauthausen i Buchenwald. Wielu spośród tych, którzy przeżyli marsze śmierci, zginęło w obozach w głębi Rzeszy. W kompleksie KL Auschwitz Niemcy pozostawili ok. 7 tys. skrajnie wyczerpanych więźniów. 27 stycznia 1945 r. oswobodzili ich żołnierze Armii Czerwonej.",,
Geblewicz zapowiada pozew przeciw TVP. Chodzi o ujawnienie treści rozmów,"Olgierd Geblewicz, marszałek sejmiku województwa zachodniopomorskiego, zamierza złożyć pozew przeciwko TVP. Przyczyną ma być „rażące naruszenie dóbr osobistych”, powstałe w wyniku opublikowania przez telewizję publiczną nagrań z restauracji Sowa i Przyjaciele.","Na zorganizowanej w czwartek przez Koalicję Obywatelską konferencji prasowej wystąpił m.in. Olgierd Geblewicz, marszałek województwa zachodniopomorskiego i lider listy Koalicji Obywatelskiej do sejmiku zachodniopomorskiego. Pośród poruszanych przez niego tematów była sprawa pozwu, który zamierza wystosować przeciw TVP. Jak powiedział, zamierza oskarżyć telewizję publiczną o „rażące naruszenie dóbr osobistych”. Będzie domagał się wpłaty na cele charytatywne. Jak powiedział, nie stosował trybu wyborczego w tej sprawie, gdyż „wolał poświęcić czas w kampanii wyborczej dla wyborców”.",,
"Niesiołowski za, a nawet przeciw. Jak poseł głosował ws. 500 Plus","– Niech Prawo i Sprawiedliwość da 500 zł na każde dziecko – mówił w lutym 2016 r. Stefan Niesiołowski. Teraz w Sejmie głosował za odrzuceniem projektu ustawy o 500 Plus na każde dziecko. Podobnie głosowało ośmioro innych posłów, w tym Ryszard Petru, Joanna Scheuring-Wielgus, Joanna Schmidt, Krzysztof Mieszkowski i Jacek Wilk. 12 polityków Nowoczesnej, wraz z przewodniczącą Katarzyną Lubnauer, wstrzymało się od głosu.",Rządowy projekt ws. rozszerzenia programu 500 Plus na każde pierwsze dziecko został skierowany do komisji polityki społecznej i rodziny. Wcześniej większość posłów nie poparła wniosku Ryszarda Petru (Teraz!) o odrzucenie projektu w pierwszym czytaniu.,,
"Trump krytykuje kompromis ws. muru, ale go nie odrzuca","Prezydent USA Donald Trump oświadczył, że nie jest zadowolony z kompromisu finansowego osiągniętego między Republikanami i Demokratami w Kongresie, które ma na celu uniknięcie kolejnego zawieszenia funkcjonowania rządu (shutdownu). Na razie jednak wstrzymuje się z jego odrzuceniem.","Kompromisowe porozumienie osiągnięte w poniedziałek wieczorem przewiduje przeznaczenie na budowę umocnień na granicy z Meksykiem 1,37 mld dolarów zamiast 5,7 mld, których domagał się prezydent. Kompromis ma na celu uniknięcie kolejnego shutdownu, bowiem tymczasowe porozumienie w tej sprawie upływa w najbliższy piątek 15 lutego.W razie braku porozumienia już następnego dnia, w sobotę 16 lutego, zabrakłoby pieniędzy na bieżącą działalność m.in. Departamentu Bezpieczeństwa Wewnętrznego, Departamentu Sprawiedliwości i wielu resortów. Nowe porozumienie umożliwi finansowanie działalności rządu do 30 września, czyli do końca bieżącego roku budżetowego. Najdłuższy shutdownOdrzucenie przez Kongres w grudniu ub. roku żądania Trumpa w tej sprawie spowodowało bezprecedensowo długie, bo trwające aż 35 dni zawieszenie funkcjonowania ok. 1/4 agend rządu federalnego. Trump oświadczył, że nie podjął jeszcze decyzji, czy poprze kompromis, do czego wzywają go czołowi kongresmeni z jego Partii Republikańskiej w obu izbach Kongresu. Prezydent napisał we wtorek na Twitterze, że został poinformowany o szczegółach porozumienia i obecnie je analizuje. – Muszę je przestudiować. Nie jestem z niego zadowolony – powiedział Trump dziennikarzom.",,
Prorok reglamentuje internet. Alternatywna rzeczywistość Turkmenistanu,"Prorok, piosenkarz, sportowiec, chirurg, ekspert od wojskowości, hodowli koni, leśnictwa, uprawy herbaty – gdyby Leonardo da Vinci żył w naszych czasach, mógłby się uczyć wszechstronności od prezydenta Turkmenistanu. Gurbanguły Mialikgułyjewicz Berdimuhamedow to prawdziwy człowiek renesansu, który teraz z właściwym sobie wdziękiem wziął się za internet. Mark Zuckerberg i Jeff Bezos wprawdzie nie mają się czego obawiać, ale też nie sukces komercyjny jest celem Berdimuhamedowa. My za to możemy się nacieszyć efektem ubocznym – możliwością wglądu w jedną z najciekawszych dyktatur na świecie.","Turkmenistan, była radziecka republika w Azji Środkowej, jest o ponad połowę większy od Polski, ale mieszka tam zaledwie nieco ponad 5 mln ludzi. Mieszkańcy mają umiarkowaną wiedzę na temat tego, co dzieje się na świecie. Nie jest to bynajmniej apatia, częsty długookresowy efekt promieniowania dyktatury. Władze pilnują, żeby umysłów i dusz obywateli nie mącił powiew zgnilizny z zagranicy, w efekcie w kraju nie ma dostępu do Facebooka, Twittera czy Instagrama. Oczywiście ludzie znajdują sposoby, żeby to obejść, ale zwykle kończy się to odcięciem internetu i wizytą smutnych panów.Żeby jednak ludzie nie czuli się wyobcowani, Burdimuhamedow podarował im prawilne medium społecznościowe. Narodowa platforma nosi nazwę Biz Barde (w skrócie „Bi-Bi”), czo oznacza „Jesteśmy tu”. – Długo pracowaliśmy nad tym, aby nasz produkt spodobał się użytkownikom i napotkaliśmy na wiele problemów – przyznaje Aziz Beknazarow, dyrektor generalny firmy Sungat Eseri, która opracowała serwis.Dokręcanie śrubyNa razie aplikację ściągnęło kilka tysięcy osób, więc raczej nie stanie się hitem. Tym bardziej, że śruba w Turkmenistanie jest raczej dokręcana niż luzowana. Oficjalnie działa cenzura, niezależne media mają pod górkę. Podpisana przez prezydenta ustawa mająca „kreować pozytywny wizerunek kraju” wyklucza możliwość pokazywania w filmach i programach telewizyjnych seksu, przemocy i szkodliwych nałogów.Tu jednak pojawia się pewien zgrzyt. Największą gwiazdą telewizji w Turkmenistanie jest sam Burdimuhamedow, który uczy swoich poddanych wszystkiego, łącznie ze strzelaniem z karabinu i pistoletu i rzucaniem nożami (oczywiście trafia tylko w 10-tki). W tym przypadku nie może być jednak mowy o przemocy. Po prostu dyktator jest drugi po Bogu i może wszystko. Nie tylko zresztą może, ale i robi wszystko. Izolacja Turkmenistanu na arenie międzynarodowej to w znacznej mierze pochodna jego izolacji geograficznej. Przez dziesiątki lat kraj był częścią Związku Radzieckiego, ale znajdował się tak daleko od Moskwy, że gdy Sojuz się rozpadał, Kreml nie był w stanie zwalczyć w nim tendencji separatystycznych, jak próbował to robić choćby w Armenii czy Gruzji.Ojcem niepodległości Turkmenistanu był twardogłowy komunista Saparmyrat Atajewicz Nijazow, jak na ironię zwolennik utrzymania spójności ZSRR. Gdy okazało się, że Związku uratować się nie uda, Nijazow, były I sekretarz Komunistycznej Partii Turkmeńskiej SRR, przeistoczył się w „demokratę”, choć oczywiście była to fasada. Rządził jak wcześniej twardą ręką, ale bez rosyjskiej kroplówki zacofana gospodarka posypała się do reszty. Kraj znalazł się na krawędzi. Nie przeszkodziło to jednak Nijazowowi budować kultu jednostki.Brytyjski historyk Lord Acton wysnuł teorię, że władza deprawuje, a władza absolutna deprawuje absolutnie. Doskonałym przykładem potwierdzającym ją jest właśnie Nijazow. Już w 1993 r. otrzymał od wdzięcznych rodaków tytuł Turkmenbaszy, przywódcą Turkmenów, potem dołożył do niego przymiotnik Wielki. Wszystko nazywano na jego cześć, łącznie z meteorytem, który spadł na pustynię w Turkmenistanie. Ukuto nawet oficjalne hasło: „Jeden Naród, jedna Ojczyzna, jeden Turkmenbasza”. Nasuwa się oczywiste skojarzenie z inną dewizą promowaną niegdyś przez naszych zachodnich sąsiadów. W „Ruhnamie” Nijazow streścił historię, przekonania, wierzenia i etykę Turkmenów. Oczywiście nie mogło zabraknąć wątków autobiograficznych, a raczej autohagiograficznych. Kandydaci do pracy, chętni na prawo jazdy, studenci, wszyscy zdawali egzaminy ze znajomości „Księgi Ducha”. Imamowie mieli obiązek głosić te prawdy objawione w meczetach. Niepokorni trafiali do więzień. Za to szczególnie gorliwi czytelnicy mogli liczyć – Nijazow osobiście uprosił Allaha – na miejsce w Raju.Psy zakazaneZ każdym rokiem sytuacja stawała się coraz bardziej groteskowa. Zmieniono nazwy miesięcy (styczeń był turkmenbaszą) i dni tygodnia. Zakazano funkcjonowania cyrków, oper i baletów, rzekomo pasujących do turkmeńskiej duchowości jak smark do rękawa. Lekarze przestali składać przysięgi Hipokratesa, tylko przysięgali Turkmenbaszy Wielkiemu. W stolicy kraju Aszchabadzie nie można już było posiadać psów, bo ich smród mierził niezwykle wrażliwe powonienie Nijazowa.Jak sam stwierdził, wprowadził swój kraj w Złoty Wiek. Żeby obywatele mogli się o tym naocznie przekonać, zwolnił ich z podatków, do tego benzyna, energia, gaz, czy sól były całkowicie darmowe, zaś chleb był dotowany z budżetu państwa. By zaś nie zapomnieli, komu to wszystko zawdzięczają, w Aszchabadzie powstała 63-metrowa pozłacana figura Turkmenbaszy Wielkiego, której głowa porusza się zgodnie z ruchem Słońca.Szczęście ludzkości zmarło w 2006 r. w wieku 66 lat. Ponieważ natura nie znosi próżni, a dyktatura tym bardziej, nowy prezydent Gurbanguły Berdimuhamedow szybko zaczął otaczać się własnym kultem, który nie ma sobie równych, jak Ziemia długa i szeroka. Nawet Kim Dzong Un nie ma takiej fantazji, a może po prostu brakuje mu środków, które Turkmenistan – w odróżnieniu od Korei Północnej – ma.Była tylko jedna przeszkoda – zgodnie z konstytucją po śmierci prezydenta pełniącym obowiązki głowy państwa powinien zostać przewodniczący parlamentu, Öwezgeldi Atayew. Rozwiązanie? Atayewa uwięziono i oskarżono o „czyny niegodne zajmowanej funkcji”. Wysunięto przeciw niemu zarzuty rzekomego napastowania, poniżania i podżegania do samobójstwa swojej synowej. Dowolne by się zresztą znalazły. Berdimuhamedow chciał władzy i ją sobie wziął. Ot, tak. Doktorat w MoskwieUrodził się w 1957 r. we wsi Babarap w wilajecie achalskim, ale dzięki pilności już w czasach ZSRR należał do elity. Został dentystą, co potwierdził doktoratem z odontologii uzyskanym w Moskwie. Przez pewien czas pracował w zawodzie, ale w końcu ojczyzna go wezwała i w gabinecie Nijazowa został ministrem zdrowia, a potem wicepremierem, przy czym szefem rządu był naturalnie sam Turkmenbasza Wielki.Kierując resortem zdrowia wykonywał nader osobliwe z naszej perspektywy posunięcia. Zgodnie z wytycznymi Nijazowa zlikwidował na przykład wszystkie szpitale na prowincji, wyrzucił na bruk 15 tys. pracowników służby zdrowia i zastąpił ich żołnierzami z poboru. „Wygrał” za to walkę z AIDS – lekarzom po prostu zabroniono diagnozować tę chorobę. W demokratycznym kraju takie decyzje oznaczałyby polityczną śmierć, ale Turkmenistan to Turkmenistan.Po zdobyciu władzy Berdimuhamedow teoretycznie rozpoczął walkę z kultem jednostki – przywrócił nazwy dni i miesięcy, a nawet cyrk, balet i operę. Trochę jak Nikita Chruszczow po śmierci Józefa Stalina, ale chodziło o zastąpienie jednego kultu drugim – własnym. W 2010 r. prezydent otrzymał oficjalny tytuł Arkadaga, Protektora, a dwa lata później w Aszchabadzie odsłonięto jego pomnik – z białego marmuru.Pomniki ze złota, marmuru, to atrybuty silnej władzy centralnej. Obowiązuje zasada, że im biedniejszy kraj, tym więcej łoży na pozory bogactwa. Z niepodległym Turkmenistanem było podobnie, dopóki nie okazało się, że wyciągnął szczęśliwy los w geologicznej loterii. Odkryto gigantyczne złoża ropy naftowej i gazu – to klucz do zrozumienia barwnego fenomenu Turkmenistanu.                                                    Niepodobna wymienić wszystkie talenty prezydenta (fot. Turkmenistan.gov.tm) Gazowe eldoradoKraj niemal w całości leżący na pustyni Karakum ma szóste największe na świecie złoża gazu ziemnego. Największym skarbem jest pole Gałkynysz, drugie największe pole gazowe po znajdującym się pod dnem Zatoki Perskiej. Do tego dochodzą znaczne ilości ropy naftowej. Z takim potencjałem można po swojemu urządzać kraj i Arkadag to robi. Nie ma szans, żeby głód wygonił tłum na ulicę i ten zaczął się domagać chleba i wolności.O ile Nijazow celował w złoto, Berdimuhamedow upatrzył sobie marmur, choć złotą rzeźbę konną oczywiście też ma. Reszta to powielenie i rozwinięcie dyktatorskich zapędów poprzednika. „Ruhnama” nie jest już lekturą obowiązkową w szkołach, nie jest studiowana na uniwersytetach, nie zdaje się z niej egzaminów, a nad jej zaletami nie rozpływają się imamowie, za to studenci uczą się wiedzy o Berdimuhamedowie.Złoty Wiek Turkmenbaszy Wielkiego to przeszłość. W 2012 roku media państwowe ogłosiły wejście Turkmenistanu w Erę Szczytowego Szczęścia. Naturalnie jej ojcem i jedynym gwarantem jest Arkadag, o którym powiedzieć, że jest człowiekiem renesansu, to jakby nic nie powiedzieć. Przypuszczalnie nie ma dziedziny życia, w której Berdimuhamedow nie byłby autorytetem, której by twórczo nie pchnął, nie rozwinął.Podczas gdy Nijazow literackie szczyty osiągnął tworząc wiekopomne dzieło „Ruhnama”, Arkadag z powodzeniem łączy jakość z ilością. Tworzy dużo i na dowolne tematy. Rocznie wydaje kilka książek, między innymi o polityce („Turkmenistan – serce Szlaku Jedwabnego”), ale w kręgu jego zainteresowań są rośliny lecznicze, herbata, drzewa, dywany, muzyka, sport. Nade wszystko jednak uwielbia rozprawiać o koniach.Boska cześćTurkmeni jak mało który naród kochają konie. Przed tysiącleciami udomowiono je na stepach na terenie dzisiejszego Kazachstanu sąsiadującego od północy z Turkmenistanem i w tych dwóch krajach te zwierzęta mają wyjątkowy status. O ile jednak Kazachowie je również jedzą, o tyle Turkmeni otaczają je niemal boską czcią. Rzecz jasna największym ekspertem od koni jest sam prezydent. Berdimuhamedow regularnie startuje w wyścigach i oczywiście je wygrywa, inkasując przy tym wysokie nagrody pieniężne nierzadko fundowane przez zagraniczne koncerny prowadzące działalność w Turkmenistanie. Będąc w gościach jak można nie wspierać lokalnego sportu narodowego?Na torze rywale dają Arkadagowi fory, ale trzeba przyznać, że Berdimuhamedow dobrym jeźdźcem jest, choć zdarzają mu się przykre sytuacje. W maju 2013 r. wystartował w zawodach na hipodromie pod Aszchabadem i pech chciał, że za linią mety spadł z konia. Naturalnie telewizja to ocenzurowała, ale nagranie wyciekło do serwisu YouTube. Dla prestiżu prezydenta to jednak nic nie znaczy, gdyż jego poddani nie mają dostępu do tego medium.Ministerstwo ds. koniPodobnie jak rodacy, Berdimuhamedow ukochał szczególnie jedną rasę – achałtekińską. „Skrzydłom Turkmenów” poświęcił nawet jedną ze swoim książek – „Achał-tekińczyk – nasza duma i chwała”. O statusie tych koni w Turkmenistanie świadczy fakt, że w kraju funkcjonuje Agencja ds. Koni Achał-Tek w randze ministerstwa.Od szefa urzędu ważniejszy jednak oczywiście prezydent noszący zaszczytne tytuły nadane mu przez parlament: Narodowego Hodowcy Koni i Mistrza Jeździectwa. Wydał on polecenie, by zmarłe achał-tekińczyki były chowane na specjalnych cmentarzach, a w ceremoniach uczestniczyli przedstawiciele lokalnych władz.Nie będzie przesadą ocenienie, że gdy dopełni się los Alchana, ulubionego wierzchowca Berdimuhamedowa, w kraju zostanie wprowadzona żałoba narodowa. Koń jest niewyczerpanym źródłem natchnienia dla poetów, którzy stworzyli już kilkadziesiąt wierszy na jego temat. Godny następca Bucefała i Incitatusa.                                                    Era Szczytowego Szczęścia (fot. Turkmenistan.gov.tm) Oczywiście wychwalanie Alchana to wychwalanie samego prezydenta. Mimo wrodzonej skromności uległ narodowi, który domagał się postawienia w alei Szczęścia w Aszchabadzie konnego pomnika Arkadaga. Na marmurowym 14-metrowym postumencie stoi sześciometrowy pomnik z brązu, pokryty 24-karatowym złotem przedstawiający Berdimuhamedowa dzielnie spinającego achał-tekińczyka. W ostatnią niedzielę kwietnia odbywają się obchody z okazji Dnia Konia.Człowiek renesansuAktywność związana z jazdą konną i hodowlą nie wyczerpują zainteresowań Berdimuhamedowa. To spektrum jest niezwykle szerokie. Wzorem w tym przypadku jest Władimir Putin, który poluje, gra w hokeja, trenuje judo, a nawet udało mu się odkryć podczas nurkowania na Morzu Azowskim dwie starożytne amfory. Prawdziwym człowiekiem renesansu jest jednak Gurbanguły Mialikgułyjewicz.Jeżeli chodzi o parcie na szkło, sama Kim Kardashian może się od niego uczyć. Arkadag regularnie gości w państwowej telewizji. A to dźwiga ciężary na siłowni, a to jeżeli akurat nie wygrywa wyścigów konnych to triumfuje w rajdach samochodowych, pływa, jeździ na rowerze, rapuje... Wyemitowano również reportaż o tym, jak prezydent w stroju komandosa, w przeciwsłonecznych okularach, strzela do celu z karabinu, pistoletu, rzuca nożem. Berdimuhamedow doczekał się też miejsca w Księdze Rekordów Guinnessa. Zaśpiewał w towarzystwie chóru liczącego 4155 osób pieśń, którą sam napisał i do której ułożył choreografię. Jest też godnym następcą Petroniusza jako arbiter elegantiarum. Wprowadził zakaz posiadania samochodów w kolorze czarnym. Czarne auta można sprowadzać, ale trzeba je przemalowywać na biało. Od niedawna przyjemności ich prowadzenia nie mogą jednak doświadczać kobiety. Prezydent zakazał im prowadzenia aut, choć już nawet Arabia Saudyjska im na to zezwala.Alternatywna rzeczywistość Turkmenistanu może nam, Europejczykom, wydawać się czymś niezrozumiałym, ale trzeba pamiętać, że to Azja Środkowa, region należący do innego kręgu kulturowego. Byłe republiki sowieckie są wyjątkowymi tworami państwowymi, w których komunistyczne dziedzictwo i kult jednostki są wzbogacane bogatą i barwną historią chanów i emirów. W gronie tamtejszych dyktatorów Berdimuhamedow zajmuje poczesne miejsce, stając się stopniowo swoim własnym pomnikiem.",,
Irak ogłasza zwycięstwo nad tzw. Państwem Islamskim. Płyną gratulacje z USA,"Irak ogłasza ostateczny koniec wojny z organizacją Państwo Islamskie (IS). Iracki premier Hajder al-Abadi poinformował, że władze w Bagdadzie kontrolują już teren całego kraju, w tym całą granicę z Syrią. Tym samym w Iraku zakończyła się trwająca prawie cztery lata walka przeciwko brutalnym ekstremistom. Zaangażowanych w nią było ponad 60 krajów z całego świata. Władze USA pogratulowały w sobotę rządowi Iraku zwycięstwa w wojnie z dżihadystyczną organizacją.","– Nasze siły całkowicie kontrolują granicę iracko-syryjską, a więc ogłaszam koniec wojny z Daesz (arabski akronim IS) – powiedział Abadi w Bagdadzie na otwarciu konferencji organizowanej przez związek zawodowy irackich dziennikarzy.– Nasz (...) wróg (...) chciałby zniszczyć naszą cywilizację, ale zwyciężyliśmy dzięki naszej jedności i determinacji. Pokonaliśmy ich w krótkim czasie – dodał.Słowa irackiego premiera potwierdził w sobotę wysoki rangą dowódca armii, generał broni Abdul Amir Raszid Jar Allah. Jak oświadczył, operacje bojowe przeciwko ekstremistom zakończyły się, gdy irackie siły ponownie przejęły kontrolę nad całą granicą iracko-syryjską. Gratulacje z USA dla władz Iraku Władze USA pogratulowały w sobotę rządowi Iraku zwycięstwa w wojnie z dżihadystyczną organizacją Państwo Islamskie (IS). Jednocześnie podkreślono, że wyzwolenie Iraku nie oznacza, iż w tym kraju zakończyła się walka z terroryzmem. Stany Zjednoczone „szczerze gratulują narodowi irackiemu i dzielnym irackim żołnierzom, z których wielu straciło życie w heroicznej walce przeciw IS” – głosi oświadczenie wydane przez rzeczniczkę Departamentu Stanu USA Heather Nauert.  „USA wraz z rządem Iraku pragną jednak zaznaczyć, że wyzwolenie Iraku nie oznacza, że w tym kraju zakończyła się walka z terroryzmem, a nawet z IS”.",,
Szef ministerstwa cyfryzacji: Powstanie grupa robocza ds. walki z patostreamami i cyberprzemocą,"Powstanie grupa robocza ds. walki z patostreamami i cyberprzemocą, która przygotuje odpowiednie regulacje prawne; jednocześnie rozmawiamy z platformami i mediami społecznościowymi o samoregulacji – powiedział szef ministerstwa cyfryzacji Marek Zagórski.","Tzw. patostreamy to transmisje, przeważnie na żywo, szkodliwych społecznie zachowań z pogranicza patologii (stąd nazwa). Czasem są to wręcz treści ocierające się o przestępstwa. Chodzi np. o libacje, obrażanie i poniżanie innych, bijatyki czy namawianie dzieci do zachowań seksualnych. Najpopularniejsze kanały z patostreamami są dla twórców bardzo dochodowe, a z badań wynika, że wiele wpłat pochodzi od dzieci.  – Zajmujemy się nie tylko patostreamami, ale także całą sferą związaną z cyberprzemocą. Chcemy zacząć od samoregulacji tak aby to portale, które umożliwiają patostreaming zaczęły wprowadzać ograniczenia w dostępie do tego typu treści. Jednocześnie chcemy powołać grupę roboczą, która zacznie pracować nad regulacjami prawnymi  – zapowiedział Zagórski.  Według szefa resortu cyfryzacji, większość zachowań pokazywanych przez patostreamerów „jest już penalizowana”. – Są na to odpowiednie przepisy, trzeba jednak dokonać ich przeglądu, a jeśli okażą się niewystarczające, należy wprowadzić zmiany. Przyglądamy się też rozwiązaniom w zakresie blokowania tego typu treści w innych krajach – mówił minister cyfryzacji.   Regulacja rynku  Zdaniem Marka Zagórskiego, do uregulowania takich zjawisk potrzebne jest osiągnięcie pewnego etapu dojrzałości rynku i zebranie doświadczeń. Minister porównał tę sytuację do plagi naciągania na SMSy premium.  – Trzeba było czasu, by wszyscy zgodzili się, że to nie jest tylko kwestia wolności obrotu gospodarczego i sprawa wymaga regulacji. Kluczowa była zmiana myślenia: nie wszystko jest dozwolone. Szczególnie, gdy mogą na tym cierpieć obywatele. Ustaliliśmy więc ograniczenia, które ich chronią i sprawa się rozwiązała. Myślę, że tu będzie podobnie – powiedział. Jak dodał, nie ulega wątpliwości, iż najskuteczniejszą metodą walki z patostreamingiem byłoby odcięcie finansowania. Zaznaczył jednak, że „trzeba jednak tak to zrobić, by nie wylać dziecka z kąpielą i nie zablokować mechanizmów rynkowych w sieci”.  Zagórski podkreślił, że „dlatego musimy działać w porozumieniu z właścicielami i administratorami serwisów, żeby oni sami blokowali albo przynajmniej zgłaszali takie zjawiska, które zresztą najpierw trzeba precyzyjnie zdefiniować. Wówczas będzie mógł zadziałać odpowiedni organ, np. UKE, policja czy sąd”.  Popularność patostreamów, które są specyficznie polskim zjawiskiem, budzi coraz większe zaniepokojenie zwłaszcza wśród instytucji zajmujących się młodzieżą i ochroną praw człowieka. Z badań przeprowadzonych przez NASK czy Fundację Dajemy Dzieciom Siłę we współpracy z Rzecznikiem Praw Obywatelskich wśród polskich nastolatków w wieku 13-15 lat wynika, że o patotreściach słyszało 84 proc. badanych. 37 proc. zadeklarowało, że oglądało tego typu nagrania (w tym 15 proc, – regularnie), a 43 proc. ma z nimi kontakt co najmniej raz w tygodniu. Autorzy badania wskazują, że niepokojąco wysoki jest odsetek osób (38 proc.), które zgadzają się z tym, że zamieszczanie takich nagrań w sieci to dobry sposób na zarabianie pieniędzy.",,
Wenezuela: Wojsko przejęło kontrolę nad elektrowniami,"Po awarii wenezuelskich elektrowni, która od 7 do 12 marca pogrążyła kraj w ciemnościach i którą prezydent Nicolas Maduro tłumaczy „cybersabotażem” ze strony USA, kontrolę nad 114 elektrowniami objęło na jego rozkaz wojsko.","„Rozpoczynają się ćwiczenia pod kryptonimem Akcja Integralna, mające na celu ochronę strategicznych systemów usług w kraju. Nie pozwolimy, aby wrogowie ojczyzny ponownie naruszyli spokój bohaterskiego narodu wenezuelskiego” – oświadczył Maduro na Twitterze.Argenis Chavez, brat zmarłego inicjatora rewolucji boliwariańskiej w Wenezueli, prezydenta Hugo Chaveza (1999-2013), poinformował, że wszędzie trwają obecnie prace konserwacyjne, mające zapobiec nowym awariom krajowego systemu energetycznego, w tym kontrole linii przesyłowych. Tezie Maduro, według której przyczyną wielkiej awarii systemu energetycznego był sabotaż ze strony opozycji politycznej inspirowanej i wspieranej przez Stany Zjednoczone, przeczy ekspertyza specjalistów z Centralnego Uniwersytetu Wenezueli. Według nich przyczyną awarii stało się przeciążenie linii przesyłowych oraz awaria w głównej wenezuelskiej elektrowni wodnej w Guri zbudowanej w latach 1963-86 i zaspokajającej 80 proc. potrzeb energetycznych kraju. Eksperci zwracają uwagę na chroniczne niedoinwestowanie elektrowni i bardzo zły stan infrastruktury. Zdaniem specjalistów nadciągające kłopoty od dawna sygnalizowały mniejsze awarie, ale rząd nie radzi sobie z tym problemem. Większość terytorium Wenezueli pozbawiona była prądu przez pięć dni. Od początku stycznia w kraju tym, pogrążonym w głębokim kryzysie politycznym i gospodarczym, trwa stan dwuwładzy. Na fali masowych wystąpień przeciwko Maduro lider opozycji Juan Guaido ogłosił się 23 stycznia tymczasowym prezydentem i uznał władzę Maduro za nielegalną. Wiele krajów, w tym USA i większość państw UE, uznało Guaido za prawowitego prezydenta.",,
Facebook pozwany w związku ze skandalem Cambridge Analytica,Prokurator generalny Dystryktu Kolumbii Karl Racine pozwał Facebook w związku ze skandalem Cambridge Analytica – poinformował „Washington Post”. Firma weszła w posiadanie danych wielu milionów użytkowników serwisu i wykorzystała je w kampanii wyborczej.,"Cambridge Analytica, firma zajmująca się konsultingiem politycznym, pozyskała dane kilkudziesięciu milionów użytkowników Facebooka; były one wykorzystywane do profilowania użytkowników pod kątem preferencji wyborczych i wpływania na ich polityczne decyzje – przypomina waszyngtoński dziennik.Pozew prokuratora generalnego Dystryktu Kolumbii (Waszyngtonu) to zapewne dopiero początek tego typu problemów, jakie czekają zarząd Facebooka, gdyż należy oczekiwać, że będzie on pozwany przez regulatorów rynku i inne instytucje federalne – pisze „WP”. Powołując się na rozmówcę, który zna szczegóły pozwu Racine'a, dziennik pisze, że może on zostać rozszerzony o dodatkowe zarzuty. „Facebook nie zdołał ochronić prywatności swych użytkowników i wprowadził ich w błąd w sprawie tego, kto miał dostęp do ich danych i w jaki sposób były one wykorzystywane” – napisał w oświadczeniu Racine. Prokurator wyjaśnił, że blisko połowa mieszkańców Dystryktu Kolumbii została narażona w ten sposób na zagrożenie płynące z udostępnienia ich danych. Facebook na razie nie skomentował doniesień „WP”; notowania jego akcji spadły w środę rano o 3,9 proc.",,
Hakerskie ataki na elektrownie w USA. Stała za nimi Rosja?,"Kilkanaście amerykańskich elektrowni zostało w maju i czerwcu zaatakowanych przez hakerów. Informacje na ten temat publikują media w Stanach Zjednoczonych, powołując się na anonimowe źródła w służbach wywiadowczych.","„New York Times“ dotarł do sprawozdania Departamentu Bezpieczeństwa, z którego wynika, że za tymi cyberprzestępstwami mogła stać Rosja. Według nowojorskiego dziennika, cyberatakom nadano drugi, czyli bardzo wysoki, stopień zagrożenia. Departament Bezpieczeństwa wspólnie z FBI podkreśliły, że nie zagrażały one bezpośrednio społeczeństwu.",,
Premier zadowolony z braku pozwu przeciw Polsce. „Jesteśmy otwarci na rozmowy”,"Premier Mateusz Morawiecki z zadowoleniem przyjął informację, że Komisja Europejska nie skierowała pozwu przeciwko Polsce za ustawę o Sądzie Najwyższym. W środę wiceszef Komisji Frans Timmermans zaproponował komisarzom skierowanie skargi, ale decyzja, wbrew oczekiwaniom i mimo zapowiedzi, nie zapadła.","Wiadomo, że doszło do dyskusji wśród komisarzy o sytuacji w naszym kraju. Choć żaden nie sprzeciwił się skierowaniu pozwu do Trybunału to decyzja nie została podjęta. Pojawiły się spekulacje, że Polska rozpoczęła zakulisowe rozmowy z Komisją. Pytany o to premier Morawiecki przyznał, że we wtorek w Bukareszcie rozmawiał z przewodniczącym Komisji Jean-Claude'em Junckerem i oferował wolę współpracy.– Pokazujemy, że jesteśmy otwarci na rozmowy, ja osobiście prowadziłem je od stycznia. W tym dialogu urodziło się szereg zmian, które wdrażaliśmy – mówił szef rządu. Dodał, że jego zdaniem w wielki krajach unijnych zrozumienie dla polskiej reformy wymiaru sprawiedliwości „jest dobre”. Premier nawiązał do wtorkowego wysłuchania Polski na unijnej radzie ministerialnej. Głos zabrali wówczas ministrowie z 12 krajów, większość pytała o zmiany w Sądzie Najwyższym i poparła Komisję. Bruksela zakwestionowała przepisy odsyłające część sędziów Sądu Najwyższego, także Pierwszą Prezes Małgorzatę Gersdorf, w stan spoczynku.",,
"„Jakaś p***a”, „zaje*** PiS”, czyli mało dyplomatyczny język byłego szefa MSZ","Radosław Sikorski po raz kolejny stał się bohaterem taśm. Szef MSZ w rządzie Donalda Tuska nie zostanie jednak zapamiętany jako człowiek używający dyplomatycznego języka. Znany jest z wielu niewybrednych słów, którymi opisywał polityków, dziennikarzy czy urzędników.","Portal tvp.info ujawnił kolejną taśmę z restauracji Amber Room, gdzie Radosław Sikorski wraz z Janem Kulczykiem rozmawiają o kontroli NIK w ambasadzie w USA. O państwowej urzędniczce ówczesny szef MSZ mówi: „biurwa”. – Jakaś p**da, wiesz, taka, zamiast ją dowartościować, przep*****lić jak trzeba, to dał jej jakieś biuro… – stwierdzał na taśmie Sikorski.W grudniu ub. roku Sikorski, będąc gościem Radia Zet, komentował swój wpis na Twitterze, gdzie byłą premier Beatę Szydło nazwał „wrednym babsztylem”. – Chodziło o to, że pani premier Beata Szydło z trybuny sejmowej zarzucała opozycji kradzież w postaci VAT, no i jest osobą, która doprowadziła do niesłusznego oskarżenia młodego człowieka o spowodowanie wypadku. To jest wredne zachowanie – tłumaczył się wówczas Sikorski.Chwilę później były szef polskiej dyplomacji pytany o to, czy mężczyźnie i dyplomacie wypada wyrażać się tak pod adresem kobiety, stwierdził, że „prezes Kaczyński jest wrednym dziadygą”.",,
Jarosław Kaczyński skierował wezwanie przedsądowe do Agory,"Prezes PiS Jarosław Kaczyński skierował wezwanie przedsądowe do Agory SA, w którym domaga się przeprosin za cykl artykułów poświęconych planom budowy w Warszawie dwóch wieżowców przez powiązaną ze środowiskiem PiS spółkę Srebrna – dowiedziała się PAP ze źródeł w PiS.","„Gazeta Wyborcza” opublikowała we wtorek stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna. Budowa miała być sfinansowana z kredytu udzielonego przez bank Pekao SA w wysokości do 300 mln euro, czyli ok. 1,3 mld zł - podała „GW”. W biurowcu miały się znaleźć m.in. apartamenty, hotel i siedziba fundacji Instytutu im. Lecha Kaczyńskiego. Z nagrania wynika – jak napisała gazeta – że projekt budowy został wstrzymany ze względu na nieprzychylność władz Warszawy i kampanię działacza miejskiego Jana Śpiewaka. „Jeśli nie wygramy wyborów, to nie zbudujemy wieżowca w Warszawie” – mówił cytowany przez „Wyborczą” Kaczyński w rozmowie z 27 lipca 2018 r. W związku z publikacjami na ten temat prezes PiS domaga się złożenia przez Agorę oświadczenia o treści: „Przepraszamy Pana Jarosława Kaczyńskiego za to, że w szeregu materiałów prasowych opublikowanych na łamach »Gazety Wyborczej« i portalu wyborcza.pl w dniach 29-30 stycznia 2019 r. zostały zaprezentowane bezprawne twierdzenia, w tym sugestie oraz relacje z wypowiedzi innych osób, że Jarosław Kaczyński popełnił, względnie mógł popełnić przestępstwa: płatnej protekcji, przekroczenia uprawnień posła w celu osiągnięcia korzyści majątkowej, oszustwa. Oświadczamy, że brak było podstaw do sformułowania takich twierdzeń i sugestii. Ubolewamy, że w wyniku tych nielegalnych działań naruszono dobre imię Pana Jarosława Kaczyńskiego. Agora S.A. – Wydawca Gazety wyborczej i portalu Wyborcza.pl”. Ponadto prezes PiS chce opublikowania przeprosin na łamach portalu wyborcza.pl w dziale „Kraj” oraz na łamach „Gazety Wyborczej” w dziale „Kraj” o treści: „Przepraszamy Pana Jarosława Kaczyńskiego za to, że w szeregu materiałów prasowych opublikowanych na łamach »Gazety Wyborczej« i portalu wyborcza.pl w dniach 29-30 stycznia 2019 r. doszło do upublicznienia przebiegu rozmów z udziałem Jarosława Kaczyńskiego, utrwalonych bez jego wiedzy i zgody. Ubolewamy, że dziennikarze dopuścili się w ten sposób nielegalnego pogwałcenia dobra osobistego Pana Jarosława Kaczyńskiego w postaci swobody komunikowania się. Agora S.A. – wydawca »Gazety Wyborczej«i portalu Wyborcza.pl”. Takie oświadczenie - zgodnie z żądaniem Kaczyńskiego – ma być opublikowane także bezpośrednio przy artykułach nt. budowy w Warszawie dwóch wieżowców przez spółkę Srebrna na portalu wyborcza.pl. Z kolei na łamach portalu gazeta.pl w dziale „Wiadomości – Polska” oraz na profilu gazeta.pl na portalu Twitter Kaczyński chce publikacji przeprosin o treści: „Przepraszamy Pana Jarosława Kaczyńskiego za to, że na profilu Gazeta.pl na portalu Twitter w dniu 29 stycznia 2019 r. oraz w materiale prasowym z tej daty na portalu Gazeta.pl została zaprezentowane nieprawdziwa i wprowadzająca w błąd wiadomość, że Jarosław Kaczyński jest podejrzany o popełnienie przestępstwa. Ubolewamy, że w wyniku tych nielegalnych działań naruszono dobre imię Pana Jarosława Kaczyńskiego. Agora S.A. – wydawca portalu Gazeta.pl”. Także i to oświadczenie – jak czytamy w wezwaniu przedsądowym – ma być opublikowane bezpośrednio przy artykułach nt. budowy w Warszawie dwóch wieżowców przez spółkę Srebrna na portalu wyborcza.pl. Prezes PiS oczekuje ponadto wpłacenia 30 tys. zł na rzecz Towarzystwa Opieki nad Zwierzętami w Polsce Schronisko dla Bezdomnych Zwierząt w Celestynowie. Wszystkie oświadczenia – jak czytamy w wezwaniu przedsądowym – mają zostać opublikowane do 7 lutego br. Ujawniona przez „Gazetę Wyborczą” rozmowa odbyła się 27 lipca 2018 r. w siedzibie PiS przy ul. Nowogrodzkiej w Warszawie. Wzięli w niej udział Jarosław Kaczyński, jego brat cioteczny Grzegorz Tomaszewski, austriacki biznesmen Gerald Birgfellner, powiązany rodzinnie z Tomaszewskim, i jego wspólniczka, pełniąca jednocześnie rolę tłumaczki. W nagranej rozmowie Birgfellner m.in. przekonuje Jarosława Kaczyńskiego, że „nie jest oszustem”, i przedstawia dokumenty potwierdzające wykonane przez niego prace. Prezes PiS potwierdza, że plan inwestycji został wstrzymany. „Wszystko wiem, przecież ja nie chcę nikogo oszukiwać. Ja wiem, że to wszystko było robione dla nas. Ja bym chciał zapłacić, tylko muszą być do tego podstawy w papierach. Gdyby do tych wszystkich opracowań, które tu są, były dołączone rachunki. Ile to kosztowało, znaczy, jaka firma za to bierze” – mówił Kaczyński cytowany przez „Wyborczą”. Prezes PiS proponuje też Austriakowi, aby wystąpił o zapłatę do sądu. – Według mnie to najprostsza droga, żeby tę sprawę załatwić. Ja wtedy będę mógł być może jakoś w tej sytuacji przekonać zarząd do tego, żeby poszli na ugodę (...). Jeżeli chodzi o mnie, to spokojnie mogę zeznać przed sądem, że tak, to było robione dla spółki Srebrna – mówi prezes PiS. Kaczyński odnosi się też w rozmowie do działań władz stolicy, które nie chcą wydać odpowiednich dokumentów umożliwiających budowę wieżowców. – Tamci nielegalnie nam to uniemożliwiają. I w związku z tym nie mamy innego wyjścia, jak to załatwić, ponieważ jesteśmy uczciwi i chcemy załatwić sprawy finansowe – podkreśla prezes PiS, nakłaniając Austriaka do złożenia pozwu przeciw Srebrnej. Kaczyński informuje też, że sam rozważa wystąpienie z pozwem przeciw stołecznemu ratuszowi i politykom PO, którzy „odgrażali się, że nigdy nie pozwolą” na budowę.",,
"Zwolnienie naczelnego „Faktu”, a nie rezygnacja. Słowa Millera rzucają nowe światło","Robert Feluś, były już redaktor naczelny „Faktu”, kilka dni po publikacji skandalicznej okładki dziennika o śmierci syna Leszka Millera poinformował, że złożył rezygnację. Okazuje się, że mogło chodzić o dyscyplinarne zwolnienie z pracy.","– Prezes (Axel Springer) odpowiedział, że bardzo współczuje i że trzymanie wysokiego poziomu nie tylko profesjonalnego, ale i etycznego to ich misja. Na co dowodem jest zwolnienie redaktora naczelnego – powiedział Leszek Miller w wywiadzie dla tygodnika „Wprost”, opowiadając o liście, który wysłał wydawnictwu po publikacji artykułu o jego zmarłym synu. Słowa polityka świadczą o tym, że Feluś nie odszedł „honorowo” po błędach redakcyjnych, lecz został zwolniony. Feluś miał „zrezygnować” kilka dni po publikacji. „Przyjmując rezygnację Pana Roberta Felusia, Zarząd Ringier Axel Springer Polska podkreślił, że wiarygodność i prawdziwość informacji jest dla Spółki równie ważna, co wrażliwość społeczna. Będąc jedną z największych firm medialnych w Polsce, jesteśmy świadomi naszej roli i misji, które chcemy nieprzerwanie pełnić” – pisała wówczas firma.",,
Ukraina: Zełenski pokonał Poroszenkę. Tymoszenko bez II tury,Wołodymyr Zełenski wygrał pierwszą turę wyborów prezydenckich na Ukrainie; w drugiej turze zmierzy się z ubiegającym się o reelekcję prezydentem Petrem Poroszenką – wynika ze danych uzyskanych na podstawie exit poll.,"Po podliczeniu danych zawartych w ponad 50 proc. protokołów z lokali wyborczych komik telewizyjny Wołodymyr Zełenski zdobył 30,2 proc. głosów w niedzielnych wyborach prezydenckich na Ukrainie, zaś ubiegający się o reelekcję prezydent Petro Poroszenko – 16,64 proc. Wyniki te podała w poniedziałek rano Centralna Komisja Wyborcza (CKW) w Kijowie. Zgodnie z wcześniejszymi sondażami exit polls Zełenski i Poroszenko spotkają się w drugiej turze wyborów 21 kwietnia. Według CKW trzecie miejsce zajęła w niedzielę była premier Julia Tymoszenko, którą poparło 13,08 proc. wyborców. Na czwartym znalazł się Jurij Bojko z prorosyjskiej partii Opozycyjna Platforma – Za Życie, na którego głosowało 11,53 proc. Na kolejnych pozycjach uplasowali się: były minister obrony Anatolij Hrycenko (7,11 proc.), były szef Służby Bezpieczeństwa Ukrainy Ihor Smieszko (5,93 proc.), lider Radykalnej Partii Ołeh Laszko (5,12 proc.), Ołeksandr Wiłkuł z Opozycyjnego Bloku (4,21 proc.) oraz reprezentant nacjonalistycznej Swobody Rusłan Koszułynski (1,66 proc.). Pozostali spośród 39 kandydatów, którzy startowali w wyborach, otrzymało mniej niż 1 proc. poparcia. Na podanie oficjalnych wyników wyborów prezydenta Ukrainy CKW ma czas do 10 kwietnia. Po ogłoszeniu wyników sondażowych Tymoszenko oświadczyła, że nie odzwierciedlają one prawdy o głosowaniu. – Exit poll nie odpowiadają rzeczywistości – powiedziała. Wcześniej deputowany partii Batkiwszczyna byłej premier, Serhij Sobolew powiedział, że według szacunków tego ugrupowania Zełenski otrzymał 27 proc., Tymoszenko 20,9 proc., a Poroszenko – 17,5 proc. głosów.  W sztabie Zełenskiego jego sukces przyjęto z entuzjazmem. – Jest to dopiero pierwszy krok ku wielkiemu zwycięstwu – powiedział sam kandydat dziękując wyborcom za poparcie.  41-letni aktor jest gwiazdą kabaretu telewizyjnego „Studia Kwartał-95”. Popularność przyniosła mu główna rola w serialu „Sługa Narodu” z 2015 roku. Showman gra w nim nauczyciela Wasyla Hołoborodkę, który nieoczekiwanie wygrywa wybory prezydenckie. Na fali popularności serialu w 2017 roku na Ukrainie zarejestrowano partię o nazwie Sługa Narodu. Decyzję o starcie w wyborach prezydenckich Zełenski ogłosił w ostatnią noc sylwestrową. Uczynił to w telewizji 1+1, której właścicielem jest skonfliktowany z władzami ukraińskimi miliarder Ihor Kołomojski. Telewizja ta nadała wystąpienie komika przed orędziem noworocznym prezydenta Poroszenki. Kołomojski uważa Poroszenkę za swojego wroga.   Urzędujący prezydent oświadczył, że jest przekonany, iż w drugiej turze wyborów prezydenckich jego ekipa obroni swój wynik. Poroszenko ocenił, że niedzielne głosowanie pokazało, iż jego rodacy nie dopuścili do realizacji „rosyjskiego scenariusza wyborów”. – Jestem wdzięczny tym, którzy nie pozostali dziś w domu, którzy niezależnie od tego na kogo głosowali, wnieśli wkład w wolny wybór ukraińskich obywateli. Pokazaliście, że jesteście wolnymi ludźmi, którzy kibicują przyszłości swojego kraju – podkreślił. Prezydent zaznaczył jednocześnie, że wybory były uczciwe. – Nie słyszeliśmy ani jednej informacji, które mogłyby wpłynąć na wyniki głosowania. Zdaliśmy egzamin z europejskości – powiedział Poroszenko.",,
Trump za węglem. Podpisał dekret o „niezależności energetycznej”,"Prezydent USA Donald Trump podpisał we wtorek dekret o tzw. „niezależności energetycznej”. Akt wycofuje regulacje Planu Czystej Energii, wprowadzonego przez poprzedniego prezydenta Baracka Obamę, który ograniczał emisję gazów cieplarnianych w elektrowniach węglowych.","Oprócz zniesienia ograniczeń dotyczących emisji gazów cieplarnianych w elektrowniach, dekret podpisany przez Trumpa likwiduje wprowadzone ponad rok temu moratorium na nowe dzierżawy ziem federalnych pod wydobycie węgla.Prezydent Obama dążył do ograniczenia spalania dwutlenku węgla, argumentując, że powoduje to globalne ocieplenie. Sprzeciwiały się mu stany rządzone przez Republikanów, które czerpały zyski z palenia ropy, węgla i gazu. Górnicy wracają do pracy? Trump podkreślił we wtorek, że należy pozbyć się regulacji ograniczających swobodę ekonomiczną stanów i pozwolić stanom decydować co jest dla nich najlepsze, a górnikom dać możliwość powrotu do pracy.Dodał, iż produkcja energii będzie się rozwijać i zwiększać, tworząc miejsca pracy także przy budowie infrastruktury i produkcji dóbr w myśl zasady, że zamiast importować produkty z zewnątrz, należy je wyprodukować w USA.Prezydent powiedział także, że inicjatywa ""niezależności energetycznej"" jest częścią wielostopniowego planu mającego na celu stworzenie miejsc pracy dla Amerykanów oraz odbudowanie bogactwa USA.Jak zaznaczył Trump, produkowana energia będzie tzw. czystą energią i federalna Agencja Ochrony Środowiska (EPA) dołoży wszelkich starań, aby dbać o środowisko.Dekret znosi m.in. pojęcie ""społecznego kosztu"" gazów cieplarnianych. Zapowiada też rewizję działań mających na celu zmniejszenie emisji metanu przy produkcji ropy naftowej i gazu ziemnego.Rozporządzenie zostało podpisane w obecności górników w siedzibie EPA.",,
Putin o polskim ambasadorze: Swołocz i antysemicka świnia,"Był swołoczą i  antysemicką świnią, nie można powiedzieć inaczej – stwierdził we wtorek w Moskwie prezydent Rosji Władimir Putin na kolegium Ministerstwa Obrony Rosji. Odniósł się ten sposób do postaci Józefa Lipskiego, ambasadora RP  w Berlinie w latach 30. XX w. Putin przekonywał, że tuż przed wojną dyplomata rozmawiał z Adolfem Hitlerem o możliwości wysłania europejskich Żydów do Afryki.","Podczas piątkowego spotkania liderów państw Eurazjatyckiej Unii Gospodarczej Putin zakomunikował, że pod koniec lat 30. „Führera owładnęła myśl, aby rozwiązać problem żydowski, wysyłając Żydów do kolonii w Afryce na pewną śmierć”. Dodał, że był to pierwszy krok do ludobójstwa. – Ambasador Polski uznał, że jeśli uda się tego dokonać, to Polacy postawią Hitlerowi piękny pomnik w Warszawie – powiedział, odnosząc się do postaci Józefa Lipskiego. We wtorek rosyjska agencja TASS poinformowała, że Putin określił polskiego dyplomatę mianem „swołoczy i antysemickiej świni”. Rosyjski prezydent stwierdził także, że Lipski „całkowicie zgadzał się z Hitlerem w jego poglądach antysemickich”. Komentujący wypowiedź Putina historyk Krzysztof Rak wskazał w rozmowie z Onetem, że Lipski rzeczywiście wspominał o postawieniu pomnika Hitlerowi, ale ważny jest tutaj kontekst historyczny. Jak podkreślił, rozmowa pomiędzy niemieckim przywódcą i polskim dyplomatą odbyła się w 1938 r., gdy o ludobójstwie Żydów nie było jeszcze mowy. – Widzimy nierozsądność wypowiedzi Lipskiego z perspektywy czasu, ale on wtedy nie mógł wiedzieć tego, co my wiemy dzisiaj o losach Żydów w czasie II wojny światowej – wyjaśnia Rak.",,
Niezależny rosyjski tygodnik zebrał 22 mln rubli na zapłacenie rekordowej grzywny,Niezależny rosyjski tygodnik „The New Times” zebrał pieniądze na zapłacenie nałożonej na niego grzywny w wysokości 22 mln rubli (ok. 325 tys. USD). Jest to najwyższa grzywna wymierzona jakiemukolwiek z mediów rosyjskich w historii.,"Redaktor naczelna tygodnika Jewgienija Albac poinformowała we wtorek, że udało się zgromadzić aż 25 mln rubli, czyli kwotę jeszcze wyższą niż wymierzona grzywna. Wcześniej Albac mówiła, że pismo nie zdoła samodzielnie zapłacić grzywny.  Albac wyjaśniła, że wsparcie w wysokości 1 mln rubli zaoferowała niezależna „Nowaja Gazieta”. Pozostałe środki zaczęły napływać, gdy szefowa redakcji po konsultacjach z prawnikami otworzyła rachunki bankowe w celu zbierania datków. Albac wystąpiła w talk-show niezależnej telewizji Dożd i wyjaśniła sytuację, w jakiej znalazł się tygodnik. Już następnego dnia na konta wpłynęło 5 mln rubli.  Jednocześnie „The New Times” odwołał się od decyzji o grzywnie i zamierza składać w razie potrzeby apelacje do sądów najwyższych instancji.  Sąd, nakładając na tygodnik grzywnę, powołał się na „niedostarczenie lub zbyt późne dostarczenie informacji o otrzymanych środkach finansowych”. Albac zapewniała, że pismo regularnie przedstawia informacje o środkach finansowych otrzymywanych ze źródeł zagranicznych.  Niemniej, początkowo nie uwzględniło sumy otrzymanej od Funduszu Wsparcia Wolnej Prasy. Ministerstwo sprawiedliwości Rosji uznało ten fundusz za organizację „pełniącą funkcje zagranicznego agenta”, choć finansują go głównie rosyjscy sponsorzy.",,
Nie żyje „Scooter”. Kocur miał 30 lat,"Według „Księgi rekordów Guinnessa” był najstarszym kotem na świecie, a przez długie życie zwiedził prawie wszystkie amerykańskie stany. Właśnie zmarł Scooter. Zwierzę miało 30 lat – donosi BBC News.","Syjamski kocur swoje 30. urodziny świętował 26 marca. Niedługo potem trafił do „Księgi rekordów Guinnessa”. Niestety właścicielka kota, Gail Floyd z Mansfield w Teksasie potwierdziła śmierć zwierzaka. Długowieczne zwierzęWedług miejscowego lekarza weterynarii, dr Tricii Latimer, wiek Scootera odpowiadał... 136 ludzkim latom. Według Floyd jej kocur żył tak długo, ponieważ cały czas był aktywny i jeździł z nią po USA. Razem odwiedzili 45 stanów. Do tego co drugi dzień Scooter dostawał świeżego kurczaka, którego mięso uwielbiał. Kot ponadto często siedział swojej pani na ramieniu, gdy ta szła na zakupy, a jego ulubioną zabawą było targanie jej włosów. #wieszwiecej | Polub nas",,
Zainfekował 100 tys. komputerów. Rosyjski haker przyznał się do winy,"Przestępstwa komputerowe, kradzież tożsamości, spisek i oszustwa – takie zarzuty postawiła amerykańska prokuratura rosyjskiemu hakerowi Piotrowi Lewaszowowi. 38-latek przyznał się do zarzucanych czynów przed federalnym w stanie Connecticut – poinformował Departament Sprawiedliwości USA.","Lewaszow jest oskarżony o zbudowanie botnetu Kelihos, ukrytej sieci wykorzystującej ponad 100 tys. komputerów zainfekowanych szkodliwym oprogramowaniem, za pośrednictwem której dopuszczano się cyberprzestępczości. Chodzi o rozsyłanie wirusów, kradzieży poufnych informacji, wymuszanie haraczu, włamania na konta poczty elektronicznej i masowe mnożenie spamu. Nielegalne praktyki, polegające też m.in. na finansowym szantażowaniu właścicieli komputerów, Rosjanin prowadził od co najmniej 10 lat.Prokuratura generalna USA twierdzi, że Lewaszow – znany już mediom ze swych działań spamerskich na rzecz Władimira Putina w trakcie wyborów prezydenckich w Federacji Rosyjskiej w 2012 r. – był zaangażowany w działania rosyjskich służb podczas kampanii prezydenckiej w Stanach Zjednoczonych w 2016 r. i brał aktywny udział w ingerencji w przebieg kampanii.Ekstradycja z HiszpaniiPochodzący z Sankt Petersburga informatyk został zatrzymany przez hiszpańską policję oraz agentów FBI w kwietniu 2017  r. w jednym z mieszkań w Barcelonie podczas urlopu, który spędzał z żoną i synem. Stany Zjednoczone złożyły do hiszpańskiego sądu wniosek o ekstradycję rosyjskiego informatyka. Pół roku później sąd w Madrycie przychylił się do wniosku strony amerykańskiej i w lutym bieżącego roku Lewaszow został przetransportowany z Hiszpanii do USA i doprowadzony przed sąd w stanie Connecticut.Lewaszow nie jest jedynym Rosjaninem zatrzymanym w stolicy Katalonii w związku z aktywnością hakerską. W styczniu 2017 r. na lotnisku El Prat został ujęty inny poszukiwany przez USA rosyjski informatyk Stanisław Lisow.Hiszpańskie media twierdziły, że rosyjscy hakerzy byli aktywni nie tylko podczas amerykańskiej kampanii wyborczej, ale również w okresie poprzedzającym referendum niepodległościowe w Katalonii. Pisały, że wiele stron online dotyczących plebiscytu, spośród 140 zamkniętych przez rząd w Madrycie, zostało ponownie uruchomionych na innych serwerach w Rosji lub w „krajach znajdujących się w orbicie wpływów Moskwy”.Amerykańskie służby specjalne oskarżają Rosję o ingerowanie w kampanię na korzyść Trumpa. Ten ostatni wielokrotnie odrzucał oskarżenia, jakoby jego sztab był w zmowie z Moskwą.",,
Prezydenci Polski i Izraela oddali hołd rtm. Witoldowi Pileckiemu,"Prezydenci Polski i Izraela Andrzej Duda i Reuwen Riwlin złożyli w poniedziałek w Oświęcimiu hołd rtm. Witoldowi Pileckiemu - oficerowi AK, dobrowolnemu więźniowi Auschwitz i autorowi raportów o Holokauście, który po wojnie został zamordowany przez komunistyczne władze.","Uroczystość miała miejsce na terenie Małopolskiej Uczelni Państwowej im. rtm. Witolda Pileckiego w Oświęcimiu, gdzie znajduje się pomnik rotmistrza. Prezydenci Polski i Izraela w ciszy i zadumie złożyli kwiaty przed monumentem, przy którym umieszczono flagi obu państw.  W ceremonii, która odbyła się w asyście honorowej Wojska Polskiego, udział wzięła także córka rotmistrza - Zofia Pilecka-Optułowicz; obaj prezydenci przywitali się z nią i zrobili pamiątkową fotografię. Przy pomniku był obecny również dyrektor Muzeum Żołnierzy Wyklętych i Więźniów Politycznych PRL Jacek Pawłowicz.   Rotmistrz Witold Pilecki we wrześniu 1940 r. dobrowolnie dał się wywieźć do obozu w Auschwitz, żeby zorganizować tam konspirację wojskową i zdobyć wiarygodne dane o zbrodniach popełnianych przez Niemców. Po II wojnie światowej, 25 maja 1948 r., zamordowały go komunistyczne władze.   Po oddaniu hołdu prezydenci Polski i Izraela udali się na rozmowy bilateralne, po których po godz. 12 zaplanowano oświadczenie dla mediów. 75. Rocznica wyzwolenia obozu Auschwitz-Birkenau  W poniedziałek mija 75 lat od oswobodzenia przez oddziały Armii Czerwonej niemieckiego nazistowskiego obozu Auschwitz-Birkenau, w którym Niemcy zamordowali ok. 1,1 mln kobiet, mężczyzn i dzieci. 90 proc. wszystkich ofiar stanowili Żydzi. Z tej okazji przy bramie głównej byłego obozu odbędą się uroczystości, w których weźmie udział ok. 200 byłych więźniów i ocalonych z Holokaustu, a także 60 delegacji reprezentujących państwa i organizacje międzynarodowe.",,
Papież Franciszek otrzymał Order Uśmiechu,"Papież Franciszek został uhonorowany Orderem Uśmiechu – odznaczeniem przyznawanym przez dzieci – poinformował rzecznik praw dziecka Marek Michalak, który jest Kanclerzem Międzynarodowej Kapituły Orderu Uśmiechu.","Ceremonia wręczenia odznaczenia odbyła się w środę podczas audiencji generalnej w Watykanie. Order Uśmiechu do papieskiej sutanny przypiął 9-letni Miłosz. Potem 14-letnia Julia przekazała Franciszkowi listy od polskich dzieci. – Bardzo lubię listy od dzieci – odpowiedział jej papież. Kapitułę podczas ceremonii reprezentowali rzecznik praw dziecka i ks. Piotr Sadkiewicz. Jak powiedział Michalak, Franciszek był wyraźnie wzruszony i zadowolony; mocno uściskał dzieci. Jak dodał, ceremonia wręczenia przez dzieci Orderu Uśmiechu Franciszkowi oficjalnie rozpoczęła obchody 50-lecia tego „najsłoneczniejszego z odznaczeń”, które potrwają do wiosny 2019 roku. Wnioski o order dla Franciszka złożyły dzieci, zbiorowo uczniowie jednej ze szkół podstawowych z oddziałami integracyjnymi w Głogowie oraz 11 dzieci indywidualnie. Uzasadniały, że papież jest otwarty na dzieci i zawsze można na niego liczyć.Papież Franciszek otrzymał wraz z orderem legitymację z numerem 1000. Jest drugim papieżem odznaczonym przez dzieci – przed nim Order Uśmiechu otrzymał Jan Paweł II.",,
Czeczenka uciekła z dziećmi z Danii do Polski. „Tutaj czujemy się bezpiecznie”,"Dziękuję polskim organom za pomoc i za okazaną życzliwość – powiedziała Zalina Adzjeva, Czeczenka, która z piątką dzieci uciekła z Danii do Polski. Kobieta zrobiła to, bo tamtejsze służby socjalne odebrały jej dzieci i umieściły w trzech rodzinach zastępczych.","– Cieszę się bardzo, że jesteśmy razem i rodzina nie została rozdzielona. Czujemy się w Polsce bardzo bezpiecznie – oznajmiła w piątek Zalina Adzjeva. Dodała, że bardzo dziękuje za okazaną przez Polskę pomoc.W tym tygodniu Sąd Rejonowy w Białej Podlaskiej orzekł, że piątka jej dzieci, które wywiozła z Danii do Polski, pozostanie pod opieką rodziców. – Po raz kolejny polski sąd utrzymał rodzinę w całości – powiedział podczas konferencji prasowej mec. Babken Khanzadyan, pełnomocnik rodziny Dombaevów.Jak dodał, czeczeńska rodzina żyła i pracowała w Danii od 7 lat i uzyskała status uchodźców. 38-letnia Zalina Adzjeva i jej mąż 39-letni Artur Dombaev wychowywali tam piątkę dzieci: 15-letniego Muslima, 14-letnią Elinę, 11-letniego Malika, 10-letniego Mansura i 3-letnią Sofię. Pod koniec 2017 r. między małżonkami doszło do konfliktu. Gdy matka wniosła o rozwód, losem rodziny zainteresowały się duńskie służby socjalne.W lipcu 2019 r. duński organ administracyjny do spraw dzieci i młodzieży (Borne-Ungeforvaltningen), nie pozbawiając rodziców władzy rodzicielskiej, postanowił całą piątkę ich dzieci umieścić w trzech odmiennych kulturowo rodzinach zastępczych, które mieszkały 300 kilometrów od domu państwa Dombaevów.– Ta decyzja nie została nawet rodzicom doręczona. Wówczas państwo Dombaev postanowili zabrać swoje dzieci i uciec z Danii do Czeczenii – mówił mec. Khanzadyan.Duńskie służby uznały je wtedy za  osoby zaginione i umieściły  ich dane w Systemie Informacyjnym Schengen; kobieta wraz synami i córkami została zatrzymana w lipcu przez Polską Straż Graniczną w Terespolu. Dzieci na mocy postanowienia sądu trafiły tymczasowo do rodziny zastępczej pod Terespolem. Pełnomocnik rodziny wniósł o zmianę tego postanowienia i przywrócenia pełnej władzy rodzicielskiej. Sąd Rejonowy w Białej Podlaskiej orzekł, że dzieci zostaną pod opieką rodziców. To nie pierwsza taka sprawa w Polsce. W kwietniu tego roku Denis Lisow, któremu szwedzkie służby socjalne odebrały trzy córki, zabrał je z muzułmańskiej rodziny zastępczej i uciekł z nimi do naszego kraju. Szwedzi oskarżyli Rosjanina o porwanie córek i wydali za nim Europejski Nakaz Aresztowania. Polski sąd nie zezwolił jednak na wydanie mężczyzny Szwecji. Ponadto orzekł, że córki powinny pozostać przy ojcu.Lisow tłumaczył polskim służbom, które go zatrzymały, że wywiózł córki ze Szwecji, gdyż w 2017 roku tamtejsza opieka socjalna odebrała mu je i przekazała do imigranckiej rodziny zastępczej. Stało się tak, gdy żona Lisowa zachorowała na schizofrenię. W Szwecji mógł się widywać z córkami raz w tygodniu przez sześć godzin.Po decyzji sądu Lisow wystąpił o azyl w Polsce, ale go nie otrzymał. Urząd do spraw Cudzoziemców uzasadnił swoją decyzję tym, że mężczyzna nie jest w kraju pochodzenia ścigany ani politycznie szykanowany. Na początku listopada Lisow wraz z córkami, w asyście swoich pełnomocników – mec. Babkena Khanzadyan i mec. Bartosza Lewandowskiego - poleciał do Rosji.",,
Miller i Oleksy „jedynkami” na listach SLD,"Byli premierzy Leszek Miller i Józef Oleksy zostali „jedynkami” na listach SLD w Gdyni i Nowym Sączu – poinformowała „Rzeczpospolita”. Nie jest tajemnicą, że walka o głosy w tych okręgach to wyzwanie dla lewicy.","– Leszek Miller i Józef Oleksy, dostaną na listach SLD najwyższe miejsca, jakie można sobie wyobrazić – mówił Grzegorz Napieralski po spotkaniu Zarządu. Szef SLD nie chciał jednak ujawnić, w jakich okręgach będą owe miejsca. „Rzeczpospolita” ustaliła tymczasem, że Miller ma szansę na pierwsze miejsce w Gdyni, a Oleksy w Nowym Sączu. Nazwiska byłych premierów miałyby pomóc Sojuszowi w walce o głosy w okręgach, w których nigdy nie miał on zbyt mocnej pozycji – czytamy w „Rzeczpospolitej”. Na Pomorzu zdominowanym przez partie, które wyrosły z Solidarności, Sojusz w poprzednich wyborach zanotował wynik poniżej średniej krajowej. Pojawił się więc pomysł, by gdyńską listę otwierał Leszek Miller, którego nie chciała łódzka organizacja.  Z kolei Nowy Sącz to bastion prawicy. Ostatni raz SLD zdobył tam mandat parlamentarny 10 lat temu. Józef Oleksy może wyemigrować na potrzeby kampanii do Nowego Sącza, bo w Siedlcach, gdzie zawsze startował, na pierwsze miejsce przygotowywana jest Stanisława Prządka. Decyzję podejmie Zarząd Krajowy, być może już w przyszłym tygodniu – pisze gazeta.",,
NHL: historyczny sukces. Mistrzowie w rytmie bluesa,"Jeszcze w styczniu byli najsłabszym zespołem NHL. Ich historia to dowód na to, jak piękny i nieprzewidywalny jest sport: minęło zaledwie pięć miesięcy, a hokeiści St. Louis Blues sięgnęli po pierwszy w historii klubu Puchar Stanleya. W siódmym, decydującym meczu finałów, pokonali na wyjeździe Boston Bruins (4:1).","Historia sukcesu Blues to historia Jordana Binningtona. Wybrany w trzeciej rundzie draftu w 2012 roku, od lat tułał się po rezerwach. Dostał jedną szansę, spisał się poprawnie, ale w notesach trenerów nie zaistniał. Ot, trzeci, może czwarty bramkarz, „na wszelki wypadek”. O rzuceniu hokeja nie myślał, ale coraz śmielej spoglądał w stronę Europy. Jeśli nie NHL, to może Rosja? Alternatywy nie zachwycały, marzył przecież – jak każdy Kanadyjczyk – o wspaniałej karierze i występach na wielkiej scenie. Robił co mógł, na tzw. farmie spisywał się więcej niż świetnie, licząc, że telefon w końcu zadzwoni… Ktoś testował jego cierpliwość. Połączenie nawiązano w grudniu zeszłego roku. Zespół z St. Louis spisywał się fatalnie, częściej przegrywał niż wygrywał, a jednym ze współwinnych takiego stanu rzeczy uznano podstawowego bramkarza, Jake’a Allena. Nikt przy zdrowych zmysłach nie wierzył, że ściągnięcie Binningtona doprowadzi do rewolucji, ale imano się wszelkich sposobów, by dać drużynie impuls. Gorzej być przecież nie mogło. Dostał szansę, gdy sięgnęli dnaPotrenował, popróbował, pokazał się trenerom, dwa razy wszedł z ławki. Tyle. Dopiero gdy Blues sięgnęli dna, mniej więcej na początku stycznia, 25-latek dostał szansę gry od pierwszej minuty. Efekty przeszły najśmielsze oczekiwania: 25 obronionych strzałów, żadnej wpuszczonej bramki, zwycięstwo 3:0 z Philadelphia Flyers. Craig Berube, szkoleniowiec zespołu z St. Louis, jeszcze przez kilka tygodni stosował na pozycji bramkarza rotację: raz wyjeżdżał Allen, raz Binnington. Pod koniec stycznia, gdy stało się jasne, kto w tym duecie jest lepszy, proporcje zmieniły się na korzyść 25-latka. Z nim na lodzie Blues zanotowali rekordową serię jedenastu zwycięstw, z nim zapewnili sobie też awans do fazy play-off. Niemożliwe, niespodziewane, piękne. Siódmy mecz finałów. Sporo mówiło się o doświadczeniu, o tym, że Blues nigdy nie zdobyli Pucharu Stanleya, a kibice w Bostonie wciąż pamiętają magiczny rok 2011. Właściwie wszystko miało pójść nie tak: wrogo nastawieni kibice w jednej z najgłośniejszych hal, tumult, presja, a w bramce 25-latek, który rozgrywa pierwszy pełny sezon w NHL. Nikt taki nigdy wcześniej nie sięgnął po mistrzostwo. „Presja”? Binnington nie zna tego słowa. Bronił jak nakręcony, strzał za strzałem, próba za próbą, skutecznie odbierając „Niedźwiadkom” radość z gry. Koledzy z ofensywy pomogli: strzelili w pierwszej tercji dwa gole (przy zaledwie trzech strzałach), Blues prowadzili 2:0.Tytuł MVP przegrał o włosObraz gry przez cały mecz był podobny: to Bruins atakowali, to Bruins częściej prowadzili krążek, ale cóż mogli zrobić, gdy bramki strzegł tak dysponowany Binnington? Wysokie zwycięstwo (4:1) nie oddaje przebiegu spotkania, ale doskonale ukazuje wkład Kanadyjczyka, który obronił aż 32 strzały (Tuukka Rask, jego vis-a-vis, zaledwie 16). Najbardziej wartościowym zawodnikiem finałów wybrano co prawda napastnika Ryana O’Reilly’ego, ale Binnington walkę o indywidualne trofeum przegrał z nim o włos. Czy ma to znaczenie? Pewnie nie. 25-latek ma jeszcze sporo czasu, by błyszczeć. Nikt już nie ma wątpliwości, że będzie to robił.",,
Spięcie między Ewą Kopacz a Sylwią Spurek. Prowadząca debatę: Wróg jest gdzie indziej,"Do spięcia pomiędzy Ewą Kopacz (PO) a Sylwią Spurek (Wiosna) doszło na Kongresie Kobiet. Kością niezgody okazała się m.in. konwencja antyprzemocowa. – Pamiętam dzisiejszego lidera Wiosny pana Biedronia (…), nie przypominam sobie jakiś szczególnych fajerwerków, jeśli chodzi o ustawy dotyczące prawa kobiet – oznajmiła była premier. Prowadząca debatę stwierdziła, że „wróg jest gdzie indziej” i nie należy się atakować.","– Jak przekonać takie polityczki, jak pani Ewa Kopacz, do naszej konstytucji kobiet, bo potrzebujemy tutaj ponadpartyjnego porozumienia – powiedziała Spurek i dodała, że „tak jak PiS próbował wycofać się z konwencji antyprzemocowej Rady Europy, tak żaden rząd – SLD, PO, PSL – nie wdrażał jej. Podkreśliła, że ma na myśli nakaz opuszczenia lokalu przez sprawcę przemocy w rodzinie. Zaznaczyła przy tym, że obecnie „odizolowanie sprawcy od ofiary trwa średnio w Polsce 153 dni”. Była premier słuchała wypowiedzi z dużym zdziwieniem.– 2008 rok i in vitro to nikt inny tylko Ewa Kopacz i Platforma Obywatelska, którą pani tutaj tak kilka razy wymieniła. Rok 2011, oczywiście konwencja antyprzemocowa w Stambule wyłożona do podpisania, ale kiedy została ratyfikowana ustawą w sejmie? W 2015, kiedy premierem była Ewa Kopacz. In vitro finansowane z budżetu państwa wtedy, kiedy premierem był Donald Tusk, a potem kontynuowany jako Ewa Kopacz – mówiła posłanka PO.",,
Wicepremier Gliński podpisał list intencyjny z Papieską Radą Kultury,List intencyjny o współpracy między polskim Ministerstwem Kultury i Dziedzictwa Narodowego a Papieską Radą Kultury podpisali w Rzymie wicepremier Piotr Gliński i przewodniczący Rady kardynał Gianfranco Ravasi.,"W liście intencyjnym, podpisanym w watykańskiej siedzibie Papieskiej Rady, strona polska i watykańska instytucja zadeklarowały m. in. współpracę w dziedzinie muzealnictwa, wspieranie wymiany specjalistów w sprawach dotyczących konserwacji i ochrony dziedzictwa, a także „realizowanie wspólnych projektów służących lepszemu poznaniu i wykorzystaniu polskich dóbr kultury w Stolicy Apostolskiej oraz dóbr kultury Kościoła katolickiego w Polsce”.Rzeczpospolita Polska i Stolica Apostolska postanowiły, że będą angażować się w konserwację i renowację miejsc historycznych, zabytków architektury oraz dzieł sztuki szczególnie ważnych dla tożsamości chrześcijańskiej Polski, także poza jej granicami.Obie strony zadeklarowały wspieranie organizacji spotkań pomiędzy wybitnymi przedstawicielami świata sztuki. W trakcie ceremonii kardynał Ravasi wyraził zadowolenie z podpisania listu i dodał, że zostało ono poprzedzone współpracą z polskim Kościołem. Jak wyjaśnił, jest to porozumienie, którego sednem jest sztuka jako dziedzictwo. W tekście – podkreślił – sygnatariusze nie ograniczają się do malarstwa czy rzeźby, ale obejmują „całokształt twórczości artystycznej”, w tym takie dziedziny jak muzyka, telewizja czy kino.Włączamy do naszego listu – mówił kardynał Ravasi – „dialog ze współczesnością”. Powołał się na ścisłe kontakty, jakie utrzymuje kierowana przez niego Rada z polskim reżyserem Krzysztofem Zanussim, a wśród kontaktów dykasterii wymienił także Sacroexpo w Kielcach.Kardynał Ravasi zauważył ponadto, że z Polską wiążą go szczególnie ścisłe relacje, ponieważ jest to kraj, w którym przetłumaczono największą liczbę jego książek – 50.Z kolei wicepremier Gliński mówił, że list jest trzecim oficjalnym dokumentem dotyczącym wzajemnych relacji między państwem polskim a Watykanem. Jak zaznaczył, dokument jest wyrazem wspólnego przekonania o znaczeniu kultury i faktu, że ma ona fundamenty chrześcijańskie. Powiedział też, że ważne jest podkreślanie, iż europejska kultura i sztuka, także współczesna, „wywodzi się z aksjologii chrześcijańskiej”. Minister kultury zauważył ponadto, że 95 proc. polskiego dziedzictwa ma charakter sakralny. Oświadczył, że obie strony podpisujące dokument otwarte są na „przemiany kultury współczesnej” i wyraził nadzieję, że dzięki temu listowi łatwiejsza będzie współpraca z Muzeami Watykańskimi przy organizacji wspólnych wystaw.Po uroczystości do sprawy tej nawiązał kardynał Ravasi, który zadeklarował gotowość udostępnienia stronie polskiej na taki właśnie cel budynku Palazzo della Cancelleria w Rzymie, należącego do Watykanu.List, jak się zauważa, został podpisany w roku obchodów stulecia przywrócenia stosunków dyplomatycznych między Polską a Stolicą Apostolską.W trakcie jednodniowej wizyty w Rzymie wicepremier Gliński będzie też przy grobie św. Jana Pawła II w bazylice watykańskiej. Odwiedzi następnie Papieski Uniwersytet św. Tomasza z Akwinu (Angelicum), gdzie zobaczy oryginały dokumentów studenckich Karola Wojtyły.",,
"Premier o wydarzeniach Czerwca '76: Pokazują, jak ważny jest protest człowieka prostego","– Niech wydarzenia tamtych lat pokazują, jak ważny jest protest poszczególnych ludzi, człowieka prostego, który był skrzywdzony – powiedział premier  podczas wtorkowych uroczystości z okazji 43. rocznicy radomskiego protestu robotniczego w czerwcu 1976 roku. Mateusz Morawiecki sparafrazował wiersz Czesława Miłosza „Który skrzywdziłeś”. Listy do uczestników uroczystości wystosowali prezydent Andrzej Duda oraz prezes Prawa i Sprawiedliwości Jarosław Kaczyński.","Premier stwierdził, że dzisiejsze „pokolenia nie są sobie w stanie wyobrazić, jak wszechogarniająca była władza komunistyczna” i jak wielką odwagą wykazali się protestujący w 1976 roku.  – To był etap walki o wolność, etap, który bardzo krwawo i w istotny sposób zaznaczył się na polskiej drodze do wolności –  powiedział. – Właśnie rodząca się wtedy solidarność, która cztery lata później wybuchła z wielką mocą, pokazywała międzyśrodowiskową zgodę i porozumienie w walce o wolność między robotnikami, inteligencją, chłopami, Kościołem – mówił szef rządu. – Coraz więcej grup społecznych budziło się do walki o wolną Polskę. Mimo bardzo brutalnych represji, stłumienia tych protestów, nic nie było w stanie zatrzymać polskiej walki o wolność – dodał. Premier dodał, że dziś, po latach, chce pochylić czoło przed bohaterstwem „wspaniałych Polaków tamtych lat”.  – Dziękuję wszystkim wspaniałym bohaterom, którzy przyczynili się do polskiej wolności. Dziękuję w imieniu dzisiejszych pokoleń młodych Polaków, którzy znają tamte wydarzenia z historii. Bez tamtej odwagi, bez determinacji nie byłoby dzisiejszej wolności – mówił Morawiecki. Prezydent Andrzej Duda, w liście skierowanym do uczestników obchodów napisał, że to, co wydarzyło się tu 43 lata temu i później, „jest i pozostanie ważną przestrogą”. „Jesteśmy bowiem narodem dumnym i odważnym, nigdy nie godziliśmy się na deptanie naszych aspiracji, odbieranie nam wolności i podmiotowości naszego niepodległego państwa, pokoju i bezpieczeństwa naszych bliskich” – podkreślił prezydent. Dodał, że nieprzewidzianym przez władze skutkiem Czerwca '76 było powstanie organizacji i zwartych środowisk opozycji demokratycznej, które później odegrały istotną rolę w zmaganiach o wolną Polskę oraz przy narodzinach Solidarności. W skierowanym do uczestników obchodów liście prezes PiS Jarosław Kaczyński przypomniał słowa ks. Romana Kotlarza, ofiary brutalnych represji władz PRL, który mówił, że człowiek pragnie nie tylko pieniędzy, chleba, mieszkania, lodówki, telewizora, samochodu, lecz że człowiek pragnie prawdy, sprawiedliwości, szacunku i wolności. Dodał, że według historyków, na ulicach Radomia 25 czerwca 1976 r. manifestowało ok. 20 tys. demonstrantów. „To był wielka siła, która choć uległa bezwzględnej przemocy, to miała w sobie ten mickiewiczowski, wewnętrzny ogień, dzięki któremu posiadła moc odradzania się i finalnego wywalczenia wolności” – wskazał Jarosław Kaczyński. Jednym z głównym elementów wtorkowych obchodów była msza św. w intencji bohaterów Czerwca '76. Po jej zakończeniu szef rządu, parlamentarzyści, przedstawiciele lokalnych władz i delegacje różnych organizacji i środowisk złożyli kwiaty przed kamieniem upamiętniającym robotniczy protest. Premier złożył również kwiaty pod pomnikiem Marii i Lecha Kaczyńskich.  „Którzy skrzywdziłeś” Wiersz,  którego pierwsza zwrotka brzmi: „Który skrzywdziłeś człowieka prostego /Śmiechem nad krzywdą jego wybuchając, / Gromadę błaznów koło siebie mając /Na pomieszanie dobrego i złego” kończy groźba: „Nie bądź bezpieczny. Poeta pamięta” i „Lepszy dla ciebie byłby świt zimowy / I sznur i gałąź pod ciężarem zgięta”. Czesław Miłosz napisał go w 1950 roku.",,
Napieralski uratował swoich ludzi,"Tomasz Kalita, Tomasz Kamiński, Jerzy Wenderlich, czyli ludzie Napieralskiego są nadal w grze – ujawnia „Polska The Times”. Według informatora gazety, Grzegorz Napieralski zawarł z Leszkiem Millerem
nieformalny pakt, który zapewnił najważniejszym współpracownikom byłego
przewodniczącego miejsce przy obecnym szefie Sojuszu.","Ma to być cena za namówienie ludzi w terenie, by poparli kandydaturę byłego premiera na szefa SLD w prawyborach. Tomasz Kalita został szefem doradców byłego premiera i pracuje na zapleczupartii. Leszek Aleksandrzak również doradza Leszkowi Millerowi. JerzyWenderlich, także postrzegany jako człowiek Grzegorza Napieralskiego, został przez Leszka Millera nominowany na wicemarszałka Sejmu. Kolejną osobą, która sympatyzowała z Grzegorzem Napieralskim, a dziś błyszczy w Sojuszu jest Dariusz Joński. Młody polityk został rzecznikiem prasowym SLD, a wcześniej w czasie kampanii parlamentarnej był mocno promowany przez byłego przewodniczącego. Został jedynką na liście do Sejmu w Łodzi. O to miejsce starał się pierwotnie Leszek Miller. Sam Grzegorz Napieralski podobno nie zabiega o żadne miejsce w partii. Coprawda w Sojuszu głośno od spekulacji, że mógłby zostać sekretarzem generalnym lub wiceszefem, ale – według gazety – sam Napieralski zamierza przeczekać w spokoju i cieniu kolejne dwa lata w partii.",,
80 lat temu Niemcy przystąpili do egzekucji polskich elit w Wielkopolsce,20 października 1939 r. Niemcy przeprowadzili w Wielkopolsce pierwsze masowe egzekucje polskiej inteligencji i warstwy przywódczej. Zbrodnie odbywały się w ramach planowanej od miesięcy akcji pod kryptonimem „operacja Tannenberg”.,"Zarys „operacji Tannenberg” pojawił się już w maju 1939 r. wraz z powołaniem w Głównym Urzędzie SD Reichsführera SS Heinricha Himmlera komórki Zentralstelle II/P (Polen). Zadaniem tej wydzielonej jednostki było sporządzenie list proskrypcyjnych Polaków, których działalność uważano za szczególnie niebezpieczną dla interesów III Rzeszy. Do jesieni przygotowane spisy liczyły ponad 60 tys. nazwisk. Latem 1939 r. utworzono specjalne grupy operacyjne policji bezpieczeństwa Einsatzgruppe, które podczas wojny miały działać przy każdej armii sił lądowych. Ich główne zadanie polegało na zapewnieniu bezpieczeństwa na tyłach Wehrmachtu, jak również brutalnej pacyfikacji zajętych terytoriów. Wobec Wielkopolski, która została uznana przez Niemców za integralną część Rzeszy prowadzono akcję odwetową. „Pamiętając (...) o zachowaniu Wielkopolan przed dwudziestoma laty, kiedy patriotyzm nakazał im chwycić za broń i walczyć o polskość, założono, że jedyną metodą pozwalającą opanować tę ziemię jest masowa eksterminacja jej ludności” – pisze Magdalena Sierocińska z poznańskiego oddziału Instytutu Pamięci Narodowej. Do działań na tym terenie Niemcy wyznaczyli utworzoną 12 września 1939 r. Einsatzgruppe VI pod dowództwem SS-Oberführera Ericha Naummana. Zgodnie z rozkazem Reinharda Heydricha, szefa Głównego Urzędu Bezpieczeństwa Rzeszy, eksterminacja polskiej warstwy kierowniczej miała zostać zakończona do 1 listopada 1939 r. Wytyczne te przedstawił 14 października 1939 r. na specjalnej konferencji w Berlinie, na której obecny był m.in. Arthur Greiser, późniejszy namiestnik Kraju Warty. Greiser, któremu Einsatzgruppe VI była podporządkowana bezpośrednio, tak przedstawiał swoje zbrodnicze plany wobec mieszkańców Wielkopolski:  „Nie po to mnie tu przysłał Führer, abym teraz głaskał w jedwabnych rękawiczkach kilku niemieckich proboszczów, którzy tu wytrzymali próbę, lecz abym wytępił naród polski, po to, by dzięki temu mógł żyć naród niemiecki”. Propagandowy grunt pod „operację Tannenberg” zaczęto urabiać już w połowie września 1939 r. Na łamach niemieckich gazet informowano wtedy o rozstrzeliwaniu dywersantów, którzy „zmarli dla wielkich Niemiec”, a politycy w swoich oficjalnych wystąpieniach oskarżali  Polaków o masowe mordowanie Niemców. Pierwsze aresztowania w Wielkopolsce rozpoczęły się 18 października 1939 r. W przypadku, gdy osoba z listy proskrypcyjnej była nieobecna, w jej miejsce żandarmeria aresztowała kogoś innego.  Dwa dni później rozpoczęły się masowe egzekucje w 14 miejscowościach.  Dla zachowania pozorów Niemcy zwoływali sądy doraźne, które zarządzały kary śmierci dla wskazanych osób. Okupanci zadbali także o to, aby rozstrzeliwania odbywały się na oczach pozostałych przy życiu Polaków. Jak pisze Sierocińska, „wydano zarządzenia, na mocy których wyznaczonego dnia na miejscu egzekucji stawić się mieli wszyscy mężczyźni z danej miejscowości”. Wcześniej natomiast wybrani Polacy mieli wykopać groby dla przyszłych ofiar. W trakcie trwającego trzy dni terroru zabito w Wielkopolsce 275 przedstawicieli elit. Cała „operacja Tannenberg”, prowadzona na zachodzie II Rzeczypospolitej od 1 września do 25 października 1939 r., doprowadziła natomiast do śmierci ponad 20 tys. Polaków. Wyniszczanie warstw przywódczych  stanowiło wstęp do kolejnych  zbrodni, które w przekonaniu Adolfa Hitlera i jego zwolenników miały zapewnić pełną kontrolę nad okupowanymi terenami.      W trakcie pisania korzystałem m.in. z pracy Magdaleny Sierocińskiej: Trzy dni terroru. Pierwsze planowe masowe egzekucje w Wielkopolsce.",,
„Nieodróżnianie smogu od klimatu dyskwalifikuje Schetynę jako lidera”,"Nie jesteśmy zaskoczeni tym, że lider PO Grzegorz Schetyna „rżnie głupa”; Platforma ma zły program energetyczny i nie walczy z kryzysem klimatycznym – ocenił w środę dyrektor Greenpeace Polska Bohdan Pekacki. Jego zdaniem „nieodróżnianie smogu od klimatu dyskwalifikuje Schetynę jako lidera”.","Przedstawiciele Greenpeace Polska odnieśli się do słów lidera PO, który wypowiedział się w środę w TOK FM na temat wtorkowej akcji Greenpeace. Działacze zasłonili siedziby Prawa i Sprawiedliwości oraz Platformy Obywatelskiej czarnymi transparentami z napisem: „Polska bez węgla 2030”. Organizacja protestuje przeciw „ignorowaniu kryzysu klimatycznego przez największe polskie partie”.Nawiązując do hasła „Polska bez węgla 2030”, Schetyna zaznaczył, że do 2030 r. PO chce, aby nie trzeba było ogrzewać domów i – jak mówił – „całej tej konstrukcji, która dzisiaj tak naprawdę produkuje smog”. – To zrobimy, to jest nasze zobowiązanie przedwyborcze – zadeklarował.– Natomiast jest pytanie, jak przestawić elektrownie, które dzisiaj funkcjonują na węglu – dodał. Do słów Schetyny odnieśli się przedstawiciele Greenpeace Polska. „»Koledzy i koleżanki« z GP (Greenpeace) są co najwyżej zaskoczeni tym, że @SchetynadlaPO tak konsekwentnie udaje, że nie rozumie, na czym polega kryzys klimatyczny i co z tym powinni zrobić rządzący. Domy w Polsce spalają 4x mniej węgla niż jedna elektrownia Bełchatów” – napisali na Twitterze.Z kolei dyrektor Greenpeace Polska ocenił słowa lidera PO jako „ordynarne kłamstwa”. „Nie jesteśmy niczym zaskoczeni, a zwłaszcza tym że Grzegorz Schetyna rżnie głupa. Platforma ma zły program energetyczny i nie walczy z kryzysem klimatycznym. A nieodróżnianie smogu od klimatu dyskwalifikuje Schetynę jako lidera” – napisał na Twitterze.Organizatorzy akcji z Greenpeace uważają, że PiS i PO pominęły kwestie ochrony klimatu w swoich programach wyborczych i nie zaproponowały daty odejścia Polski od węgla. We wtorkowym komunikacie działacze Greenpeace wskazali, że protest odbywa się dzień po tym, gdy podczas Europejskiego Kongresu Gospodarczego dyskutowany był rządowy projekt Polityki Energetycznej Polski, który zakłada, że do 2030 r. ilość spalanego w naszym kraju węgla utrzyma się na niemal niezmienionym poziomie.",,
Haiti w ogniu. Jest apel ONZ,"Zastępca sekretarza generalnego ONZ ds. operacji pokojowych Jean-Pierre Lacroix zaapelował do stron konfliktu na Haiti o zaprzestanie przemocy. Zapewnił, że mimo zakończenia działalności misji MINUJUSTH, wsparcie Narodów Zjednoczonych dla Haiti nie ustanie.","Wtorkowe wystąpienie Lacroix na forum Rady Bezpieczeństwa zbiegło się z zamknięciem na Haiti Misji Wspierania Wymiaru Sprawiedliwości ONZ (MINUJUSTH). Lacroix przedstawiał jej osiągnięcia, jak też dokonania Misji Stabilizacyjnej ONZ na Haiti (MINUSTAH), która zakończyła działalność w 2017 roku.Według zastępcy sekretarza generalnego ONZ obydwie misje przyczyniły się m.in. do wzmocnienia przestrzegania praw człowieka i skuteczniejszego egzekwowania odpowiedzialności sprawców naruszeń prawa. Zapewnił, że ONZ wciąż będzie udzielać Haiti pomocy. Posłuży temu otwarcie Zintegrowanego Biura Narodów Zjednoczonych na Haiti (BINUH). – Kraj stoi w obliczu poważnego kryzysu politycznego związanego z wyzwaniami społeczno-ekonomicznymi – podkreślił Lacroix. Wskazał na utrzymującą się przemoc i pogarszanie się stanu bezpieczeństwa. Zauważył, że co najmniej 30 osób zginęło podczas protestów między 15 września a 9 października, w tym 15 zostało zabitych przez policję. Jak przypomniał, czwarty rząd prezydenta Jovenela Moise'a nie otrzymał akceptacji parlamentu. – Ponieważ wybory parlamentarne nie mogą się odbyć z powodu obecnego impasu politycznego, na początku przyszłego roku, gdy skończy się mandat członków izby niższej i co najmniej jednej trzeciej Senatu, może się wytworzyć próżnia instytucjonalna – ostrzegł.Zauważył, że opozycja postrzega wezwanie prezydenta do dialogu narodowego i utworzenia rządu jedności jako „zbyt skromne i zbyt późne”. Niektóre ugrupowania gotowe są posłużyć się dla celów politycznych przemocą, a atmosfera niepewności utrudnia dostarczanie pomocy humanitarnej.",,
Michał Dworczyk: Tryb prac nad projektem ws. matur wynika z ekstraordynaryjnej sytuacji,"Tryb procedowania projektu dotyczącego matur jest ekstraordynaryjny, bo sytuacja jest ekstraordynaryjna; kto by się spodziewał, że część związkowców weźmie uczniów klas maturalnych na zakładników - powiedział w czwartek szef kancelarii premiera Michał Dworczyk.","Dworczyk komentował na konferencji prasowej w Sejmie bardzo szybkie tempo prac legislacyjnych nad projektem nowelizacji ustawy oświatowej, który zakłada, że dyrektorzy szkół będą mieli prawo do dopuszczenia uczniów do matury. Szef KPRM podkreślił, że prace nad projektem odbywają sie zgodnie z obowiązującym prawem.– Rzeczywiście, jest to tryb ekstraordynaryjny, bo sytuacja jest ekstraordynaryjna. Kto mógł przewidzieć, że część związkowców i - w moim przekonaniu – dosyć cynicznie wykorzystanych przez nich nauczycieli, weźmie uczniów klas maturalnych na zakładników i doprowadzi do sytuacji, gdzie nie mamy pewności, że matury się odbędą. Stąd decyzja premiera Morawieckiego, że trzeba ten stan niepewności przeciąć i zmienić prawo w taki sposób, żeby matury mogły się odbyć – tłumaczył.Szef kancelarii premiera – dzień przed rozpoczęciem obrad oświatowego okrągłego stołu – mówił, że tylko dialog może doprowadzić do rozwiązań możliwych do zaakceptowania przez wszystkie strony i do udźwignięcia przez budżet państwa. – Jutro ważny dzień, rozpoczniemy poważną dyskusję o kolejnym etapie reformy systemu edukacji. Musimy wypracować założenia do tego kolejnego etapu reformy, musimy to zrobić w jak najszerszym konsensusie – dodał.Przy okrągłym stole – jak mówił szef kancelarii premiera – zasiądą związkowcy, nauczyciele, rodzice, samorządowcy. – Spotkamy się w reprezentatywnym gronie tych wszystkich środowisk, które na temat oświaty powinny dyskutować – mówił Dworczyk. – Namawiam do tego, żebyśmy odłożyli emocje i podziały polityczne na bok, żebyśmy spotkali się i rozpoczęli dialog jutro przy okrągłym stole – dodał. Zaproszenie dla ZNPDworczyk polemizował też z deklaracjami medialnymi polityków PO, że nie wezmą udziału w spotkaniu okrągłego stołu oraz z czwartkową wypowiedzią wiceprzewodniczącego ZNP Krzysztofa Baszczyńskiego dla TOK FM, który twierdzi, że jego związek nie otrzymał zaproszenia na posiedzenie okrągłego stołu.Szef KPRM zaprezentował skan zaproszenia, które kancelaria wystosowała w zeszłym tygodniu do szefa ZNP Sławomira Broniarza oraz kopię pisma, które 16 kwietnia do KPRM wysłał szef klubu PO-KO Sławomir Neumann. W piśmie - według Dworczyka - było „potwierdzenie, że Platforma Obywatelska weźmie udział w obradach okrągłego stołu”. Dworczyk dodał, że chęć uczestnictwa w debacie zgłaszał też 10 kwietnia Sławomir Broniarz.– Chciałbym zaapelować do tej centrali związkowej (ZNP - PAP) oraz wszystkich innych o to, żebyśmy jutro o godz. 12 spotkali się w salach konferencyjnych Stadionu Narodowego i rozpoczęli dialog – podkreślił szef KPRM.",,
„Ta opera mydlana powinna się zakończyć”,"– Mamy do czynienia ze spektaklem medialnym, który obudowuje nową, szkodliwą inicjatywę polityczną – skomentował działania europarlamentarzystów wydalonych z PiS  Mariusz Błaszczak, który był gościem TVP Info. Szef klubu Prawa i Sprawiedliwości dodał, że nie wróży powodzenia tej inicjatywie. – Uważam, że skończy się porażką – oznajmił.","–  Mam wrażenie , że mamy do czynienia z nowym pomysłem politycznym. To nie przypadek, że doświadczeni politycy decydują się na taki spektakl medialny  – stwierdził Mariusz Błaszczak, który był gościem TVP Info.  –  Ja nie wróżę powodzenia tej inicjatywie politycznej. Uważam, że skończy się porażką, tak jak skończyła się porażką cała kariera PJN – dodał przewodniczący klubu PiS. – To źle wpływa na scenę polityczną, bo daje pewne fory panu premierowi Tuskowi, bo nie mówimy o wirtualnym budżecie, czy o tym że nie ma premiera, tylko o tym spektaklu –  dodał. Pytany o przyczyny wydalenia europosłów z PiS, do których Zbigniew Ziobro zaliczył m. in. brak chęci dialogu ze strony Jarosława Kaczyńskiego, skutkujący wystąpieniami Kurskiego, Cymańskiego i Ziobry w mediach, Błaszczak odpowiedział: – To nie jest przypadek. Tu mamy do czynienia ze spektaklem medialnym, który obudowuje nową, szkodliwą inicjatywę polityczną. –  Nie wiem czy zagrały tu ambicje, czy jeszcze jakieś inne względy, ale to do niczego dobrego nie prowadzi – mówił szef klubu Prawa i Sprawiedliwości. –  W latach 90-tych, kiedy prawica była rozdrobniona zyskiwało na tym SLD, dziś zyska na tym premier Donald Tusk – kontynuował. –  Ludzie Prawa i Sprawiedliwości to osoby, które chcą realizować swoje ambicje i chcą realizować nasz program i nie będą uczestniczyli w pomyśle, który jest skazany na porażkę – przekonywał Błaszczak. Błaszczak zasugerował również, że powrót eurodeputowanych do partii jest raczej mało realny. –  Dwa razy była wyciągnięta ręka do Zbigniewa Ziobry i jego kolegów – oświadczył. – Ta opera mydlana powinna się zakończyć. To do niczego dobrego nie prowadzi – dodał. Na zakończenie Mariusz Błaszczak zaapelował: –  Walczmy z kryzysem, a nie z PiS-em.",,
Komentarze po wizycie Andrzeja Dudy w Brukseli w wieczornych programach TVP Info,"W poniedziałek gośćmi wieczornych programów w TVP Info będą: Beata Mazurek z PiS i Marcin Kierwiński z PO („Po przecinku, godz. 18.27); Jan Maria Jackowski z LPR i Andrzej Halicki z PO („Dziś wieczorem”, godz. 19.53). Zapraszamy również na program „Minęła dwudziesta” o godz. 20.10.","Gośćmi „Minęła dwudziesta” będą:– Maria Przełomiec, „Studio Wschód”, TVP – Agata Czarnacka, „Lewica 24” – Grzegorz Kostrzewa-Zorbas, politolog, ekspert ds.międzynarodowych, „wSieci”– dr Rafał Brzeski, pisarz, publicysta– prof.Wojciech Łukowski, socjolog, UW, SWPS.Goście ocenią dziś wizytę prezydenta Andrzeja Dudy w Brukseli i jego spotkanie z Donaldem Tuskiem. Porozmawiają również o planowanej na wtorek debacie w PE z udziałem premier Beaty Szydło.",,
Premier: Sytuacja na Wiśle w Sandomierzu jest stabilna,"Sytuacja na Wiśle w Sandomierzu jest stabilna. Stan alarmowy jest przekroczony o ponad metr, jednak obecnie nie zagraża wylaniem – napisał w niedzielę na Twitterze premier Mateusz Morawiecki.","„Sytuacja na Wiśle w Sandomierzu jest stabilna. Stan alarmowy jest przekroczony o ponad metr, jednak obecnie nie zagraża wylaniem. Służby pracowały całą noc nad zabezpieczaniem przecieków. W Oblekoniu wał przestał się osuwać, po obniżeniu poziomu wody będzie budowany wał opaskowy” – wskazał premier w niedzielnym wpisie na Twitterze.W woj. świętokrzyskim w związku z intensywnymi opadami deszczu obowiązuje 11 alarmów i 14 pogotowi przeciwpowodziowych. Służby przygotowują się do nadejścia fali wezbraniowej na Wiśle, która przekroczyła stany alarmowe na wszystkich wodowskazach.Z informacji z Wojewódzkiego Stanowiska Koordynacji Ratownictwa Komendy Wojewódzkiej Państwowej Straży Pożarnej w Kielcach wynika, że minionej nocy strażacy odnotowali kilka nowych zdarzeń – m.in. w powiecie opatowskim, gdzie poprawiano przesiąkający wał. Ponadto służby kontrolują pozostałe wały przeciwpowodziowe, m.in. w Zawichoście i Sandomierzu.Według prognoz synoptyków w woj. świętokrzyskim w niedzielę koło południa mogą pojawić się gwałtowne burze i przelotne opady. W całym regionie temperatura przekroczy 20 st. Celsjusza.",,
Rosja zapewnia: Nord Stream 2 nie jest wymierzony przeciw Polsce,Budowa  Nord Stream 2 nie jest wymierzona przeciwko Polsce ani żadnemu innemu państwu – zapewniło rosyjskie MSZ. Gazociąg w zamyśle Gazpromu ma pomóc rosyjskiemu koncernowi w zaprzestaniu tranzytu gazu do UE przez Ukrainę.,"O planach budowy dwóch nitek gazociągu od wybrzeża Rosji przez Morze Bałtyckie do wybrzeża Niemiec Gazprom poinformował w czerwcu. Dał wówczas do zrozumienia, że faktycznie chodzi o ułożenie dwóch nowych nitek magistrali Nord Stream (Gazociąg Północny), którą od 2011 roku gaz z Rosji po dnie Bałtyku płynie bezpośrednio do Niemiec.– W Rosji nie przedsiębierzemy niczego przeciw Polsce czy jakiemuś innemu państwu. Zapewniam, że tak jest. Nie sposób żyć obawami i fobiami. Istnieje coś takiego, jak konstruktywna współpraca, więc współdziałajmy – oświadczyła rzeczniczka MSZ Maria Zacharowa.   Była to jej odpowiedź na pytanie przedstawicieli polskich mediów w związku z obawami Warszawy z powodu budowy nowej nitki gazociągu Nord Stream – piszą rosyjskie media.  Sprzeciw Ukrainy, Polski…  Nord Stream 2 ma pomóc Rosji w zaprzestaniu tranzytu gazu do Unii Europejskiej przez Ukrainę, co koncern chce uczynić do 2020 roku. W 2014 roku Gazprom przesłał przez ten kraj 62 mld metrów sześc. surowca. Ukraina sprzeciwiła się już budowie Nord Streamu 2. Przeciwko tej inwestycji wystąpiły też inne kraje, w tym Polska, Słowacja, Litwa i Łotwa. Komisja Europejska zapowiedziała na początku października, że dokona rygorystycznej oceny planów rozbudowy gazociągu Nord Stream, który będzie musiał być w 100 procentach zgodny z unijnymi przepisami.",,
Konsolidacji lewicy ciąg dalszy,"Szef SLD Leszek Miller zapowiedział, że Sojusz  razem z Ruchem Palikota  weźmie udział w manifestacji pierwszomajowej. Podkreślił przy tym, że będzie to „manifestacja ludzi pracy, a nie kongres”.","Zorganizowanie 1 maja kongresu środowisk lewicowych zapowiadał Janusz Palikot.Leszek Miller po spotkaniu z byłym prezydentem Aleksandrem Kwaśniewskim deklarował wolę współpracy z Ruchem Palikota.  – Będziemy współpracować, jesteśmy na to otwarci, ale musimy jednocześnie wzmacniać naszą tożsamość – polityczną i organizacyjną –  oświadczył.   Jak wyjaśnił, może współpracować z Januszem Palikotem, m.in. popierając wspólne projekty ustaw lub zajmując wspólne stanowiska wobec projektów rządowych; wyrazem takiej współpracy może być tez udział w manifestacji 1-majowej.  – Będziemy to razem robić, ale to będzie manifestacja w obronie ludzi pracy, a nie kongres – zaznaczył szef Sojuszu. Zdaniem  Millera, gdyby udało się stworzyć jedną listę środowisk lewicowych w wyborach do Parlamentu Europejskiego „to byłoby świetnie”.  – Wynik byłby bardzo przyzwoity, więc trzeba do tego zmierzać – uważa przewodniczący Sojuszu.   – Potrzebny jest i dialog, i współpraca, i będziemy to kontynuować – zapowiedział natomiast Kwaśniewski, który dzień wcześniej spotkał się też z politykami Ruchu Palikota. Zdaniem b. prezydenta, 2012 rok, kiedy nie będzie żadnej kampanii wyborczej, „jest dobrym czasem, by na lewicy było jak najwięcej rozmów, jak najwięcej współpracy i podjęcia wysiłku konsolidacji”.   – Zjednoczenie to za mocne słowo. To nie jest słowo na rok 2012, a dialog i współpraca – tak – dodał Kwaśniewski.   W jego ocenie jednak, na wspólny kongres jest za wcześnie i „żadna ze stron nie jest jeszcze do tego przygotowana”. Powtórzył, że celem współpracy SLD i Ruchu Palikota powinny być wspólne listy w wyborach do Parlamentu Europejskiego, ponieważ – jak mówił – „wtedy te listy mają szansę”.   – I będziemy mieć reprezentację godną polskiej lewicy – powiedział b. prezydent.   Kwaśniewski uważa, że Ruch Palikota jest na razie w takiej sytuacji jak SLD 20 lat temu.  – Muszą mieć czas na wypracowanie swojego stanowiska – podkreślił. Zaznaczył też, że „przywództwo Janusza Palikota w tym gronie jest niekwestionowane”.   – Od niego bardzo dużo zależy i jeśli będzie wykonywał pracę w takim tempie jak do tej pory, spotykając się z różnymi ludźmi, to bym w najmniejszym stopniu ich nie lekceważył – dodał. Kwaśniewski nie wykluczył ponadto wspólnego spotkania z Palikotem i Millerem.   Z kolei wiceszefowa SLD Katarzyna Piekarska – która również uczestniczyła w środowym spotkaniu – powiedziała potem dziennikarzom, że boi się tego, iż „trzech panów zrobi nowy projekt polityczny”.  – To powinno następować od dołu – podkreśliła.",,
Franciszek mówi o Katowicach. „To może być kamień milowy”,Konferencja klimatyczna COP24 w Katowicach może być „kamieniem milowym” na drodze wyznaczonej przez porozumienie zawarte w Paryżu w 2015 r. – powiedział Franciszek. Papież zaapelował do rządów o uszanowanie wziętych na siebie zobowiązań.,"Franciszek wygłosił przemówienie do uczestników zorganizowanej w Watykanie konferencji pod hasłem „Uratować nasz wspólny dom i przyszłość życia na Ziemi” z okazji trzeciej rocznicy publikacji jego ekologicznej encykliki „Laudato sí”. Na obrady przybyli m.in. minister przedsiębiorczości i technologii Jadwiga Emilewicz i wiceminister środowiska, prezydent konferencji COP24 w Katowicach Michał Kurtyka.Zwracając się do uczestników obrad papież oświadczył: „Szczyt klimatyczny COP24 w Katowicach w Polsce w grudniu może być kamieniem milowym na drodze wyznaczonej przez porozumienie paryskie z 2015 r”. – Wszyscy wiemy, że dużo trzeba zrobić, by zrealizować zobowiązania przyjęte w Paryżu, aby uniknąć najgorszych konsekwencji kryzysu klimatycznego – dodał.",,
"Funkcjonariusz UB informatorem Radia Zet, Onetu i bohaterem konferencji Grodzkiego","„Przyszedł do mnie człowiek, który zaproponował pieniądze za napisanie oświadczenia, w którym oskarżę prof. Grodzkiego o to, że żądał ode mnie łapówki za przyjęcie do szpitala” – twierdzi w rozmowie z Onetem 90-letni Tadeusz Staszczyk, były pacjent Tomasza Grodzkiego. Tego samego informatora cytuje Radio Zet. Nagranie z nim emitował w Senacie marszałek Tomasz Grodzki. Jak wynika z podanego przez mężczyznę numeru PESEL, to były funkcjonariusz UB ze Szczecina.","W danych katalogu IPN funkcjonariuszy aparatu bezpieczeństwa pod sygnaturą „IPN Sz 0019/3593” można znaleźć bogatą historię Tadeusza Staszczyka w WUBP/WUds.BP, czyli wojewódzkim urzędzie Bezpieczeństwa Publicznego. Była to stalinowska jednostka terenowa Ministerstwa Bezpieczeństwa Publicznego, funkcjonująca na terenie województwa szczecińskiego w latach 1946-1954.  Według danych IPN pracę w WUBP Szczecin Staszczyk rozpoczął 18 listopada 1950 r. jako młodszy referent. Ostatnia adnotacja mówi o pracy ubeckim Wydziale Kadr i Szkolenia WUdsBP, na stanowisku oficera szkoleniowego. To właśnie Staszczyk stał się bohaterem konferencji prasowej marszałka Senatu, który puścił na żywo nagranie audio z jego głosem. Kilka godzin wcześniej równolegle cytowały go Radio ZET i Onet. To drugie medium publikuje oświadczenie mężczyzny, który jak twierdzi jest pacjentem prof. Tomasza Grodzkiego od 2012 r.Szef portalu tvp.info zwrócił się publicznie do Radia Zet o odpowiedź na kilka pytań, jakie pojawiają się w tej sprawie:",,
Schetyna w Berlinie: Europa musi być zgodna w sprawie Ukrainy,"– Ważne jest przedłużenie sankcji wobec Rosji. Zależy nam, żeby Europa była zgodna co do wsparcia dla ukraińskich reform – powiedział Grzegorz Schetyna w Berlinie. Minister spraw zagranicznych przebywa w Niemczech z oficjalną wizytą.","Szef polskiej dyplomacji spotkał się ze swoim niemieckim odpowiednikiem Walterem Steinmeierem. Rozmawiali około półtorej godziny, a tematem był przede wszystkim kryzys na Ukrainie. Ministrowie ustalili zasady współpracy w sprawie relacji z naszymi wschodnimi sąsiadami. – Ważne jest to, żeby udało się nam utrzymać zgodną decyzję co do utrzymania, przedłużenia sankcji wobec Rosji. Zależałoby nam na tym, żeby Europa była zgodna co do wspólnego, solidarnego wsparcia dla ukraińskich reform – stwierdził Schetyna.„Trzeba egzekwować ustalenia z Mińska”Zdaniem ministra ważne jest znalezienie sposobu, by skutecznie egzekwować porozumienie z Mińska i zawieszenie broni. – Uważamy, że ciągle jest to możliwe i warto wiele zrobić, żeby przestali ginąć ludzie w Donbasie, żebyśmy mogli mówić, że to zawieszenie broni jest trwałe – przekonywał.",,
Donald Trump ustanowił 27 stycznia Dniem Pamięci o 75. Rocznicy Wyzwolenia Auschwitz,Ustanawiam 27 stycznia 2020 r. Narodowym Dniem Pamięci o 75. Rocznicy Wyzwolenia Auschwitz – napisał prezydent USA Donald Trump w proklamacji złożonej na ręce prezydenta Andrzeja Dudy.,"Wezwał wszystkich Amerykanów do obchodzenia tego dnia specjalnymi programami, ceremoniami, modlitwami i wspomnieniami poświęconymi zarówno ofiarom Holokaustu i prześladowań nazistów, jak i „tym mężczyznom i kobietom, którzy pomogli uwolnić ofiary tego okrucieństwa”.  „ W 75. rocznicę wyzwolenia Auschwitz wspominamy sześć milionów Żydów, którzy zginęli w Holokauście i składamy cześć amerykańskim żołnierzom i innym siłom alianckim, które walczyły niestrudzenie, by pokonać nazistowski reżim”  – napisał prezydent USA. Podkreślił też konieczność walki z antysemityzmem i powtarzania słów „Nigdy więcej”.  Trump napisał, że „naziści wprowadzili systematyczny i metodyczny plan zgładzenia narodu żydowskiego i innych ludzi, których uważali za niepożądanych”. „Tym, których przepełnia nienawiść, nie może się nigdy udać zminimalizowanie, zanegowanie czy wymazanie Holokaustu z naszej pamięci i z naszych podręczników historii. Mamy fundamentalny, zbiorowy obowiązek dopilnowania, by każde kolejne pokolenie znało prawdę” –  napisał prezydent USA.  Dodał, że naród żydowski powstał z prochów Holokaustu, by zbudować współczesne państwo Izrael, które jest „wiecznym pomnikiem” jego siły. – Tym, którzy zabiegają o zniszczenie państwa Izrael i narodu żydowskiego, mówimy: nigdy więcej.  „Dziś czcimy pamięć o tych, którzy zginęli w Holokauście. Podziwiamy tych, którzy przeżyli i którzy zagwarantowali przetrwanie narodu żydowskiego. I wyrażamy dług wdzięczności, którego nigdy nie uda się spłacić, wobec naszych dzielnych żołnierzy, którzy poświęcili wszystko w imię wolności” - napisał Trump. Z kolei sekretarz stanu USA Mike Pompeo ogłosił, że jego resort ma zamiar przekazać dodatkowe 2 miliony USD wsparcia finansowego dla Fundacji Auschwitz-Birkenau.  – Dzisiaj ogłosiłem, że departamentu stanu ma zamiar przeznaczyć dodatkowe 2 mln USD dla Fundacji Auschwitz-Birkenau, we współpracy z Kongresem – napisał na Twitterze szef amerykańskiej dyplomacji. Pompeo zaznaczył, że to dodatek do 15 mln USD, które Stany Zjednoczone „przekazały wcześniej, by świat nigdy nie zapomniał o niewymownych zbrodniach Holokaustu”.  Fundacja Auschwitz–Birkenau zarządza bieżącą konserwacją terenu byłego niemieckiego obozu zagłady Auschwitz–Birkenau, w tym infrastruktury obozowej i wszystkich przedmiotów osobistych ofiar.   Stany Zjednoczone - zgodnie z danymi podanymi na stronie fundacji - są jej drugim największy państwowym darczyńcą (po Niemczech). Dotychczas przekazały na jej funkcjonowanie 15 mln USD.",,
„Reakcja pani prezydent jest wymuszona przez media”,"– Dzisiaj pani prezydent Warszawy wystąpiła już na konferencji prasowej, zapowiadana jest następna, ale Anglicy w takich przypadkach mówią „too little, too late”, czyli „za mało, za późno – mówił w programie „Kwadrans polityczny” Leszek Miller, były lider SLD. W piątek Hanna Gronkiewicz-Waltz odniosła się do sprawy reprywatyzacji gruntów i nieruchomości w stolicy.","– Za późno w tym sensie, że reakcja pani prezydent jest wymuszona przez media, a za mało w tym sensie, że to co proponuje zostanie na pewno przyjęte jako propozycja za mało idąca, czyli minimalistyczna – mówił Miller. Prezydent Warszawy poinformowała, że rada miasta powoła specjalną komisję, która ogłosi przetarg na zewnętrzny audyt ws. reprywatyzacji nieruchomości w Warszawie, a za decyzję o zwrocie działki przy Chmielnej 70 była pochopna, co sprawi, że kilka osób zostanie dyscyplinarnie zwolnionych. „To jest materiał nie tylko do odpowiedzialności politycznej, ale i prawnej”– Jeżeli patrzymy na ten proceder, który miał miejsce w Warszawie od wielu lat, to jeśli prawdziwe są doniesienia, że jedna bardzo atrakcyjna działka została zwrócona obywatelowi duńskiemu, mimo, że w latach 50. Polska zawarła umowę z Danią i zrealizowała wszystkie roszczenia Duńczyków i mimo, że ministerstwo finansów informowało Ratusz, że nie ma takiej potrzeby, to jak to wytłumaczyć? To jest materiał nie tylko do odpowiedzialności politycznej, ale i prawnej – mówił pytany m.in. o sprawę działki przy ul. Noakowskiego. Zdaniem Millera, lider PO Grzegorz Schetyna powinien stać w obronie swojej koleżanki w zależności od tego jak ocenia jej szanse. – Jeżeli ocena jest taka, że warto bronić, bo są argumenty ukazujące bezzasadność rozmaitych ataków, wtedy warto bronić. Jeśli Schetyna dochodzi do wniosku, że to balast, kotwica, która ciągnie PO w dół, to wtedy nie ma to sensu – stwierdził. Dodał, że dziś tego nie wiemy i każdy dzień będzie przynosił w tej sprawie coś nowego.",,
„Zimna wojna” triumfuje w Sewilli. Pięć statuetek dla filmu Pawlikowskiego,"– Pięć statuetek Europejskiej Nagrody Filmowej to fantastyczna wiadomość i wielkie święto. Wygraliśmy z najlepszymi, to nie było łatwe zwycięstwo – powiedziała producentka filmu „Zimna wojna” Ewa Puszczyńska.","Podczas 31. gali Europejskich Nagród Filmowych, która odbyła się w sobotę w Sewilli, „Zimna wojna” w reż. Pawła Pawlikowskiego została nagrodzona w kategorii najlepszy europejski film roku. Twórcy obrazu odebrali także statuetki dla najlepszego reżysera, scenarzysty, aktorki i montażysty.Jak oceniła Puszczyńska w rozmowie z Polską Agencją Prasową, pięć statuetek EFA „to fantastyczna wiadomość i wielkie święto”. – Jesteśmy bardzo szczęśliwi. Rozbiliśmy bank i wszyscy się dziś cieszymy (...). W tym roku konkurencja była bardzo silna. Nominowane były bardzo dobre filmy i wspaniali reżyserzy. Ta nagroda jest więc tym bardziej cenna, bo po prostu wygraliśmy z najlepszymi, to nie było łatwe zwycięstwo – podkreśliła.Puszczyńska pytana, czy Europejskie Nagrody Filmowe mogą zwiększyć szansę „Zimnej wojny” na Oscara, odparła, że „wszystko toczy się samo”. – Zobaczymy, co będzie. Tam głosują członkowie Akademii, którym się film może podobać, a może im się nie podobać albo może im się podobać mniej niż inne filmy. Wszelkie rankingi nie mają dla mnie żadnego znaczenia, bo tak naprawdę wszystko okazuje się w ostatniej chwili. Powtarzam zresztą to samo, co przy „Idzie”. Oscar nie zmieni tego filmu, brak Oscara też nie. Jeżeli będzie Oscar lub nominacja do niego, to będziemy się cieszyć, ale jeśli nie – będziemy pracować dalej, robić kolejne filmy, a „Zimna wojna” będzie dalej wspaniała i na pewno przejdzie do klasyki – powiedziała. Jak dodała, to obraz „naprawdę wyjątkowy”. – Jest i jednocześnie nie jest musicalem. To historia o miłości, a także opowieść o artyście, który jest pozbawiony swoich korzeni i próbuje odnaleźć się w innym świecie. Ten film działa na wielu poziomach, i to jest w nim dla mnie najważniejsze – powiedziała producentka. Według Puszczyńskiej „Zimną wojnę” wyróżnia sposób opowiadania fabuły. – Wiele dzieje się poza ekranem. Każdy widz może wypełnić tę czasoprzestrzeń między jednym a drugim spotkaniem z naszymi bohaterami. Jak to określamy, ten film dzieje się „w czarnych dziurach”. Sądzę, że to jest w nim fantastyczne. Każdy widz może sobie je wypełnić własnymi przeżyciami, doświadczeniami i emocjami – zwróciła uwagę. „Zimna wojna” to kolejny film Pawła Pawlikowskiego doceniony przez Europejską Akademię Filmową. Cztery lata temu jego „Ida” została uznana najlepszym europejskim filmem roku. Prócz tego Pawlikowski odebrał statuetkę dla najlepszego reżysera, Rebecca Lenkiewicz została doceniona za scenariusz, Ryszard Lenczewski i Łukasz Żal za zdjęcia. „Idę” za najlepszy film uznała wtedy także publiczność.",,
Niezwykłe zdjęcie zniszczonego Gdańska. Dar od lotnika z Dywizjonu 308,"O zdjęcie lotnicze z 1947 r. zniszczonego centrum Gdańska wzbogaciło się Muzeum Historyczne Miasta Gdańska (MHMG). Fotografię podarował placówce Jerzy Główczewski, który w czasie II wojny światowej służył w Dywizjonie 308 Polskich Sił Zbrojnych.","Rzecznik prasowy MHMG Andrzej Gierszewski poinformował w czwartek, że fotografia będzie stanowiła element nowej wystawy stałej, która powstaje w Ratuszu Głównego Miasta Gdańska.Zdjęcie zrobiono w czasie przelotu turystycznego na samolocie Piper-Cub z Aeroklubu Warszawskiego. Zostało wykonane od południowego wschodu i ukazuje rozległą panoramę zniszczonego miasta, tuż przed jego odbudową. Kadr obejmuje większą część śródmieścia Gdańska tzn. Stare Przedmieście, Główne Miasto, Stare Miasto, oraz część Wyspy Spichrzów. Unikatowa perspektywa„Muzeum dysponuje dużą liczbą zdjęć ukazujących Gdańsk po zniszczeniach wojennych. Zdjęcia te ukazują jednak najczęściej miasto z perspektywy ulicy. Szersze ujęcia wykonywano jedynie z wież budowli na Głównym Mieście, np. ratusza” – wyjaśnił, cytowany w komunikacie prasowym, dr Janusz Dargacz z MHMG. Major pilot Jerzy Główczewski urodził się w 1922 r. w Warszawie. Po wybuchu II wojny światowej przedostał się wraz z ojczymem do Rumunii, by ostatecznie – przez Stambuł – dotrzeć do Hajfy w Palestynie. W Tel Awiwie ukończył ostatnią klasę w polskiej szkole i w lipcu 1941 r. odebrał świadectwo maturalne. Wojenne tułaczki i służba w dywizjonie 308Niedługo potem zgłosił się do polskiej placówki wojskowej i został przyjęty do wojska. Po wstępnym przeszkoleniu został wysłany do ośrodka zapasowego Samodzielnej Brygady Strzelców Karpackich w Sidi Bishr koło Aleksandrii w Egipcie. W czerwcu 1942 r., podczas prowadzonego przez Polskie Siły Powietrzne naboru, zgłosił się do lotnictwa. Na pokładzie transportowca „Queen Mary” przez Afrykę Południową, Brazylię, Stany Zjednoczone i Kanadę dopłynął do Wielkiej Brytanii, gdzie w latach 1942-44 przeszedł szereg szkoleń. 18 września 1944 r. zameldował się w stacjonującym wówczas już we Francji 308 Dywizjonie Myśliwskim „Krakowskim”. Do końca wojny wykonał dokładnie 100 lotów bojowych. 1 stycznia 1945 r. wziął udział w słynnej bitwie nad Gandawą, podczas której zestrzelił Focke-Wulfa 190. Za służbę w czasie II wojny światowej Główczewski odznaczony został trzykrotnie Krzyżem Walecznych.Wiosną 1947 r. wrócił do Polski i zamieszkał w rodzinnym domu, w zrujnowanej Warszawie. Wstąpił do Aeroklubu Warszawskiego, jednak już w czerwcu 1949 r. na skutek represji ze strony władz stracił licencję pilota (odzyskał ją w 1957 r.). W latach 1947-52 odbył studia na Wydziale Architektury Politechniki Warszawskiej, po czym trafił do zespołu zajmującego się odbudową Warszawy. Początkowo pracował nad rekonstrukcją obiektów zabytkowych, później zajmował się realizacją Stadionu Dziesięciolecia oraz samodzielnie projektował obiekty przemysłowe na terenie całego kraju. Począwszy od 1957 r. wyjeżdżał za granicę na praktyki – do Francji, Irlandii i Stanów Zjednoczonych. W roku akademickim 1962/1963 był wykładowcą na Stanowym Uniwersytecie Karoliny Północnej (North Carolina State University). W latach 1964-67 pracował w Asuanie w Egipcie, gdzie powierzono mu zadanie przebudowy i modernizacji tego starożytnego miasta. Aż do emerytury pracował w USA i różnych krajach arabskich. Główczewski mieszka w Nowym Jorku. Jest autorem wspomnień „Wojak z przypadku” (2003), „Optymista mimo wszystko” (2004) i „Ostatni pilot myśliwca” (2017).",,
"„Nie widzę żadnej gry, która toczyłaby się między Nowoczesną i PO”","– My nie gramy z Nowoczesną. Nowoczesną jest jedną z partii opozycyjnych. Nie widzę żadnej gry, która by się między nami toczyła. Naszym przeciwnikiem jest Prawo i Sprawiedliwość. 6 maja Platforma Obywatelska organizuje w Warszawie manifestację. Zapraszam wszystkich, którzy tak jak my uważają, że rządy Beaty Szydło są złe dla Polski – stwierdziła w trakcie programu „Gość poranka” Urszula Augustyn (PO).","6 maja z inicjatywy Platformy Obywatelskiej odbędzie się w Warszawie kolejna manifestacja poparcia dla Unii Europejskiej. Do uczestnictwa w marszu zaproszone zostały wszystkie środowiska antyrządowe i partie opozycyjne: począwszy od Nowoczesnej, poprzez członków i sympatyków Komitetu Obrony Demokracji, skończywszy na Obywatelach RP, znanych z organizowania prowokacji na Krakowskim Przedmieściu.",,
„Kanclerz Merkel to lepsza sytuacja dla Polski niż Schulz”,"– Z punktu widzenia stosunków między Polską a Niemcami, kanclerstwo Angeli Merkel oznacza znacznie lepszą sytuację niż wybór Martina Schulza, którego poznaliśmy jako nieprzejednanego przeciwnika obecnego rządu – powiedział w programie „Gość poranka” senator PiS Jan Maria Jackowski.","Senator Jackowski przyznaje, że w obliczu Brexitu, Polacy znajdują się w skomplikowanej sytuacji. – Na pewno w trudnej (sytuacji – przyp. red.). Ruszają negocjacje. Wielka Brytania ma w tym miesiącu już ogłosić skorzystanie z artykułu 50 Traktatu Lizbońskiego, a więc rozpocząć formalnie procedurę wychodzenia z Unii Europejskiej – zaznaczył poseł. – Tu nie będzie bilateralnych rozmów między Polską a Wielką Brytanią. Będą tylko rozmowy między Wielką Brytanią a Unią Europejską. Stanowisko Polski jest premier May doskonale znane. Sądzę, że strona brytyjska jest uczulona na problem Polaków, którzy mieszkają w Wielkiej Brytanii – zapewnił Jackowski. Senator zauważył, że bez polskich pracowników, brytyjska gospodarka by po prostu stanęła.Polityka imigracyjna PolskiSenator Jackowski potwierdził również, że rząd Polski unieważnił dokument „Polityka migracyjna Polski” z 2012 roku. – Pamiętam debatę w Senacie, jeszcze w poprzedniej kadencji, na temat tego dokumentu. Mieliśmy dość obszerna dyskusję i wówczas krytykowaliśmy ten dokument, który ówczesny rząd PO proponował – przypomniał senator.",,
"Świat zrzuci się na Syrię, w sumie ponad 10 mld dol. Polska da 4,5 mln euro","Około 6 mld dol. w tym i kolejne 5 mld dol. do 2020 roku – tyle środków dostaną od społeczności międzynarodowej organizacje pomagające cywilom w ogarniętej wojną Syrii. W Londynie odbyła się konferencja „Wspierając Syrię i region”, na której przedstawiciele poszczególnych państw dyskutowali o pomocy dla tego państwa.","– Wysyłamy wyraźny sygnał do ludności w Syrii. Stoimy po waszej stronie – powiedział szef brytyjskiego rządu David Cameron.Premier Beata Szydło zadeklarowała na londyńskiej konferencji, że polski rząd przeznaczy w 2016 roku łącznie ponad 4,5 miliona euro na pomoc humanitarną. W ramach tej kwoty 3 mln euro będzie przeznaczone na pomoc Syrii, a 1,5 mln euro dla uchodźców w państwach ościennych.– 3 mln euro to jest kwota, którą będziemy przeznaczać na pomoc Syrii w ramach funduszu, który będzie utworzony w związku z konferencją w Londynie. Natomiast 1,5 mln euro to pieniądze, które będą zagospodarowane na pomoc uchodźcom w państwach ościennych. Nie będzie to tylko pomoc finansowa, ale również rzeczowa – powiedział PAP rzecznik rządu Rafał Bochenek.Najmniej w regioniePolski wkład jest najmniejszym zadeklarowanym pośród państw Grupy Wyszehradzkiej. Rząd Czech przekaże na rzecz funduszu 7 milionów euro, rząd Słowacji 4,7 miliona euro, a rząd Węgier - 5 milionów euro.Przewodniczący Rady Europejskiej Donald Tusk poinformował, że Unia Europejska przeznaczy ponad 3 mld euro na wsparcie w tym roku Syrii, Jordanii, Libanu i Turcji. Stany Zjednoczone zobowiązały się do przekazania ok. 600 mln dolarów dodatkowej pomocy humanitarnej dla Syrii. – Kolejne 290 mln dolarów ma trafić na pomoc rozwojową dla sąsiednich krajów – oświadczył sekretarz stanu USA John Kerry.Miliardy dla SyryjczykówJak sprecyzowano, ta druga pula zostanie przekazana Jordanii i Libanowi i trafi na cele edukacji, co ma pomóc władzom tych krajów uporać się z napływem syryjskich uchodźców-dzieci, które muszą chodzić do szkoły. Amerykańskie zobowiązanie dotyczy roku fiskalnego 2016, który kończy się 30 września.W. Brytania i Norwegia zobowiązały się do przekazania dodatkowych 2,9 mld dolarów na pomoc dla Syryjczyków do 2020 roku. Kanclerz Niemiec Angela Merkel zapowiedziała przy okazji konferencji darczyńców w Londynie 2,3 mld euro na ten cel do 2018 roku.Bilans trwającego prawie pięć lat konfliktu w Syrii to ponad 260 tys. zabitych.",,
Kosiniak-Kamysz i Kukiz: Chcemy większego udziału obywateli w życiu publicznym,"Udział obywateli w życiu publicznym musi być większy, nie można dopuścić do władzy jednej partii – mówili na wspólnej konferencji lider PSL Władysław Kosiniak-Kamysz i lider ruchu Kukiz'15 – Paweł Kukiz. Liderzy obu ugrupowań wystąpili razem w Lublinie, gdzie zaprezentowano również kandydatów do Sejmu z listy PSL – Koalicji Polskiej w woj. lubelskim.","– Udział obywateli w życiu społecznym w życiu publicznym musi być większy. Musi być więcej demokracji bezpośredniej – powiedział Władysław Kosiniak-Kamysz.Służyć ma temu m.in. proponowany przez koalicję dzień referendalny. – Raz w roku, z niższym progiem frekwencyjnym, z wiążącym referendum powinniśmy dać silny głos obywatelom. On wtedy będzie słyszany i słuchany, bo tak traktujemy naszych rodaków – zaznaczył lider ludowców.Prezes PSL podkreślił, że listy koalicji są „najbardziej otwarte” na obywateli i jest na nich bardzo dużo osób nie należących do żadnej partii politycznej. – Idziemy wspólnie do wyborów, bo wierzymy, że łączenie Polaków i przywracanie Polsce braterstwa ma sens, że to jest nasza misja w polityce(...) My się możemy różnić, ale nie możemy się nienawidzić – zaznaczył.Paweł Kukiz powiedział, że hasło o łączeniu Polaków jest nie do zrealizowania, jeśli „pozostaniemy państwem partyjnym” i „nie przejdziemy w państwo obywatelskie, w którym to obywatele na co dzień mają instrumenty do kontroli nad władzą”. – Żyjemy w państwie partyjnym o ustroju postkomunistycznym, a najbardziej przerażającą rzeczą jest to, że obecna partia władzy dąży do jeszcze większego zradykalizowania, do formuły autorytarnego państwa, do powrotu konstrukcji ustrojowej z czasów PRL – powiedział.– Proszę wyborców o głosowanie na PSL – Koalicja Polska – Kukiz'15 choćby po to, by nie dopuścić do monowładzy, do władzy jednej partii. Jedna partia – a ja pamiętam czasy PZPR – już była, a ta idzie w jej ślady ewidentnie – dodał Kukiz.Kukiz podkreślił, że program Koalicji Polskiej rozpoczyna się do hasła Rzeczpospolita Obywatelska. – Polska musi być krajem, w którym najważniejszy głos należy do obywateli, a nie do liderów partii politycznych. Chcemy wzmocnić rolę wyborców w kontroli władz i zwiększyć ich wpływ na sprawy publiczne – cytował. Na konferencji zaprezentowano także kandydatów do parlamentu w nadchodzących wyborach. Liderem listy do Sejmu z okręgu nr 6 tzw. lubelskim jest Jan Łopata z PSL, który jest posłem od 2005 r. Kosiniak-Kamysz powiedział, że to Łopata jest pomysłodawcą programu wspierania przez rząd samorządów w budowie i remontach dróg lokalnych. – Taka jest też nasza filozofia w tym programie – nie megalomania, nie centralny port komunikacyjny, tylko najpierw droga asfaltowa do każdej miejscowości, do domostwa, chodnik, ścieżka rowerowa – powiedział lider PSL.Na drugim miejscu listy jest radny sejmiku woj. lubelskiego Marek Kos również z PSL. Na trzecim Henryk Smolarz, także z PSL, który był posłem w latach 2005-2007 i 2011-2015.W okręgu nr 7 tzw. chełmskim liderem listy jest poseł z ruchu Kukiz'15 Jarosław Sachajko. Z drugiego i trzeciego miejsca kandydują radni sejmiku woj. lubelskiego Arkadiusz Bratkowski i Przemysław Litwiniuk – obaj z PSL. W wyborach nie wystartuje obecna posłanka PSL Genowefa Tokarska.Kosiniak-Kamysz i Kukiz w sobotę będą spotykać się z wyborcami m.in. w Radzyniu Podlaskim, Rykach, Chełmie, Hrubieszowie, Zamościu, Kraśniku.",,
W czwartek opinia Komisji Weneckiej ws. nowelizacji ustaw sądowych,Prawdopodobnie w czwartek zostanie opublikowana opinia Komisji Weneckiej na temat nowelizacji polskich ustaw sądowych – informują źródła w tym organie doradczym Rady Europy. Opinia powstanie w trybie pilnym po wizycie sprawozdawców KW w Warszawie.,"O wydanie opinii wystąpił do Komisji Weneckiej marszałek Senatu Tomasz Grodzki. Chodzi o uchwalone w grudniu 2019 r. przez Sejm zmiany m.in. w Prawie o ustroju sądów powszechnych i w Ustawie o Sądzie Najwyższym. W związku z tym, że Senat ma się zająć nowelizacją na styczniowym posiedzeniu, KW zdecydowała, że sprawozdawcy przygotują opinię na jej temat w trybie pilnym. Takie opinie są potem oficjalnie aprobowane na najbliższej sesji plenarnej KW w Wenecji. Ta odbędzie się 20-21 marca. Rozmowy w Warszawie poprzedzające wydanie opinii prowadzili: wiceprzewodniczący Komisji Weneckiej Bułgar Filip Dimitrow, Richard Barrett z Irlandii, Mats Melin ze Szwecji, a także sekretarz KW Thomas Markert. Jak wyjaśniono w komunikacie biura prasowego Rady Europy, w pracach nad przygotowaniem dokumentu będą uczestniczyli także inni członkowie KW: Claire Bazy-Malaurie z Francji, Paolo Carozza z USA, Regina Kiener ze Szwajcarii, Kaarlo Tuori z Finlandii. Komisja Wenecka to skrótowa nazwa Europejskiej Komisji na rzecz Demokracji przez Prawo. Jest to organ doradczy Rady Europy do spraw prawa konstytucyjnego, powołany w 1990 r. W skład KW wchodzi około 100 ekspertów w dziedzinie prawa konstytucyjnego i międzynarodowego. Należą do niej 62 państwa, oprócz europejskich także m. in. USA, Izrael, Szwajcaria, Korea Południowa. Polska jest członkiem Komisji Weneckiej od 1992 r. Status obserwatora mają m. in. Stolica Apostolska, Argentyna, Japonia i Urugwaj.",,
USA: Polonia poparła marsz „Obudź się Polsko”,"Z biało-czerwonymi flagami, transparentami i różańcami przed polskim konsulatem w Nowym Jorku manifestowali poparcie dla uczestników warszawskiego marszu „Obudź się Polsko” przedstawiciele organizacji polonijnych.","„Stop dyskryminacji katolickich mediów w Polsce”, „Jestem Polakiem, Trwam wwierze ojców moich”, „Nie oddamy TV Trwam” – głosiły m.in. hasła skandowane i umieszczone na transparentach przez biorących udział w proteście. Zarówno w trakcie przemówień, jak też w rozmowach demonstrowali oni niezadowoleniezwłaszcza z tego, że TV Trwam nie dostała koncesji na nadawanie swegoprogramu na multipleksie naziemnej telewizji cyfrowej. Niektórzy zwolennicy o. Tadeusza Rydzyka obwiniali za to nie tylko szefaKrajowej Rady Radiofonii i Telewizji Jan Dworaka, lecz także władze RP, anawet „wyższe siły”. Łączyli to z „totalitarną demokracją” w Polsce. Jak podkreślił w swym wystąpieniu jeden z mówców, wiceprezes wydziałuKongresu Polonii Amerykańskiej w New Jersey Andrzej Burghardt,przedstawiciele Polonii zebrali się przed konsulatem, aby zademonstrowaćsolidarność i poparcie dla III marszu „Obudź się Polsko” w Warszawie oraz zżądaniem prawdziwej wolności słowa i mediów w Polsce. – Wolność słowa jest zagrożona przez arbitralne działania rządu w sprawie odmowy licencji na nadawanie programu na kanale cyfrowym dla TV Trwam  – przekonywał Burghardt. Niektórzy uczestnicy manifestacji wyrażali żal, że podobnie jak w latach 80. ubiegłego wieku, także dzisiaj muszą protestować przeciw polityce rządu. Jedną z przybyłych pod nowojorski konsulat była Jolanta Lewandowska, któraprzedstawiła się jako więzień polityczny PRL. – Nie mogło mnie tu nie być ponieważ sprawa wolności mediów jest dla mnienajważniejsze. Oglądam TV Trwam od wielu lat i jest to jedyne rzetelne źródło informacji w Polsce poza niezależnymi portalami internetowymi. Jest to ogromna niesprawiedliwość, że TV Trwam nie ma do tej pory miejsca namultipleksie – powiedziała uczestniczka manifestacji. W popołudniowym (miejscowego czasu) zgromadzeniu na Manhattanie wzięło udział ponad 70 osób. Organizatorami mającej spokojny przebieg manifestacji były koła przyjaciół Radia Maryja, Semper Fidelis i Klub Jagielloński im. Św. Kazimierza w New Jersey, a także klub „Gazety Polskiej” w Nowym Jorku.",,
Czy ABW inwigilowała Jarosława Kaczyńskiego?,Prokuratura Regionalna w Krakowie prowadzi śledztwo dotyczące domniemanej inwigilacji za czasów rządów PO-PSL polityków PiS. Jednym z wątków jest kwestia nielegalnego rozpracowywania przez ABW szefa PiS Jarosława Kaczyńskiego – napisał „Wprost”.,"Jak powiedział tygodnikowi rzecznik Prokuratury Regionalnej w Krakowie prokurator Wojciech Mularczyk, śledztwo prowadzone jest w sprawie przekroczenia uprawnień przez funkcjonariuszy służb specjalnych, w tym Agencji Bezpieczeństwa Wewnętrznego.  Postępowanie wszczęto w listopadzie 2015 r. po publikacjach „Wprost”, opisujących, jak za czasów rządów PO-PSL Służba Kontrwywiadu Wojskowego nielegalnie rozpracowywała dziennikarzy i polityków ówczesnej opozycji, m.in. Macieja Wąsika, byłego wiceszefa CBA, i Mariusza Kamińskiego, b. szefa CBA. Śledczy – jak podaje gazeta – nie zajmowali się jednak wtedy wątkiem ABW, który wyszedł dużo później, kiedy Prokuratura Generalna przekazała sprawę do Krakowa. Tam do akt sprawy dołączono materiały z kontroli w ABW.  W tych materiałach – według rozmówców tygodnika związanych z ABW – jednym z wątków jest sprawa rozpracowania operacyjnego, która miała dotyczyć polityków PiS, w tym szefa partii, Jarosława Kaczyńskiego. W operacji użyto – według nich – wszystkiego, od podsłuchów po obserwację.  „Wprost” podkreśla, że mimo upływu lat, nic się w obu sprawach nie dzieje. Nikomu nie przedstawiono zarzutów. Prokuratorzy tłumaczą to „wielowątkowością postępowania”.",,
Sędzia Gersdorf wchodzi w rolę prezes SN. Wysłała zawiadomienie do KE,Była I prezes Sądu Najwyższego prof. Małgorzata Gersdorf jako I prezes SN przesłała do Komisji Europejskiej informację o środkach podjętych w Sądzie Najwyższym w celu pełnego zastosowania się do postanowienia TSUE o tzw. środkach tymczasowych – poinformował zespół prasowy SN.,"Trybunał Sprawiedliwości UE zdecydował 19 października o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym dot. przechodzenia sędziów, którzy ukończyli 65. rok życia w stan spoczynku. TSUE chciał m.in., by sędziowie, którzy w świetle nowych przepisów już zostali wysłani w stan spoczynku, byli przywróceni do orzekania.– W zawiadomieniu prezes Gersdorf poinformowała, że 19 października wszyscy sędziowie SN objęci zakresem działania środków tymczasowych zostali zawezwani do podjęcia obowiązków służbowych w SN i do końca października 22 sędziów stawiło się w Sądzie Najwyższym, a części z nich już przydzielono sprawy do rozpoznania – poinformował Krzysztof Michałowski z zespołu prasowego SN.Jak dodał, w informacji skierowanej do KE – oraz również do TSUE – przekazano także, że „organy władzy ustawodawczej i wykonawczej prowadzą rozważania, co do sposobu wykonania przedmiotowego postanowienia”.",,
Papież do Polaków: nieście miłość potrzebującym,"Papież Franciszek podczas środowej audiencji generalnej w Watykanie wskazał Polakom jako wzór świętego brata Alberta. Przypomniał, że był on opiekunem ubogich i zepchniętych na margines. Papież przestrzegał też przed „bożkami pieniędzy, władzy i sukcesu”.","– Idąc za przykładem tego wielkiego świętego miłosierdzia, brata i opiekuna bezdomnych, biednych i zepchniętych na margines, nieście miłość, dobroczynność i nadzieję wszystkim, którzy ich potrzebują – dodał.  W Polsce rok 2017. jest poświęcony bratu Albertowi Chmielowskiemu w stulecie jego śmierci.   „Unikajcie bożków i ulotnych pociech” W katechezie papież przestrzegał przed pokusą pokładania ufności w tym, co podsuwa świat, a co budzi, jak mówił, „fałszywe nadzieje”. Franciszek podkreślał, że kiedy człowiek odczuwa potrzebę różnych konkretnych zabezpieczeń, staje przed pokusą poszukiwania „bożków, ulotnych pociech”. Wśród nich wymienił „pieniądze, sojusze z możnymi tego świata, światowość, fałszywe ideologie, które zdają się wypełniać pustkę samotności i zapewniać bezpieczeństwo”.  – Ideologie roszczące sobie charakter absolutny, albo bogactwo, władza i sukces, z ich złudzeniem wieczności i wszechmocy, albo wartości takie, jak uroda i zdrowie, mogą stać się bożkami, którym poświęca się wszystko, a które mącą umysł i serce, i zamiast promować życie prowadzą do śmierci – ostrzegał.    – Większe zadowolenie przynosi nam podążanie za bożkiem niż za Bogiem. Znacznie bardziej cieszy nas ulotna nadzieja, która jest fałszywa i którą daje taki bożek niż wielka nadzieja, będąca pewnością, jaką daje Bóg"" - powiedział Franciszek.",,
Słynny prezydent Legionowa na plakatach Koalicji Europejskiej,"Prezydent Legionowa Roman Smogorzewski – znany z seksistowskich  i skandalicznych słów, które padły podczas jednej z konwencji powiązanego z Platformą Obywatelską komitetu Porozumienie Samorządowe – udzielił poparcia kandydatce Koalicji Europejskiej w zbliżających się wyborach do Parlamentu Europejskiego.","Podczas spotkania przed wyborami samorządowymi w ub.r. prezydent Legionowa Roman Smogorzewski przedstawiał kandydatów do tamtejszej rady miasta. O jednym z nich mówił: „Powiem szczerze, że nie byłem zadowolony, jak się urodził. Dzieci są takie brzydkie... i zobaczcie, jaki ładny wyrósł, dorodny”. Z kolei do jednej z kandydatek zwrócił się: „Jest z tobą kłopot, bo jesteś trochę za ładna (...) masz wiele innych walorów i kompetencji, ale jak zacznę za bardzo, to wiesz... moja żona w ogóle nie jest zazdrosna, typowa kobieta”. Pod adresem kolejnych dwóch kandydatek padło stwierdzenie: „Tutaj mamy dwie najbardziej chyba aktywne, powiedziałbym wręcz, że napalone”. „No i pani od seksu” – mówił wówczas Smogorzewski.W konwencji uczestniczyło wielu polityków Platformy – w tym rzecznik tej partii Jan Grabiec. Poseł wręczył Smogorzewskiemu szablę. – Prowadź nas do boju – mówił.Po tym jak materiał z konwencji wyborczej wywołał zainteresowanie mediów i internautów, Smogorzewski zrezygnował z członkostwa w PO.Smogorzewski, który ostatecznie wygrał wybory prezydenckie w Legionowie, zdecydował się ostatnio udzielić swego poparcia politycznej koleżance. Do sieci trafiło zdjęcie z plakatem wyborczym z dopiskiem: „Popieram kandydatkę. Roman Smogorzewski. Prezydent Miasta Legionowo”.",,
Amerykańscy goście w Paryżu. Powitanie w pałacu Inwalidów i szampan na wieży Eiffla,"Wykwintna kolacja w restauracji na drugim piętrze wieży Eiffla znalazła się wśród atrakcji, jakie przewidziano dla prezydenta Stanów Zjednoczonych i jego małżonki podczas ich wizyty w święto narodowe Francji 14 lipca.","Donald i Melania Trump przybędą do Francji w czwartek. Kolacja w restauracji „Jules Verne” z udziałem pierwszej pary Francji – Emmanuel i Brigitte Macronów będzie zwieńczeniem pierwszego dnia wizyty prezydenta USA, podczas którego spotka się on m.in. z amerykańskimi wojskowymi.  Oficjalne powitanie Trumpa przez Macrona odbędzie się w pałacu Inwalidów; potem obaj przywódcy pojadą na drugi brzeg Sekwany do Pałacu Elizejskiego na rozmowy dwustronne. Głównym punktem wizyty będzie w piątek wielka defilada na Polach Elizejskich z okazji przypadającego tego dnia święta narodowego, obchodzonego w rocznicę wybuchu rewolucji francuskiej. W tym roku maszerować będą także żołnierze amerykańscy z okazji stulecia przyłączenia się Stanów Zjednoczonych do pierwszej wojny światowej.",,
"„Panuje pewien wyścig między Pawłem Rabiejem, a Robertem Biedroniem – kto pójdzie dalej”","– Wszelkie karanie za wypowiedzi w ramach wolności słowa to jest po prostu czymś absolutnie niedopuszczalnym. Nie wyobrażam sobie, żeby być karanym więzieniem za poglądy – nawet za takie, które mi nie odpowiadają, nawet takie, z którymi nie zgadzam się. To jest po prostu jakieś oderwanie, odklejenie się od rzeczywistości – stwierdził w programie „Strefa starcia” poseł KUKIZ'15 Piotr Apel, komentując słowa Krzysztofa Śmiszka z partii Wiosna odnośnie planów tej partii wprowadzenia zmian w kodeksie karnym, które umożliwiłyby karanie – nawet więzieniem – osób nieprzychylnych środowisku LGBT.","„Wprowadzimy takie przepisy, że każdy homofob, który żeruje na najniższych instynktach i zagraża bezpieczeństwu osób LGBT, zostanie ukarany, z więzieniem włącznie. Niezależny sąd i niezależna prokuratura będą mogły wszczynać postępowania karne przeciwko homofobom” - powiedział w rozmowie z „Gazetą Wyborczą” kandydat „Wiosny” do Parlamentu Europejskiego Krzysztof Śmiszek, prywatnie partner prezesa partii Roberta Biedronia.– Mam wrażenie, że panuje pewien wyścig między Pawłem Rabiejem, a Robertem Biedroniem – kto pójdzie dalej – stwierdził w programie „Strefa Starcia” poseł Piotr Apel, odnosząc się do słów „jedynki” Śmiszka.",,
Prezydent Serbii: Kosowo chce wypędzenia Serbów,"Prezydent Serbii Aleksandar Vuczić oskarżył we wtorek władze w Prisztinie, że wprowadzając bariery celne i planując utworzenie własnej armii, chcą „wypędzić Serbów z Kosowa”. Vuczić omawiał te kwestie w Belgradzie z ambasadorami Chin, Rosji i USA.","– Ktoś najwyraźniej celowo popycha Serbię do konfliktu – ocenił Vuczić w komunikacie. Określił jako „nieodpowiedzialne” zachowanie Prisztiny, mogące „doprowadzić do katastrofy”. Zapowiedział, że Serbia „nie może i nie będzie przyglądać się bez reakcji niszczeniu narodu serbskiego”, a „stałe prowokacje” ze strony Kosowa mogą doprowadzić do tego, że Serbia nie będzie miała innego wyboru niż ochrona serbskiej mniejszości. Serbski prezydent podkreślił, że plany Kosowa utworzenia regularnej armii wystawią na niebezpieczeństwo pokój i stabilizację w regionie. Vuczić rozmawiał o tym na oddzielnych spotkaniach z ambasadorami Chin i Rosji, krajów będących stronnikami Serbii w Radzie Bezpieczeństwa ONZ, a także z ambasadorem USA Kyle'em Scottem. Napięcie między Serbią a Kosowem wzrosło w listopadzie, gdy rząd w Prisztinie wprowadził 100-procentową podwyżkę ceł na towary sprowadzane z Serbii oraz Bośni i Hercegowiny (BiH), sugerując, że jest to odwet za odrzucenie wniosku Prisztiny o członkostwo w międzynarodowej organizacji policyjnej Interpol po intensywnym serbskim lobbingu. Wcześniej, w październiku, mimo sprzeciwu przedstawicieli serbskiej mniejszości i rządu w Belgradzie parlament Kosowa przegłosował w pierwszym czytaniu trzy ustawy o zmianie Kosowskich Sił Bezpieczeństwa (FSK) w regularne wojsko. Drugie czytanie zaplanowano na 14 grudnia. Przyszła armia Kosowa miałaby się składać z 5 tys. żołnierzy wyposażonych w nowoczesny sprzęt i 3 tys. rezerwowych. Utworzone w 2009 r. FSK liczą obecnie ok. 2,5 tys. członków uzbrojonych przez NATO i zajmują się utrzymaniem porządku oraz pomocą w sytuacjach kryzysowych. Parlamentarzyści serbskiej mniejszości narodowej są zdania, że do utworzenia kosowskich sił zbrojnych konieczna jest nowelizacja konstytucji. Władze Serbii uważają z kolei, że jedyną siłą zbrojną w Kosowie mogą być tylko międzynarodowe siły pokojowe KFOR pod dowództwem NATO, które w 1999 roku otrzymały mandat ONZ na podstawie kończącej wojnę rezolucji 1244 Rady Bezpieczeństwa. W poniedziałek, mimo negatywnej opinii Waszyngtonu i Brukseli w sprawie podwyżki ceł w handlu z Serbią i BiH, premier Kosowa Ramush Haradinaj bronił tej decyzji i zapowiedział, że będzie ona obowiązywać „aż do chwili gdy Serbia uzna niepodległość Kosowa”. Kosowcy Serbowie demonstrują codziennie od tygodnia, zwłaszcza w podzielonym rzeką Ibar mieście Kosovska Mitrovica na północy kraju. We wtorek drużynie koszykówki Partizan Belgrad zabroniono wjazdu do Kosowa na mecz z lokalną drużyną serbską. Policja z Kosowa tłumaczyła, że ekipa nie miała wymaganej zgody kosowskich władz. Kosowo ogłosiło niepodległość 17 lutego 2008 roku. Kraj ten jest uznawany przez 115 państw na całym świecie, w tym 23 z 28 krajów Unii Europejskiej (oprócz Cypru, Grecji, Hiszpanii, Rumunii i Słowacji). Niepodległości tego państwa nie uznały, oprócz Serbii oraz BiH, także Rosja i Chiny.",,
"„Nie pozwolimy, by Ukraina weszła do UE ze sztandarem z Banderą”","– Z Ukrainą należy prowadzić dialog, a relacje sąsiedzkie budować na prawdzie historycznej – mówił w Polskim Radiu marszałek Senatu Stanisław Karczewski. – Nigdy nie pozwolimy na to, żeby Ukraina weszła do Unii Europejskiej ze sztandarem z Banderą – podkreślił.","Polityk zaznaczył, że Polska jest ambasadorem Ukrainy w jej dążeniach do członkostwa w Unii Europejskiej i NATO, ale obie powinny pamiętać o trudnych kartach historii. – Nigdy nie pozwolimy na to, żeby Ukraina weszła do Unii Europejskiej ze sztandarem z Banderą. Jesteśmy tutaj pryncypialni i stanowczy, prawda historyczna to podstawa - powiedział Stanisław Karczewski.Jak podkreślił marszałek Senatu, w pamięci Polaków pozostają rocznice takie jak rocznica rzezi wołyńskiej. 11 lipca 1943 roku był kulminacyjnym punktem  masowej eksterminacji polskiej ludności cywilnej na Wołyniu przez Organizację Ukraińskich Nacjonalistów, Ukraińską Powstańczą Armię oraz ukraińską ludność cywilną. Tego dnia zaatakowanych zostało 99 miejscowości zamieszkiwanych w większości przez Polaków.Według szacunków polskich historyków, w czasie II wojny światowej na Wołyniu i w Małopolsce ukraińscy nacjonaliści zamordowali około 100 tysięcy Polaków. W akcjach odwetowych mogło zginąć od 10 do 12 tysięcy Ukraińców.",,
"„Myśleli, że następnego dnia wszyscy imigranci wyjadą”. Polacy o Brexicie","– Szok, oni myślą, że to coś zmieni, że po tym fakcie wszyscy będą mieli pracę, że podniosą im pensje, że stanie się jakiś cud. Myśleli, iż następnego dnia wszyscy imigranci wyjadą. W pracy to był dzień bardziej cichy od innych. W autobusie zostałam potraktowana trochę po rasistowsku, bo rozmawialiśmy z kolegą po polsku. Pewnemu panu się nie spodobało, że nie mówimy po angielsku – wspominają Polacy w Wielkiej Brytanii, pytani o referendum w sprawie Brexitu. O nastrojach po historycznym głosowaniu na Wyspach opowiada reportaż Katarzyny Jaworskiej.",,,
„PiS zablokuje próby uderzania w rodzinę”. Czerwińska uspokaja w sprawie Biejat,"„Funkcja przewodniczącej Komisji ds. Rodziny dla przedstawicielki Lewicy wynika z obowiązujących w Sejmie parytetów. Wszystkim zaniepokojonym przypominam, że PiS ma w komisji większość. O harmonogramie prac decyduje prezydium” – napisała na Twitterze rzeczniczka PiS Anita Czerwińska. Jak dodała, PiS nie dopuści, żeby decyzje komisji „uderzały w rodzinę”.","Sprawa ma związek z wyborem posłanki partii Razem Magdaleny Biejat na przewodniczącą sejmowej Komisji Polityki Społecznej i Rodziny. Sytuacja wzbudziła protesty środowisk konserwatywnych, gdyż Biejat jest zadeklarowaną zwolenniczką aborcji i małżeństw homoseksualnych.Do sprawy odniosła się Anita Czerwińska. Jak pisze, sytuacja wynikła z obowiązujących w Sejmie parytetów, a w samej komisji PiS ma większość. „Na pewno nie dopuścimy, by komisja stała się miejscem ideologicznych wojen lewicowych. Jakiekolwiek próby uderzania w  rodzinę będą przez nas skutecznie blokowane” – dodała. Wcześniej portal tvp.info dowiedział się, że politycy PiS rozważają zmianę na stanowisku przewodniczącego komisji. – Zależy nam na tej komisji, dla nas temat rodziny jest wśród priorytetów – mówił jeden z polityków PiS.",,
Remis PO i PiS w wyborach do rady miasta w Bydgoszczy. Partia Kaczyńskiego wygrywa w Krakowie,"Prawo i Sprawiedliwość wygrało wybory do Rady Miasta Krakowa uzyskując 33,15 proc. głosów i 19 mandatów. Druga jest Platforma Obywatelska z 32,64 proc. poparcia i 18 mandatami. Z kolei w wyborach do Rady Miasta Bydgoszczy zwyciężyły ex aequo PO oraz PiS, które zdobyły po 12 mandatów.","Do krakowskiej rady wejdzie też sześć osób, które startowały z list KWW Jacka Majchrowskiego ( 13,4 proc.  głosów). Oficjalne wyniki wyborów podała Miejska Komisja Wyborcza.  5-proc. próg wyborczy przekroczyły jeszcze komitety: KWW Kraków Przeciw Igrzyskom – 6,73 proc. i KWW Nowa Prawica – 5,55 proc. Nie zdobyły one jednak żadnego mandatu.  Pozostałe komitety uzyskały następujące wyniki: KWW Łukasza Gibały „Kraków miastem dla ludzi” – 3,96 proc.; KWW Obrona Praw Emerytów Rencistów Lokatorów – 2 proc.; KWW Sławomira Ptaszkiewicza Kraków na 100 proc. – 1,96 proc.; KWW Obywatele Krakowa – 0,57 proc. oraz KW Partia Libertariańska – 0,04 proc.   Koalicja PO i prezydenckiego klubu radnych   W Radzie Miasta Krakowa zasiada 43 radnych. W poprzedniej kadencji największym klubem była PO. Początkowo w opozycji do prezydenta Majchrowskiego, w listopadzie 2012 r. Platforma zawarła z nim porozumienie o współpracy, którego celem była naprawa miejskich finansów. Dlatego teraz koalicja PO i prezydenckiego klubu radnych wydaje się najbardziej prawdopodobna.  Cztery lata temu wybory Rady Miasta Krakowa wygrała PO, która uzyskała 42,39 proc. głosów. i 24 mandaty w 43-osobowej radzie. Drugi był PiS z 26,94 proc. poparciem i 12 mandatami, a siedmiu radnych wprowadził w 2010 r. do rady Komitet Wyborczy Wyborców Jacka Majchrowskiego, za którym opowiedziało się 14,66 proc. głosujących.   Wybory prezydenckie w Krakowie – II tura  W Krakowie do drugiej tury przeszli wyborów prezydenta miasta weszli Jacek Majchrowski (KWW Jacka Majchrowskiego) 39,18 proc. głosów i Marek Lasota (KW Prawo i Sprawiedliwość) 26,95 proc. głosów. Po 12 mandatów w Bydgoszczy  W wyborach do Rady Miasta Bydgoszczy zwyciężyły ex aequo PO oraz PiS, które zdobyły po 12 mandatów – ogłosiła w środę tamtejsza miejska komisja wyborcza.  Pozostałe mandaty w 31-osobowej radzie zdobyły komitety: SLD Lewica Razem – sześć i KWW Porozumienie Dombrowicza – jeden. W 2010 r. w Radzie Miasta Bydgoszczy kandydaci PO zdobyli 13 mandatów, akandydaci PiS, SLD i KKW Konstantego Dombrowicza Miasto dla Pokoleń – posześć. Przez pierwsze 3,5 roku władzę w mieście sprawowała koalicja PO-SLD, którarozpadła się w kwietniu tego roku z powodu rozbieżności dotyczącychfunkcjonowania Zintegrowanych Inwestycji Terytorialnych (ZIT). Do końcakadencji rządziła PO, ale wskutek braku większości przegrała część głosowań.  W Bydgoszczy również odbędzie się druga tura wyborów na prezydenta miasta. Wystartują w niej Rafał Bruski (KW Platforma Obywatelska RP) który otrzymał 37,08 proc. głosów i Konstanty Dombrowicz (KWW Porozumienie Dombrowicza) z 19,87 proc.",,
Były prezes Idea Banku zatrzymany ws. afery GetBack,Były prezes Idea Banku Jarosław A. i kilkunastu byłych pracowników banku zostało zatrzymanych do śledztwa dotyczącego afery GetBack. We wtorek w Prokuraturze Regionalnej w Warszawie mają usłyszeć zarzuty.,"Zatrzymanie 18 osób – b. członków zarządu i pracowników jednego z banków oferujących obligacje spółki GetBack potwierdził  zastępujący rzecznika prasowego Prokuratury Regionalnej w Warszawie prok. Przemysław Baranowski. Nie podał, o który bank chodzi.– Na tym etapie działań nie udzielamy bliższych informacji, gdyż trwają czynności z zatrzymanymi – powiedział Baranowski. Zaznaczył, że prawdopodobnie w ciągu dnia można spodziewać się szerszych wiadomości.CBA nie potwierdza i nie zaprzecza, że to funkcjonariusze biura dokonali zatrzymań. – Nie udzielamy informacji na ten temat – powiedział portalowi tvp.info Temistokles Brodowski, rzecznik Biura.Według Radia ZET zatrzymani przez CBA to były prezes Idea Banku Jarosław A. i kilkunastu byłych pracowników banku. Mieli zostać zatrzymani w poniedziałek do śledztwa dotyczącego afery GetBack. We wtorek w Prokuraturze Regionalnej w Warszawie mają usłyszeć zarzuty. Według radia przeszukanie w mieszkaniu byłego szefa banku trwało kilka godzin.",,
"Cezary Gmyz o Kozłowskiej i Kramku: Wiele wskazuje na to, że działają na zlecenie Rosjan","Wiele wskazuje na to, że działają na zlecenie Rosjan – powiedział o Bartoszu Kramku i Ludmile Kozłowskiej dziennikarz Telewizji Polskiej Cezary Gmyz. Odnosząc się do ostatnich doniesień dotyczących Fundacji Otwarty Dialog stwierdził, że służby specjalne nadal powinny bardzo intensywnie przyglądać się tym osobom.","Brytyjski „Sunday Times” pisał w niedzielę o zarzutach komisji parlamentu Mołdawii wobec Fundacji Otwarty Dialog o przyjęcie 1,5 mln funtów od szkockich firm-słupów w zamian za lobbing na rzecz oligarchów.Na antenie TVP Info sprawę skomentował dziennikarz Telewizji Polskiej Cezary Gmyz.Zauważył on, że w ubiegłym roku ABW zamieściła w systemie informacyjnym Schengen informację o Ludmile Kozłowskiej, jednak rządy UE zlekceważyły ten zapis i Kozłowska wbrew oczywistym faktom przebywa na terenie Unii Europejskiej.– Problem polega na tym, że rządowi Polski chciano zrobić po prostu na złość, uważając, że ten prawicowy rząd prześladuje demokratyczną opozycje w Polsce, co jest bzdurą – powiedział. – Ludmiła Kozłowska i Bartosz Kramek mieli możnych protektorów w Polsce. Przypomnę, że jest słynne zdjęcie, na którym widać  Ludmiłę Kozłowską w Brukseli m.in. z Adamem Michnikiem i Michałem Boni – stwierdził. Dodał, że pod listem w obronie Kozłowskiej podpisali się np. Lech Wałęsa.„Akt wrogości przeciwko Polsce i Węgrom”Dziennikarz TVP przypomniał, że Kozłowska była nawet zaproszona do Bundestagu. Zaznaczył jednak, że „tej wizycie sprzeciwiła się, powszechnie krytykowana w Polsce Alternatywa dla Niemiec, która uważała, że jest to akt wrogości przeciwko Polsce i Węgrom”.Zdaniem Gmyza należy cofnąć Ludmile Kozłowskiej zezwolenie na pobyt na terenie UE. – Dla mnie jest rzeczą oczywistą, że zarówno Kramek jak i Ludmiła Kozłowska powinni być nadal pod bardzo intensywną obserwacją służb specjalnych całej Europy – oznajmił i dodał, że „wiele wskazuje na to, że działają na zlecenie Rosjan”.  Dziennikarz przypomniał również, że Fundacja Otwarty Dialog jest „przedmiotem zainteresowań służb skarbowych”. – Myślę, że gdyby ta kontrola się zakończyła, należałoby pomyśleć o środkach karnych wobec Bartosza Kramka – podsumował.",,
Wiceprezydent Wrocławia do mieszkańca: Na szczęście to nie twoje miasto,"Zastępca prezydenta Wrocławia wyklucza mieszkańców. „Na szczęście to nie twoje miasto, co pokazały ostatnie wyniki wyborów” – napisał na Twitterze Sebastian Lorenc z Platformy Obywatelskiej do jednego z wrocławian. Powodem dyskusji była dewastacja pomnika majora „Łupaszki” czerwoną farbą – według Lorenca „symboliczną krwią ofiar, które zamordował bandzior Łupaszka”.","Do bulwersującego incydentu doszło w Krakowie w kwietniu 2018 roku. Sprawą zajmowała się miejscowa policja. Jak oceniał wówczas prezes Towarzystwa Parku im. dr. Henryka Jordana Kazimierza Cholewa nie jest to zwykły akt wandalizmu. – To celowe działanie polityczne – mówił. Wiceprezydent Wrocławia nie skrytykował jednak aktu wandalizmu, a jedynie uznał czerwoną farbę za „symboliczną krew ofiar”, a majora Zygmunta Szendzielarza ps. Łupaszko nazwał wtedy „bandziorem”.Po czasie wpis Lorenca zauważył jeden z mieszkańców Wrocławia. Krzysztof Sietczyński skomentował na Twitterze, że to „niesamowite” i „niepojęte”, że coś takiego mógł napisać wiceprezydent „jego miasta”. „Na szczęście nie twojego” – skomentował Lorenc z PO i dodał, że „pokazały to ostatnie wyniki wyborów”. Major „Łupaszka” był oficerem Wojska Polskiego. We wrześniu 1939 roku walczył w składzie Wileńskiej Brygady Kawalerii, a po rozbiciu szwadronu usiłował dotrzeć do granicy węgierskiej. Nie udało mu się przedostać na Zachód, dlatego zatrzymał się we Lwowie, a następnie powrócił do Wilna, gdzie związał się z ZWZ-AK. Był dowódcą V Wileńskiej Brygady AK. Pod koniec lipca 1944 roku brygada, manewrując między oddziałami niemieckimi i sowieckimi, przeszła w lasy Puszczy Grodzieńskiej. Tam została otoczona przez Sowietów. Szendzielarz rozkazał rozformować oddział. Ale zarówno on, jak i jego żołnierze walczyli nadal z oddziałami Armii Czerwonej, NKWD i UB – aż do 1947 roku.",,
Ulicami Toronto przeszła Pride Parade,"Ulicami centrum Toronto przeszła w niedzielę 33. Pride
Parade, największa w Kanadzie parada społeczności LGBT – osób
homoseksualnych, biseksualnych i transseksualnych. Po raz pierwszy odbyła się
z udziałem urzędującego premiera rządu prowincji Ontario.","Witana oklaskami Kathleen Wynne, obecna premier Ontario, najludniejszejprowincji Kanady, jest pierwszym szefem rządu otwarcie mówiącym o swojejhomoseksualnej orientacji. W paradzie wzięli też udział inni znaczący politycy – m.in. Andrea Horvath,szefowa partii nowych demokratów NDP w Ontario, drugiego co do wielkościugrupowania w parlamencie w Ottawie, oraz Justin Trudeau, federalny szefliberałów – trzeciej co do wielkości partii w parlamencie – i jego poprzednikna tym stanowisku, były premier Ontario Bob Rae. Można było spotkać wieleinnych znanych osób, jak Mark Tewksbury, olimpijski medalista w pływaniu,Adam van Koeverden, olimpijski medalista w kajakarstwie czy Joe Eppele zToronto Argonauts, torontońskiej drużyny futbolu amerykańskiego.Pride Parade jest wydarzeniem nie tylko dla społeczności LGBT – to świętoróżnorodności, akceptacji i szacunku, co w Kanadzie, kraju wielu kultur,chętnie się podkreśla; traktowana jest też jak rodzinny piknik. Dla Torontojest to duże wydarzenie kulturalne, biznesowe i polityczne. Jest to równieżjedna z największych tego typu imprez na świecie. Według wstępnych szacunkówmediów paradę obserwowało na ulicach w niedzielę przynajmniej pół milionaludzi. Parada to finał całego tygodnia nazywanego Pride Week, zaczynającego sięoficjalnym wciągnięciem tęczowej flagi na maszt przy ratuszu, a kończącegosię trzema marszami –  Trans March, organizowanym jako wyraz wsparcia dlaosób transseksualnych, Dyke March – manifestacją lesbijek (te dwa marsze sąbardziej polityczne) i Pride Parade. Przez cały tydzień odbywa się wielekoncertów, wystaw, dyskusji, organizowany jest także specjalny bieg, przyokazji którego zbierane są pieniądze na cele charytatywne. Parada jestwspierana finansowo przez władze miasta Toronto, z funduszy prowincji ifederalnych, wielkie banki i firmy. Jest to organizacyjnie duże wyzwanie,któremu w tym roku przyglądano się szczególnie uważnie, ponieważ w 2014 r.Toronto będzie gościć światową paradę World Pride. Szacuje się, że może onaprzynieść miastu nawet 500 mln dolarów dzięki kilku milionom gości.  Pride Parade jest wydarzeniem tak znaczącym, że w marszu uczestnicządziesiątki stowarzyszeń – od policji, straży pożarnej, przez związkizawodowe, partie polityczne, firmy, służby miejskie, nauczycieli, kościoły doróżnych grup narodowościowych, organizacji praw człowieka i grup wsparcia.Całość jest co roku relacjonowana na żywo przez CP24, popularną lokalnąstację telewizyjną.Kanada jest jednym z pierwszych krajów, które umożliwiły zawieranie małżeństwhomoseksualnych – w tym roku mija dziesięć lat od zezwolenia na zawieranietakich małżeństw w prowincji Ontario; od 2005 r. możliwość ta weszła do prawafederalnego. Uczestnicy Pride przypominają jednak, że w wielu krajach walka oprawa człowieka, w tym o prawa społeczności LGBT, jest wciąż na bardzopoczątkowym etapie.Jedną z części obchodów Pride jest również niedzielne nabożeństwo,organizowane przez Metropolitan Community Church, kościół mieszczący się przyChurch Street, w torontońskiej dzielnicy gejowskiej. W niedzielę wzięli w nimudział m.in. premier Wynne i federalny szef NDP Tom Mulcair.Po paradzie przychodzi czas na dziesiątki koncertów i odbywający się naChurch Street piknik, który jest też okazją do prowadzenia rekrutacjipracowników. W tym roku można było porozmawiać m.in. z pracownikami CSIS,kanadyjskiej agencji wywiadu.",,
Rzecznik PO: Wyjaśnianie sprawy lotów Tuska to zabawa w archiwistę,"Rzecznik PO Jan Grabiec ocenił, że zajmowanie się sprawą lotów byłego premiera Donalda Tuska to „zabawa w archiwistę”. Słowa te oburzyły rzeczniczkę Prawa i Sprawiedliwości Anitę Czerwińską, która zarzuciła Platformie hipokryzję. – Tej sprawy nie da się przenieść do archiwum – powiedziała Czerwińska.","Wymiana zdań między rzecznikami PO i PiS to pokłosie czwartkowej konferencji marszałka Sejmu Marka Kuchcińskiego i prezesa PiS Jarosława Kaczyńskiego, podczas której padła zapowiedź rezygnacji Kuchcińskiego z zajmowanej funkcji. Liderzy PiS zaprezentowali przy okazji dane dotyczące liczby lotów byłych premierów z PO: Donalda Tuska i Ewy Kopacz.Rzecznik PO Jan Grabiec pytany na piątkowej konferencji w Sejmie o loty Donalda Tuska przekonywał m.in., że informacje na ten temat „nigdy nie były tajemnicą”. – Nigdy nikt nie okłamywał opinii publicznej w sprawie lotów pana premiera Tuska albo innych osób pełniących funkcje publiczne w czasie rządów PO – zapewnił poseł PO.Dodał, że dziś możemy łatwiej poznać dokumenty dotyczące lotów sprzed 10-12 lat, a nie możemy poznać dokumentów dotyczących lotów sprzed lat trzech czy czterech. – Czy państwa to nie dziwi, że te dokumenty nadal są utajnione, że mówi się o tym, że są niszczone? Przecież to jest skandal – ocenił Grabiec.Zaznaczył, iż należy wyjaśnić również wszystkie kwestie dotyczące wcześniejszych rządów, ale – jego zdaniem – „jest to trochę zabawa w bibliotekarza czy archiwistę”. Na słowa te zareagowała rzeczniczka PiS Anita Czerwińska, która na briefingu prasowym w Sejmie wyraziła pogląd, że posłom Platformy udało się „wspiąć na Himalaje hipokryzji”. – Panowie, loty, które dotyczyły polityków PO, chcą przenieść do archiwum, nie da się tego przenieść do archiwum. Nie ma czegoś takiego jak archiwum w polityce – podkreślała posłanka PiS. – Skoro opinia publiczna domaga się wyjaśnienia wszystkich tych kwestii związanych z lotami, to będziemy to wyjaśniać – dodała.Według Czerwińskiej politycy PO w czasie swych rządów „masowo korzystali z samolotów”. – Nie tylko oni, także ich bliscy. Przypomnę Bogdana Borusewicza, który latał wyprowadzać psa, Donalda Tuska, który uprawiał podróże życie czy panią Ewę Kopacz, która dokonywała inspekcji kotletów w pociągu, a w tym czasie równolegle za nią leciał samolot – powiedziała rzeczniczka PiS.Czerwińska była też przez dziennikarzy kilkakrotnie dopytywana, kiedy Kancelaria Sejmu opublikuje pełen wykaz lotów marszałka Kuchcińskiego. – Proszę państwa, jeśli chodzi o kwestie szczegółowe dotyczące dokumentów, proszę się zwracać do Kancelarii. Na pewno nie będzie tak, żeby przenosić do archiwum wybiórczo te dokumenty, które dotyczą Platformy Obywatelskiej, bo Platforma sobie tak życzy. To jest hipokryzja – odpowiedziała rzeczniczka PiS.",,
"Tyszka: Możemy partyjniakom dzisiaj powiedzieć – wiosna wasza, jesień nasza","Możemy partyjniakom dzisiaj powiedzieć – wiosna wasza, jesień nasza – powiedział po ogłoszeniu wyników exit poll wicemarszałek Sejmu Stanisław Tyszka, który w wyborach do Parlamentu Europejskiego był „jedynką” Kukiz’15 w Warszawie.","PiS z poparciem proc. 42,4 proc. zwyciężyło w niedzielnych wyborach do Parlamentu Europejskiego – wynika z sondażu IPSOS. Koalicja Europejska uzyskała 39,1 proc. głosów. Z sondażu wynika też, że do Parlamentu Europejskiego dostała się Wiosna Roberta Biedronia z poparciem 6,6 proc. i Konfederacja KORWiN Braun Liroy Narodowcy – 6,1 proc., a Kukiz’15 z 4,1 proc. poparcia znajduje się poniżej progu wyborczego.Wieczór wyborczy Kukiz’15 odbył się w jednym z warszawskich lokali w centrum miasta, gdzie zgromadzili się kandydaci z całej Polski. Ogłoszenie exit poll odbyło się jednak bez lidera ruchu Pawła Kukiza, który był gościem studia wyborczego w jednej ze stacji telewizyjnych. Po prezentacji wyników sondażu Tyszka ocenił, że kampania dla Kukiz’15 była trudna pod względem finansowym. – Kampanie partyjne kosztowały po 19 mln zł, nasza kosztowała trochę ponad 1 mln zł – powiedział wicemarszałek Sejmu. Podkreślił, że kampania ruchu Pawła Kukiza była finansowana z dobrowolnych wpłat sympatyków. – Możemy partyjniakom dzisiaj powiedzieć – wiosna wasza, jesień nasza – podkreślił. Posłanka Agnieszka Ścigaj, która otwierała listę Kukiz’15 na Dolnym Śląsku i w woj. opolskim, podziękowała za trudną kampanię. – Projekt Kukiz’15 to nie jest projekt na jedną kadencję – to jest projekt prowadzący do zmiany, żeby oddać wreszcie w Polsce władze obywatelom. Ta zmiana przyjdzie – podkreśliła. Lider Demokracji Bezpośredniej Paweł Tanajno, „trójka” Kukiz’15 w Warszawie, podkreślił, że w kampanii ugrupowania Pawła Kukiza pojawił się silny akcent demokracji bezpośredniej i suwerenności. – Jak na popularność tej idei wśród Polaków, obecny wynik Kukiz’15 jest budujący. Myślę, że wszystko, co najlepsze, jest przed nami i że suwerenność dla obywateli będzie znaczyła coraz więcej; liczę, że jesienią wynik Kukiz’15 ze sztandarem demokracji bezpośredniej będzie dużo, dużo lepszy i będziemy mieć szansę przywrócić obywatelom suwerenność w Polsce – powiedział.",,
Ukraińcy chcą pracować i zostać w Polsce na dłużej,Migranci zarobkowi ze Wschodu nie szykują się do masowych wyjazdów do pracy w Niemczech. Nasz kraj wciąż pozostaje ich preferowanym kierunkiem wyjazdów na saksy i na stałą emigrację – czytamy w piątkowym wydaniu „Rzeczpospolitej”.,"„Rz” powołuje się na raport Polsko-Ukraińskiej Izby Gospodarczej z przeprowadzanego na przełomie roku na grupie 1025 osób badania migrantów zarobkowych z Ukrainy. Wynika z niego, że niemal 2/3 Ukraińców, którzy pracowali już za granicą, nadal chce zarabiać poza krajem - i to najchętniej w Polsce.„Najczęściej w Polsce, gdzie większość - bo siedmiu na dziesięciu - badanych ma pozytywne doświadczenia z pracy. Nic więc dziwnego, że nasz kraj pozostaje dla prawie 60 proc. Ukraińców preferowanym kierunkiem wyjazdów zarobkowych, zdecydowanie wyprzedzając tu Niemcy - wybierane ponad trzykrotnie rzadziej” – podaje dziennik.„Rz” zauważa jednocześnie, że choć do saksów w Niemczech, które w 2020 r. mają szerzej otworzyć rynek pracy dla migrantów spoza Unii Europejskiej, przyciągają atrakcyjne zarobki, to jednak atutem Polski jest bliskość geograficzna, kulturowa i językowa.W badaniu PUIG ponad 60 proc. ankietowanych wybrało Polskę jako preferowaną do stałej emigracji. Ponadto 70 proc. swoje dotychczasowe doświadczenie z pracy w Polsce oceniło pozytywnie, z czego 22 proc. – „bardzo pozytywnie”. Negatywne zdanie w tej kwestii ma 4 proc. badanych, a 25 proc. wybrało odpowiedź „obojętnie”.",,
„Realizuje program episkopatu czy PO?”,"– Królikowski realizuje myśl, że prawo Boże ma być bardziej istotne niż prawo ustawowe – powiedział Leszek Miller, przewodniczący SLD w programie „Minęła dwudziesta” w TVP Info. Miller odniósł się w ten sposób do wypowiedzi ministra Michała Królikowskiego, który w programie „Dziś wieczorem” na naszej antenie mówił, że nie przemyca swojego prywatnego światopoglądu do spraw państwowych i do ministerstwa sprawiedliwości.","– Warto pamiętać, ze pan minister Królikowski jest świeckim zakonnikiem. Jest ekspertem episkopatu (ds. bioetycznych – red.)– mówił przewodniczący SLD w TVP Info. – Ja mam tylko jedno pytanie. Czy pan Królikowski realizuje program episkopatu w rządzie czy program Platformy Obywatelskiej. Ale ponieważ dalej jest wiceministrem, to rozumiem że program Platformy i program episkopatu to jedno – powiedział Miller. – Pan Królikowski realizuje myśl, którą kardynał Dziwisz w uprzednim roku w czasie obchodów Bożego Ciała bardzo jasno określił. Powiedział, że prawo boże ma być ważniejsze i nadrzędne w stosunku do prawa stanowionego. To jest praktyka stosowana w reżimach teokratycznych, np. we wszystkich państwach islamskich jest tak, że prawo boże jest ważniejsze niż prawo stanowione. I pan Królikowski bardzo precyzyjne stara się tą myśl realizować – mówił Leszek Miller.Przewodniczący SLD dodał, że zwrócił się do prezydenta Komorowskiego z prośba aby wyraził swój pogląd w tej sprawie, aby jako strażnik Konstytucji przeciwstawił się takiej tezie. Na temat ostatnich wydarzeń we Włocławku, gdzie doszło do śmierci nienarodzonych bliźniąt, Miller powiedział, że rząd systematycznie pozbywa się odpowiedzialności za stan zdrowia i życia obywateli. – Rząd nie działa, a jak działa, to w niewłaściwym kierunku. (…) Cała ta ewolucja zmierza w kierunku takim, gdzie zysk i procedura jest najważniejsza. I właśnie kolejni ludzie, kolejne dzieci umierają w wyniku procedury i w wyniku zysku, bo orientacja na zysk w służbie zdrowia to jest po prostu śmierć – mówił Leszek Miller. Na koniec programu Miller zaapelował do ministra zdrowia Bartosza Arłukowicza. – Panie Arłukowicz, niech pan spojrzy w oczy matkom, które tracą kolejne dzieci. Niech pan spojrzy w oczy tym rodzinom, którzy tracą swoich chorych – zwrócił się do Arłukowicza lider SLD.",,
Trump domaga się środków na budowę muru. Nie wyklucza stanu wyjątkowego,"Prezydent USA Donald Trump nie wykluczył w piątek ogłoszenia stanu wyjątkowego, by móc budować mur na granicy z Meksykiem bez zgody Kongresu. Powiedział też, że może utrzymać częściowe zawieszenie działania rządu federalnego „przez miesiące, a nawet przez lata”.","Trump i przywódcy Demokratów uzgodnili w piątek przeprowadzenie podczas weekendu dodatkowych rozmów. Biały Dom mają reprezentować wiceprezydent Mike Pence, doradca i zięć Trumpa, Jared Kushner, oraz szefowa resortu bezpieczeństwa narodowego Kirstjen Nielsen. Trump podczas piątkowego spotkania dał do zrozumienia, że – jak informuje Associated Press – może utrzymać częściowe zawieszenie funkcjonowania rządu federalnego (shutdown) „przez miesiące, a nawet lata”. Było to już drugie spotkanie Trumpa z Demokratami w ciągu trzech dni, związane z impasem w związku z żądaniem przez prezydenta środków na budowę muru na granicy z Meksykiem. – Powiedzieliśmy prezydentowi, że potrzebne jest otwarcie (przywrócenie działania) rządu. Sprzeciwił się. Właściwie to powiedział, że utrzyma rząd zamknięty przez bardzo długi okres, przez miesiące albo i lata – oświadczył po tym spotkaniu przewodniczący demokratycznej mniejszości w Senacie Chuck Schumer. AP odnotowuje, że Trump potwierdził te słowa. Zaznaczył zarazem, że ma nadzieję, iż shutdown nie będzie trwał tak długo. Prezydent powiedział też, że rozważa skorzystanie z nadzwyczajnych uprawnień, by szybko zbudować mur na granicy z Meksykiem bez aprobaty Kongresu. Nie wykluczył ogłoszenia w tym celu stanu wyjątkowego. – Mogę to zrobić, jeśli zechcę. Możemy ogłosić stan wyjątkowy – oświadczył. Zaznaczył jednak, że chce spróbować wynegocjowania z Kongresem środków na budowę muru. Powiedział też, że sądzi, iż impas w tej sprawie, który spowodował częściowe zawieszenie funkcjonowania rządu, zakończy się szybciej niż ludzie myślą – informuje AP. Izba Reprezentantów przegłosowała w czwartek dwie ustawy budżetowe, których celem jest zakończenie częściowego zawieszenia rządu federalnego. W ustawach nie przewidziano 5 mld dolarów na budowę muru na granicy z Meksykiem, czego domaga się Trump. Shutdown, czyli częściowe zawieszenie rządu federalnego w USA trwa od 22 grudnia. Wówczas to Senat nie zdołał zagłosować nad prowizorium budżetowym, gdyż Republikanie nie mieli szans na przeforsowanie ustawy przewidującej środki na budowę muru. Do przyjęcia ustawy budżetowej wymagana jest kwalifikowana większość, przynajmniej 60 głosów w Senacie, podczas gdy Partia Republikańska w izbie wyższej miała przewagę zaledwie dwóch głosów. Wcześniej ustawa przewidująca środki na budowę muru została przegłosowana w Izbie Reprezentantów głosami Republikanów, którzy mieli w niej przewagę. W czwartek w południe czasu amerykańskiego amerykański Kongres rozpoczął nową, 116. kadencję. Obecnie w Izbie Reprezentantów przewagę mają Demokraci (235-199), dzięki czemu mogli oni przegłosować ustawy nieprzewidujące funduszy na mur graniczny. Przegłosowanie takich ustaw zapowiadała nowa przewodnicząca Izby Nancy Pelosi, która oświadczyła, że nie ma argumentów mogących ją przekonać do zmiany stanowiska w sprawie muru. Ustawy trafią teraz do Senatu, gdzie przewagę mają Republikanie.",,
Rywal Roberta Kubicy odszedł z BMW DTM. Rosną szanse Polaka na kontrakt,Z niemieckim teamem BMW DTM pożegnał się Kanadyjczyk Bruno Spengler. To znacznie zwiększa szanse naszego najlepszego kierowcy Roberta Kubicy na podpisanie kontraktu.,"Kanadyjczyk przechodzi do amerykańskiej serii IMSA. Będzie również pełnił rolę kierowcy rezerwowego i testowego w Formule E. Spengler startował w DTM 15 lat; wziął udział w 195 wyścigach. Siedem lat temu zdobył tytuł mistrzowski.– Niewielu kierowców wywarło tak wielki wpływ na DTM jak Bruno – przyznał dyrektor BMW, Jens Marqurdt. – W 2012 r., kiedy dzięki niemu zdobyliśmy tytuł, dokonał czegoś niesamowitego, czegoś, co wówczas wydawało się niemożliwe. Tym samym na zawsze zapisał się w historii naszej firmy i sportu motorowego – powiedział Marqurdt.Po serii testów na torze w hiszpańskim Jerez w zeszłym tygodniu Kubica wypadł obiecująco. Ponoć szefowie BMW byli zadowoleni, jak Robert przystosował się do nowego samochodu.Kubica nie ukrywa zainteresowania angażem w DTM. – To dla mnie dobry cel, mamy grudzień, nie ma więc wiele czasu. Gdybym nie chciał jeździć w serii, na pewno by mnie tu nie było – stwierdził w rozmowie z „Motorsport Magazin”.",,
Pierwszy dzień pracy premiera Morawieckiego w Kancelarii Prezesa Rady Ministrów,"Chwilę po godzinie 10:00 auto z premierem Mateuszem Morawieckim, który we wtorek otrzymał wotum zaufania, podjechało pod Kancelarię Prezesa Rady Ministrów. W holu Mateusza Morawieckiego przywitała ustępująca szefowa rządu Beata Szydło. Po uściśnięciu dłoni i chwili dla fotoreporterów wspólnie udali się do gabinetu.",,,
Asia Bibi nie może opuścić Pakistanu. Islamiści chcą cofnięcia ułaskawienia,"47-letnia chrześcijanka Asia Bibi, zwolniona w środę decyzją Sądu Najwyższego z więzienia w Lahaur, gdzie przebywała skazana w 2010 r. na śmierć pod zarzutem obrazy Mahometa, wciąż nie może opuścić Pakistanu. Islamscy ekstremiści z ugrupowania Tehreek-e-Labbaik Pakistan żądają cofnięcia jej ułaskawienia.","– Asia Bibi opuściła więzienie i została przewieziona w bezpieczne miejsce na terenie Pakistanu – oświadczył w czwartek rzecznik tamtejszego MSZ, dementując informacje o jej wyjeździe za granicę. Rozeszły się one po tym, gdy przewodniczący Parlamentu Europejskiego Antonio Tajani wspomniał na Twitterze, że mogłaby przybyć z mężem i piątką dzieci do Brukseli.W niebezpieczeństwieObecnie życie chrześcijanki jest ponownie w niebezpieczeństwie wobec gwałtownych protestów tysięcy radykalnych islamistów, którzy odrzucają orzeczenie Sądu Najwyższego o jej ułaskawieniu i żądają wykonania wyroku śmierci na kobiecie.Wiadomość o jej zwolnieniu z więzienia wywołała wściekłość tysięcy islamskich radykałów. W czwartek 10 tys. spośród nich przemaszerowało ulicami Karaczi, wznosząc okrzyki „Powiesić Asię!”.Dramat Asi Bibi, ciężko pracującej na utrzymanie swej rodziny chrześcijanki, robotnicy rolnej, rozpoczął się od błahej z pozoru utarczki z muzułmańskimi sąsiadami. Rok później, w 2010 roku, została skazana na śmierć na podstawie ich zeznań przed sądem: oskarżali ją o bluźnierstwo. Jej przypadek poruszył wspólnotę międzynarodową, zabierali głos w jej obronie papieże Benedykt XVI i Franciszek. Mąż Asi Bibi zwrócił się w sobotę o azyl dla swojej rodziny w Stanach Zjednoczonych, Wielkiej Brytanii lub Kanadzie ze względu na to, że pozostanie na terenie Pakistanu łączy się dla jego żony ze zbyt wielkim niebezpieczeństwem.Domagają się rewizji wyrokuPakistańska partia radykalnych islamistów, Tehreek-e-Labbaik Pakistan (TLP), domaga się od tamtejszego Sądu Najwyższego rewizji wyroku przywracającego wolność Asi Bibi. Pod koniec ubiegłego tygodnia uzyskała ona od rządu obietnicę, że kobieta nie opuści terytorium Pakistanu, a władze nie zablokują wniosku o rewizję sądowego wyroku uniewinniającego w sprawie Bibi.Szef włoskiego MSW Matteo Salvini potwierdził we wtorek, że Włochy wraz z przedstawicielami innych krajów europejskich pomogą Bibi opuścić Pakistan. Holenderski MSZ udzielił czasowego azylu jej obrońcy, adwokatowi Saifowi ul-Mulookowi.",,
„Nie byłoby tego zwycięstwa bez ojca Tadeusza Rydzyka i Radia Maryja”,"– Każda ręka podniesiona na Kościół to ręka podniesiona na Polskę – powiedział w sobotę w Toruniu prezes PiS Jarosław Kaczyński. Prezydent Andrzej Duda przesłał list z okazji 24. rocznicy powstania rozgłośni. Napisał, że radio to „żywa wspólnota”, która aktywizuje ludzi do czynienia dobra.","Prezes PiS uczestniczył w uroczystej mszy świętej z okazji 24. rocznicy powstania Radia Maryja. Przewodniczył jej metropolita lwowski abp. Mieczysław Mokrzycki. W koncelebrze udział wzięło kilkunastu biskupów. – Zwracam się do wielebnego ojca dyrektora, zwracam się z podziękowaniem za to wszystko, co czynił dla polskiego Kościoła, co uczynił dla Polski, a uczynił bardzo wiele. Ojcze dyrektorze, bez ciebie nie byłoby tego zwycięstwa. (...) Muszę powiedzieć, że nie byłoby tego zwycięstwa bez rodziny Radia Maryja. Nie byłoby – mówił przed mszą prezes PiS. Jarosław Kaczyński: przed nami trudna drogaKaczyński zaznaczył, że zwycięstwo „potrzebowało prawdy i ludzi, którzy służą prawdzie i Polsce, są patriotami”. – To zwycięstwo jest także potwierdzeniem jeszcze jednej prawdy właśnie, tą prawdą jest to, iż fundamentem polskości jest Kościół i jego nauka i że nie może być Polski bez Kościoła. To przeświadczenie i Radio Maryja i Rodziny Radia Maryja są potrzebne także dziś, kiedy przed nami długa droga pod górę, trudna droga. Musimy ją przejść, musimy ją przejść razem i przejdziemy ją wbrew wszystkiemu. Przejdziemy ją wiedząc, że służymy Polsce. Przejdziemy ją, wiedząc co jest istotą polskości – powiedział. Lider PiS oświadczył, że „każda ręka podniesiona na Kościół to ręka podniesiona na Polskę”.  – My to wiemy i dlatego dziękując wam członkowie Radia Maryja, dziękując ojcu dyrektorowi, dziękując ojcom redemptorystom, dziękuję także i nisko się kłaniam księżom biskupom, bo oni są przecież następcami apostołów, oni prowadzą polski Kościół ku temu wszystkiemu, co musi być celem naszym, celem dla każdego z nas, ale co powinno być także celem tego całego porządku, który – mam nadzieję – zbudujemy – mówił Kaczyński. Prezydent Andrzej Duda skierował do organizatorów i uczestników rocznicowych obchodów list; odczytał go szef gabinetu prezydenta Adam Kwiatkowski. „To dla mnie wielka radość, że z okazji kolejnej 24. już rocznicy Radia Maryja mogę skierować do was pozdrowienia, podziękowania oraz wyrazy uznania. Nie przez przypadek kolejne rocznice istnienia Radia Maryja są świętowane jako urodziny. To określenie świadczy o stosunku Polaków do tego radia” – napisał prezydent.  Andrzej Duda: celem jest odbudowa wspólnoty PolakówDuda podkreślił, że Radio Maryja „nie jest traktowane jako kolejna, chociaż ważna instytucja i znaczące medium katolickie, ale jak żywa wspólnota, gromadząca coraz szersze rzesze prawdziwie zaangażowanych w służbie Bogu i ojczyźnie”. Prezydent zwrócił uwagę, że radio i wyrosła z niego wspólnota stały się zaczynem wielu dzieł, przedsięwzięć i instytucji tworzonych oddolnie przez obywateli. ""Radio Maryja stało się żywym i dobitnym przykładem obywatelskiej aktywizacji tysięcy ludzi z niemal wszystkich grup społecznych i wiekowych wokół idei czynienia dobra oraz troski o sprawy publiczne. Dzieło Radia Maryja jest przejawem samodzielności, inicjatywy Polaków, nowoczesnego, a zarazem silnie osadzonego w tradycji, wierze i kulturze polskiej podejścia do społecznej rzeczywistości. Celem mojej wspólnoty jest odbudowa wspólnoty Polaków, państwo starcie się czynicie to od lat” – dodał. W uroczystości, obok Kaczyńskiego i Kwiatkowskiego udział wzięli marszałek Senatu Stanisław Karczewski, wicemarszałek Sejmu Joachim Brudziński i wicemarszałek Senatu Maria Koc oraz członkowie rządu m.in.: szefowa kancelarii premiera Beata Kempa, minister spraw wewnętrznych i administracji Mariusz Błaszczak, minister obrony narodowej Antoni Macierewicz, minister sprawiedliwości Zbigniew Ziobro, minister rolnictwa Krzysztof Jurgiel. Obecni byli też licznie parlamentarzyści.O rocznicy informował nawet oficjalny profil kierowanego przez Antoniego Macierewicza Ministerstwa Obrony Narodowej:",,
Gwałty na dzieciach i morderstwo. Niemcy oskarżają migranta,"Jest akt oskarżenia przeciwko Alemu Basharowi Ahmadowi Z., nielegalnemu migrantowi z Iraku, który starał się o azyl w Niemczech. 21-latek odpowie za gwałty na dziecku, których miał dopuszczać się w ośrodku dla migrantów, oraz zgwałcenie i zamordowanie 14-latki.","Do ataku na Susannę Marię Feldman doszło 22 maja ubiegłego roku w niemieckim Wiesbaden. Jej ciało znaleziono częściowo zakopane w zalesionym terenie przy torach kolejowych, niedaleko ośrodka dla uchodźców. Śledczy ustalili, że została zgwałcona, a następnie uduszona.Po odkryciu ciała Z. zbiegł z Niemiec. Został zatrzymany w czerwcu w Duhok, prowincji w północnym Iraku zamieszkałym głównie przez Kurdów. Poddano go ekstradycji do Niemiec.Gwałty w obozie dla migrantówŚledczy ustalili, że 21-latek prawdopodobnie stoi również za dwukrotnym zgwałceniem 11-latki w obozie dla migrantów. Do tych ataków miało dość w kwietniu i maju ubiegłego roku.Prokuratura przedstawiła również zarzuty dokonania gwałtu na tej samej 11-latce Mansoorowi Q., młodemu Afgańczykowi mającemu 14 bądź 15 lat. Molestować miał ją również młodszy brat Alego Bashara, który również zbiegł do Iraku i najpewniej nadal tam przebywa.",,
Zmarł o. Hubert Czuma – duszpasterz i działacz opozycyjny,"W czwartek, w wieku 89 lat, zmarł jezuita o. Hubert Czuma – znany w Radomiu katecheta, duszpasterz akademicki, działacz opozycyjny z czasów PRL, honorowy obywatel Radomia, Szczecina i Lublina – poinformowała Kuria Biskupia w Radomiu.","Od 1979 roku o. Hubert Czuma był związany z Radomiem. „W 2017 r. ze względu na pogarszający się stan zdrowia, został przeniesiony do infirmerii w Kolegium Jezuitów w Warszawie. We wtorek trafił do szpitala, gdzie przeszedł operację. Mimo starań lekarzy, zmarł w czwartek” – poinformowała Kuria Biskupia w Radomiu. Hubert Czuma urodził się 2 listopada 1930 r. w Lublinie, w rodzinie o tradycjach patriotycznych. Jego ojciec Ignacy był profesorem Katolickiego Uniwersytetu Lubelskiego, posłem na Sejm RP i współtwórcą polskiej konstytucji z 1935 r. Stryj, generał Walerian Czuma był organizatorem i dowódcą obrony Warszawy w 1939 r. Matka Lubow była pianistką. Ukończył I LO w Lublinie i w 1948 r. wstąpił do zakonu jezuitów. Studiował filozofię na Wydziale Filozoficznym Towarzystwa Jezusowego i teologię na Wydziale Teologicznym Bobolanum w Warszawie. Pomimo gróźb ze strony UB, święcenia kapłańskie otrzymał 30 października 1955 r. w Lublinie. Od 1957 r. pracował jako katecheta i duszpasterz akademicki w parafii pw. NSJ w Łodzi, a od 1961 r. był spowiednikiem w Warszawie. W latach 1961-1963 pracował jako katecheta i duszpasterz akademicki w parafii pw. Świętego Krzyża w Gdańsku, a po czym został diecezjalnym duszpasterzem akademickim Diecezji Lubelskiej oraz rektorem kościoła akademickiego KUL (1963-1971). Uroczystą profesję zakonną złożył 2 lutego 1970 r. w Lublinie. W tym samym roku podejrzany o związek z konspiracyjną organizacją niepodległościową „Ruch”, został aresztowany i osadzony w areszcie przy ul. Rakowieckiej w Warszawie. Zwolniono go w styczniu 1971 r. z braku dowodów i na skutek zabiegów prymasa Polski kard. Stefana Wyszyńskiego. Kolejne miejsca pracy duszpasterskiej to Kalisz (1971-1972) i Bydgoszcz (1972-1973), a w latach 1973-1979 r. był duszpasterzem akademickim w Szczecinie. W 1978 r. ojciec Czuma został wysłany do Rzymu na roczne studium duchowości. W czasach PRL Hubert Czuma wspólnie z braćmi Andrzejem i Benedyktem działał w antykomunistycznej organizacji Ruch. W sierpniu 1979 r. zmuszony został do opuszczenia Szczecina i został przeniesiony do Radomia. Oficjalnie nie mógł pracować z młodzieżą akademicką, jednak wspierał ks. Zdzisława Domagałę w prowadzeniu duszpasterstwa akademickiego. W latach 1980-1989 współpracował z „Solidarnością”. W tym czasie organizował Msze św. za Ojczyznę, a po 13 grudnia 1981 r. był współorganizatorem uroczystości religijno-patriotycznych z udziałem znanych aktorów w radomskim kościele pw. Świętej Trójcy. Opiekował się prześladowanymi, wspierał finansowo działalność wydawniczą i kolportaż podziemnych wydawnictw; był m.in. członkiem Rady Programowej „Tygodnika Solidarność”. W 1989 r. był w gronie inicjatorów i twórców Komitetu Obywatelskiego Ziemi Radomskiej. W latach 1979-1988 rozpracowywał go IV Wydział Komendy Miejskiej Milicji Obywatelskiej w Radomiu w ramach sprawy operacyjnego rozpoznania, kryptonim „Fanatyk”. Po 1989 r. był opiekunem bezrobotnych i potrzebujących pracy, a w Diecezji Radomskiej był duszpasterzem ludzi pracy. Od 1990 r. był też kapelanem więziennym. Zajmował się również pracą dziennikarską. Był związany m.in. z mediami diecezji radomskiej: publikował na łamach Tygodnika „Ave” oraz przygotowywał audycje radiowe najpierw w diecezjalnym Radiu „Ave”, a następnie w Radiu Plus Radom. Prezydent RP Lech Kaczyński odznaczył o. Czumę Krzyżem Komandorskim Orderu Odrodzenia Polski (2006). Otrzymał również Honorowe Obywatelstwa Miast: Szczecina (2008), Radomia (31 sierpnia 2015 r.) i Lublina (12 kwietnia 2016 r.) oraz medale „Pro Memoria” (2007) i „Bene Merenti Civitas Radomiensis” (2010). Katolicki Uniwersytet Lubelski Jana Pawła II uhonorował go w 2018 roku Medalem Jubileuszowym z okazji 100. rocznicy istnienia uczelni.",,
Putin w Chinach: Nasza współpraca jeszcze nigdy nie była tak dobra,– Współpraca z Chinami jest jednym z najwyższych priorytetów Rosji i osiągnęła niespotykany poziom – powiedział Władimir Putin. Prezydent Rosji po raz pierwszy po zainaugurowaniu swojej czwartej kadencji przebywa z wizytą w Państwie Środka.,"– Współpraca z Chinami jest jednym z najwyższych priorytetów Rosji i osiągnęła niespotykany poziom – oświadczył Władimir Putin podczas spotkania z prezydentem Chin Xi Jinpingiem w Pekinie.Xi ocenił, że oba kraje „zawsze uznawały rozwój dwustronnych relacji jako kierunek priorytetowy”. – Zdecydowanie wspierały one wzajemnie swoje kluczowe interesy i wspólnie aktywnie uczestniczyły w sprawach międzynarodowych i globalnym zarządzaniu – powiedział prezydent Chin.Rosja i Chiny ogłosiły, że zacieśnią współpracę gospodarczą, polityczną i wojskową. Jest to reakcja na najnowszą strategię bezpieczeństwa narodowego USA. Pekin i Moskwa zostały w niej uznane za głównych rywali Waszyngtonu. Putin wspomniał również, że „Rosja i Chiny są zainteresowane pokojem i stabilnością na Półwyspie Koreańskim” oraz że władze w Pjongjangu potwierdzały w niedawnych kontaktach z Moskwą gotowość do „konstruktywnej pracy”.Z Pekinu Władimir Putin uda się szczyt Szanghajskiej Organizacji Współpracy, który odbędzie się w nadmorskim Qingdao. SzOW zrzesza Rosję, Chiny, Indie i Pakistan oraz cztery dawne azjatyckie republiki sowieckie: Kazachstan, Kirgistan Tadżykistan i Uzbekistan.Na szczyt w Qingdao zaproszono również Hasana Rowhaniego, prezydenta Iranu, który to kraj posiada w SzOW status obserwatora. Chiny, podobnie jak pozostali sygnatariusze umowy nuklearnej z Iranem, starają się utrzymać to porozumienie w mocy po niedawnym wycofaniu się z niego USA.",,
Śledztwo ws. więzień CIA pod lupą prokuratorów,"Prawdopodobnie w czerwcu w Prokuraturze Apelacyjnej w
Krakowie, prowadzącej śledztwo w sprawie rzekomych więzień CIA w Polsce,
zostanie powołany zespół prokuratorów do badania sprawy.","– W Prokuraturze Apelacyjnej w Krakowie, prowadzącej śledztwo w sprawie rzekomych więzień CIA w Polsce, dobiega końca analiza akt. Prawdopodobnie w pierwszej dekadzie czerwca zostanie powołany zespół prokuratorów badających sprawę – poinformował rzecznik PA Piotr Kosmaty.Ze względu na to, że śledztwo jest objęte klauzulą tajności, prokuratura odmawia podania jakichkolwiek informacji w tej sprawie.Prowadzone od sierpnia 2008 r. w Warszawie tajne śledztwo w sprawie domniemanych więzień CIA w Polsce w połowie lutego zostało przekazane do Prokuratury Apelacyjnej w Krakowie.Prokuratura bada, czy była zgoda polskich władz na stworzenie w Polsce tajnych więzień CIA w latach 2002-2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm. Ostatnio podano, że przesłuchano dotychczas 62 osoby i zgromadzono 20 tomów akt.Przekazane śledztwoW marcu br. „Gazeta Wyborcza” podała, że warszawska prokuratura apelacyjna jeszcze w styczniu br. postawiła b. szefowi Agencji Wywiadu Zbigniewowi Siemiątkowskiemu zarzuty przekroczenia uprawnień oraz naruszenia prawa międzynarodowego. Siemiątkowski nie komentował sprawy. Pod koniec kwietnia gdańska prokuratura okręgowa wszczęła śledztwo ws. ewentualnego ujawnienia wmediach informacji ze ściśle tajnego postępowania dotyczącego domniemanych więzień CIA.O wyjaśnienie, czy doszło do ujawnienia informacji z tajnego śledztwa wystąpiła do prokuratora generalnego Prokuratura Apelacyjna w Krakowie. O wszczęcie postępowania ws. ewentualnego ujawnienia informacji z tajnego śledztwa wystąpiła też do prokuratora generalnego w końcu marca sejmowa komisja do spraw służb specjalnych.Domniemanie, że w Polsce – i kilku innych krajach europejskich – mogą być tajne więzienia CIA, wysunęła w 2005 r. organizacja Human Rights Watch. Według niej takie więzienie w Polsce miało się znajdować na terenie szkoły wywiadu w Kiejkutach lub w pobliżu wojskowego lotniska w Szymanach na Mazurach.Polscy politycy, m.in. ówczesny prezydent Aleksander Kwaśniewskioraz premierzy, wielokrotnie zaprzeczali, by takie więzienia w Polsce istniały. Z informacji Straży Granicznej wynika, że od grudnia 2002 do września 2003 r. siedmioma samolotami gulfstream (używanymi m.in. przez CIA) przywieziono do Szyman 20 osób z Afganistanu, Dubaju i Maroka.",,
Polityk PO o głosowaniu ws. Ziobry: część posłów żegna się z polityką i nie chodzi na głosowania,"– Spojrzałem na listę posłów PO, którzy nie pojawili się na głosowaniu. I rzeczywiście w przypadku dwóch-trzech osób można mówić o usprawiedliwionej nieobecności. Ale jest kilku posłów, którzy żegnają się z polityką i nie chodzą na głosowania. Dlatego uzyskanie trzech piątych głosów było bardzo trudną rzeczą – tak Michał Szczerba (PO) tłumaczył w „Po przecinku” TVP Info powody odrzucenie przez Sejm wniosku o postawienie Zbigniewa Ziobry przed Trybunałem Stanu. – Ta sprawa jest elementem nagonki na Zbigniewa Ziobrę. Było 60 postępowań karnych, dwie komisje śledcze i nic. Żadnego wyroku. Dlatego PO postanowiła przegłosować, że Ziobro jest winny – przekonywał Arkadiusz Mularczyk (Zjednoczona Prawica).","W piątek odbyło się głosowanie nad postawieniem przed Trybunałem Stanu byłego ministra sprawiedliwości Zbigniewa Ziobry. Wniosek został odrzucony. „Za” głosowało 271 posłów, tymczasem większość konstytucyjna wynosi 276 głosów. Zabrakło więc pięciu głosów. Na głosowaniu nie pojawiło się dziewięcioro posłów PO, która forsowała wniosek o Trybunał Stanu dla byłego ministra sprawiedliwości. Awantura o sejmowy blamaż  PO Michał Szczerba przekonywał, że Platforma spodziewała się problemów ze skutecznym przegłosowaniem wniosku. – Spojrzałem na listę posłów PO, którzy nie pojawili się na głosowaniu. I rzeczywiście w przypadku dwóch-trzech osób można mówić o usprawiedliwionej nieobecności. Ale jest kilku posłów, którzy żegnają się z polityką i nie chodzą na głosowania. Dlatego uzyskanie trzech piątych głosów była bardzo trudną rzeczą – wyjaśniał. Arkadiusz Mularczyk uważał, z kolei, że cała sprawa nie interesuje już nikogo, poza posłami PO i Lewicy. – Ta sprawa jest elementem nagonki na Zbigniewa Ziobrę. Było 60 postępowań karnych, dwie komisje śledcze i nic. Żadnego wyroku. Dlatego PO postanowiła przegłosować, że Ziobro jest winny – podkreślał.",,
Kreml: Trump zaprosił Putina na spotkanie do Waszyngtonu,"Doradca prezydenta Rosji Jurij Uszakow poinformował w poniedziałek, że podczas rozmowy telefonicznej 20 marca prezydent USA Donald Trump zaproponował Władimirowi Putinowi odbycie dwustronnego spotkania w Waszyngtonie.","– Jeśli wszystko pójdzie normalnie, mam nadzieję, że Amerykanie nie zrezygnują ze swojej propozycji omówienia możliwości odbycia szczytu – dodał Uszakow podczas briefingu w Moskwie. Jednocześnie ocenił, że spotkanie na szczycie jest możliwe dopiero w drugim półroczu.  Rzeczniczka Białego Domu Sarah Sanders potwierdziła w poniedziałek, że Trump „poruszył w rozmowie z Putinem szereg możliwych miejsc do przeprowadzenia spotkania, wśród których był i Biały Dom”. Doradca Putina zwrócił uwagę na kolejne „zakłócenia” w relacjach między obu krajami. Wspomniał m.in. o wydaleniu 60 rosyjskich dyplomatów i zamknięciu konsulatu generalnego Rosji w Seattle. Stany Zjednoczone i wiele innych krajów postanowiły wydalić pewną liczbę rosyjskich dyplomatów w reakcji na próbę otrucia przed miesiącem w Salisbury byłego oficera rosyjskiego wywiadu wojskowego GRU Siergieja Skripala.  W rozmowie telefonicznej, która odbyła się 20 marca, prezydent Trump pogratulował Władimirowi Putinowi wygranej w wyborach prezydenckich. Kreml podał wówczas, że rozmowa była poświęcona zażegnaniu problemów w stosunkach rosyjsko-amerykańskich. Poruszono też kwestię konfliktu syryjskiego i kryzysu na Ukrainie.",,
Wicepremier Ukrainy: możliwe wznowienie zakupów gazu od Rosji,"Ukraina, która od ponad dwóch lat nie kupuje gazu od Rosji, mogłaby nabywać go, ale pod warunkiem, że punkt odbioru paliwa znajdowałby się na wschodniej, a nie na zachodniej granicy Ukrainy – oświadczył wicepremier Wołodymyr Kistion.","– Nigdy nie mów nigdy. Jeśli punkt odbioru zostałby przeniesiony na wschodnią granicę, można byłoby to rozpatrywać – powiedział Kistion w opublikowanym w poniedziałek wywiadzie dla gazety internetowej „Europejska Prawda”. We wrześniu prezydent Ukrainy Petro Poroszenko oświadczył, że Kijów chce, by po wygaśnięciu kontraktu z Gazpromem państwa UE kupowały od niego gaz na wschodniej granicy Ukrainy. – W związku z tym, że kontrakt kończy się w 2019 roku, chcemy z pomocą Unii Europejskiej przeprowadzić rewolucyjną zmianę w organizacji tranzytu gazu – mówił. Poroszenko wyjaśniał, że Ukraina chce sprzedawać usługi tranzytowe państwom unijnym, a nie Rosji.",,
Żyd-oligarcha i patron nacjonalistów. Pozbawią Poroszenkę władzy?,"Pięć lat temu dostał ogromny kredyt zaufania i mandat do przebudowy państwa, wygrywając prezydenturę z wynikiem najlepszym od początku niepodległej Ukrainy. Część zobowiązań wypełnił, przestał się też kojarzyć jako „król czekolady”, oligarcha zmienił się w męża stanu. Ale to i tak za mało, by być pewnym reelekcji. Tym bardziej, że Petro Poroszenko ma dwóch potężnych wrogów.","Na finiszu kampanii, na wiecu wyborczym we Lwowie w czwartek, prezydent Poroszenko przemawiał do około 20 tys. Ukraińców. To był w dużym stopniu atak na jedną osobę. I to wcale nie na kandydata w wyborach. Poroszenko podkreślał, że dwójka jego największych rywali – Wołodymyr Zełenski i Julia Tymoszenko – jest finansowana przez oligarchę Ihora Kołomojskiego: „Wyjechał za granicę, ale przesuwa dwie figury jednocześnie na wyborczej szachownicy”.  Prezydent oskarża Kołomojskiego, biznesmena, którym interesują się organy ścigania na Ukrainie, że chce „wziąć rewanż na państwie” za nacjonalizację w 2016 roku jego Pryvatbanku. Konflikt Poroszenki z Kołomojskim nie jest tajemnicą od lat, ale tak mocny atak tuż przed wyborami świadczy, że prezydent wcale nie musi być pewny wejścia do II tury.  Nieufni UkraińcyW 2014 roku Poroszenko zwyciężył już w pierwszej turze, zdobywając 54,70 proc. głosów. Tymoszenko była druga, z ledwie 12,81 proc. Tak miażdżące zwycięstwo polityka, który wcześniej zaliczył kilka różnych obozów politycznych i bardziej znany był z biznesu (przede wszystkim produkcja słodyczy), możliwe było dzięki nieformalnemu porozumieniu części oligarchów (m.in. z tzw. klanu gazowego), poparciu bardzo wówczas popularnego Kliczki oraz aprobacie USA i Niemiec.  To Poroszenko był jedną z twarzy Euromajdanu (Tymoszenko leżała wtedy w więziennym szpitalu), a poza tym w czasie wojny zagrażającej Ukrainie z natury stawia się raczej na mężczyznę niż kobietę. Poroszenko zaczynał więc z bardzo silnym mandatem wyborczym, pozwalającym na radykalne reformy.  Na Ukrainie w ciągu ostatnich pięciu lat doszło faktycznie do pewnych reform. Jednak system pozostaje wciąż ten sam – najwięcej do powiedzenia mają oligarchowie. Zresztą sam prezydent jest oligarchą, a dwójka jego głównych rywali jest finansowana przez oligarchów. W takim systemie polityczno-ekonomicznym rządzi korupcja.  Ukraina jest wciąż, obok Mołdawii, najbiedniejszym krajem w Europie, z niestabilną gospodarką, stopą ubóstwa na poziomie ok. 60 proc., średnią płacą zaledwie 350 dolarów miesięcznie, endemiczną korupcją i faktyczną wojną na południowych i południowo-wschodnich rubieżach, która pochłonęła już ponad 13 tys. istnień ludzkich. Duże poparcie dla komika Zełenskiego wynika ze zmęczenia społeczeństwa establishmentem politycznym. Zaufanie do polityków i instytucji państwowych jest na bardzo niskim poziomie. Ponad 80 proc. Ukraińców zapytanych o to, czy te wybory będą uczciwe, powiedziało, że będą mniej lub bardziej znaczące falsyfikacje. Zaufanie do władz wyraża zaledwie 9 proc. Ukraińców – wynika z badania Gallupa. I to już drugi rok z rzędu jest najniższy taki wskaźnik na świecie (średnio w 2018 roku na świecie swoim rządom ufało 56 proc. obywateli danego państwa).  „Albo Poroszenko, albo Putin!” Prezydent przyjął w kampanii wyborczej mocno nacjonalistyczne tony. Przy braku większych sukcesów w reformowaniu państwa i gospodarki pozostaje jedyną szansą na zwycięstwo gra na emocjach związanych z rosyjskim zagrożeniem oraz chwalenie się odbudową armii. Na ostatniej prostej kampanii sztab prezydenta przyjął proste hasło: „Albo Poroszenko, albo Putin!”.  Co oznacza, że wszyscy inni kandydaci są określani jeśli nie jako rewanżyści, którzy w razie wygranej wezmą kurs na Rosję, to jako nieudacznicy niezdolni powstrzymać wojskową agresję Rosji. Po kompromitującej utracie Krymu i ciężkich stratach w walce z rosyjskim wojskiem interweniującym w obronie rebelii w Donbasie, wojsko ukraińskie za prezydentury Poroszenki wyraźnie się wzmocniło.  Poroszenko prowadził kampanię pod potrójnym hasłem „Armia. Język. Wiara”. O wzmacnianiu wojska była mowa. Jeśli chodzi o język, to faktycznie prezydent zrobił wiele dla umacniania ukraińskiej tożsamości narodowej. Ale największy sukces to ten trzeci aspekt: ukraińska Cerkiew prawosławna uzyskała kanoniczną samodzielność i ograniczono drastycznie wpływy Cerkwi moskiewskiej nad Dnieprem. Dyplomatyczne umiejętności Poroszenki były też decydujące dla zwiększenia wojskowej pomocy USA, zarówno jeśli chodzi o finanse (wzrost z 400 mln dolarów w 2018 roku do 700 mln dolarów w 2019), jak i jakość dostaw. Inaczej niż poprzednia administracja, ekipa Donalda Trumpa dostarcza Ukrainie defensywną broń śmiercionośną (m.in. słynne Javeliny). Poroszenko zyskał także wprowadzeniem do konstytucji zapisów o członkostwie w NATO i UE, wprowadzeniem stanu wojennego w części kraju pod koniec ub.r., wzrostem wypłat dla wojskowych. Powtarza że zdecydował się ubiegać o reelekcję, aby zapewnić niezmienność kursu na rzecz europejskiej i euroatlantyckiej integracji. „Tylko obecność w UE i NATO może zagwarantować nasze bezpieczeństwo w obliczu rosyjskiej agresji” – podkreślił Poroszenko.   Kto zatrzyma Poroszenkę?  Sztab prezydenta, jak i on sam, od początku twierdzą, że Zełenski to tylko marionetka w rękach Ihora Kołomojskiego, a oligarcha daje pieniądze także Tymoszenko. Kołomojski jest ukraińskim Żydem, miliarderem z Dnipra (dawniej Dniepropietrowsk). Nie ukrywa, że po przegranej Poroszenki uzyska odszkodowanie za znacjonalizowany przez władze Ukrainy w 2016 r. należący do niego największy komercyjny bank w tym kraju, Pryvatbank. Szczególnie niebezpieczne dla Poroszenki są należące do Kołomojskiego media. Nie tylko dlatego, że lansują rywala: Zełenskiego. Na tydzień przed wyborami należąca do Kołomojskiego telewizja 1+1 wyemitowała materiał, w którym zarzuciła prezydentowi korupcję, machinacje finansowe oraz udział w organizacji zabójstwa własnego brata Mychajły (zginął w wypadku samochodowym w 1994 r.).  Sztab prezydenta film uznał za „narzędzie brudnych technologii” i zapowiedział pozew.  Ale to nie przebywający poza granicami kraju Kołomojski jest głównym problemem dla Poroszenki. Na finiszu kampanii kluczowym graczem może okazać się ktoś spoza grona kandydatów. 28 marca szef MSW Arsen Awakow oskarżył i Poroszenkę, i Tymoszenko o kupowanie głosów wyborców. W wydanym komunikacie szef resortu napisał, że podległe mu służby sprawdzają setki doniesień o tym, że działacze sztabów Poroszenki i Tymoszenko oferują pieniądze w zamian za obietnicę oddania głosu. Awakow stwierdził, że 60 proc. doniesień dotyczy kampanii obecnego prezydenta.  W tej kampanii SBU i prokuratura wyraźnie pilnują interesów Poroszenki. 21 lutego SBU ogłosiła, że wykryła „wyborczą piramidę” finansowaną spoza funduszy wyborczych, której głównym zadaniem było kupowanie głosów wyborców na konkretnego kandydata w lokalach wyborczych w dniu głosowania. SBU nie wymieniła nazwiska kandydata, ale w dniu wydania komunikatu dokonała ponad 30 przeszukań w mieszkaniach ludzi związanych z partią Tymoszenko.  Z kolei podległa Awakowowi policja w Sumach przeszukała biuro Bloku Poroszenki w związku z podejrzeniem kupowania wyborców. Zareagowała od razu prokuratura obwodowa, wszczynając postępowanie dotyczące przekroczenia uprawnień przez policję. Nie trzeba dodawać, że prokuratorem generalnym jest blisko współpracownik Poroszenki, Jurij Łucenko. Tymczasem o ministrze spraw wewnętrznych mówi się, że postawił na Tymoszenko. Okazuje się, że w ostatnim czasie kandydatka wielokrotnie odwiedzała MSW i spotykała się z Awakowem. Awakow ma stary konflikt z Poroszenką a na wyborcze wojenki z prezydentem może sobie pozwolić, bo ministra spraw wewnętrznych zgodnie z konstytucją wyznacza i odwołuje nie głowa państwa, a parlament.  W systemie struktur siłowych po rewolucji 2014 roku jest dwóch liderów: prezydent i szef MSW. Podejrzanie wygląda też kampania skrajnie nacjonalistycznych grup przeciwko Poroszence. W pewnym momencie zaczęli jeździć za nim po całym kraju i próbować rozbijać wiece wyborcze, atakując prezydenta za akceptację korupcji. Biorąc pod uwagę stare powiązania Kołomojskiego z ochotniczymi batalionami walczącymi w Donbasie oraz świeże Awakowa z formacją Drużyny Narodowe, nie jest wykluczone, że to właśnie rywale Poroszenki stoją za akcją. Która jest wymierzona celnie – bo uderza w najsilniejszy punkt prezydenta w programie wyborczym: czyli kwestie obronności i konfliktu z Rosją.  Optymistyczna przyszłość  W ostatnich sondażach Poroszenko był drugi lub trzeci. Do samego końca i zamknięcia lokali wyborczych prezydent będzie drżał  o wynik. To, co może napawać Poroszenkę nadzieją, to fakt, że dla wyborców nadal najważniejszym zagadnieniem pozostaje konflikt w Donbasie. Większość ankietowanych spodziewa się, że wybory nie będą w pełni wolne i uczciwe (ponad połowa), a przeciwnego zdania jest jedna czwarta. Najwięcej optymistów jest w elektoracie Poroszenki.",,
Johnson nie chce kolejnego opóźnienia brexitu,Premier Wielkiej Brytanii Boris Johnson rozmawiał przez telefon z szefem Rady Europejskiej Donaldem Tuskiem na temat kolejnego przesunięcia brexitu. Johnson odrzuca taką perspektywę. Jest on pewien przeforsowania umowy z Unią Europejską przez parlament przed 31 października – podał rzecznik szefa rządu.,"Rzecznik odnosząc się do perspektywy przyjęcia porozumienia w sprawie brexitu przez parlament przed 31 października, powiedział, że „to właśnie było przesłanie, które premier przekazał Donaldowi Tuskowi dziś rano”.– Jest bardzo jasne, że opinia publiczna chce, by tak się stało, chce, żeby brexit został dokończony. Bardzo jasno mówimy, że chcemy, by brexit się dokonał 31 października – powiedział.W sobotę wieczorem Johnson został zmuszony do wysłania do Brukseli wniosku o odsunięcie brexitu do 31 stycznia 2020 r., bo zawarte przez niego porozumienie z UE nie uzyskało do tego czasu poparcia posłów. Podkreślił jednak, że ten wniosek jest decyzją parlamentu, a on sam uważa przesuwanie terminu za błąd. UE nie zdecydowała jeszcze, co dalej zrobi, choć większość państw sugeruje, że nie miałaby problemu z krótkim, „technicznym opóźnieniem” brexitu.",,
Kurdowie porozumieli się z reżimem w Damaszku,"Syryjscy Kurdowie ogłosili, że zawarli porozumienie z rządem w Damaszku, dzięki któremu armia syryjska ruszy na północ, by stawić czoło ofensywie Turcji. Reuters podał, że kontyngent USA może być wycofany z Syrii w ciągu kilku dni.","Agencja Reutera informowała wcześniej, że rząd Syrii i siły kurdyjskie prowadzą negocjacje w rosyjskiej bazie lotniczej Hmejmim w Latakii.Kurdyjska Autonomiczna Administracja Syrii Północnej i Wschodniej przekazała w komunikacie, że armia syryjska ma „wyzwolić tereny”, nad którymi kontrolę przejęli Turcy i wspierane przez nich syryjskie formacje opozycyjne.Oficjalne media syryjskie podały nieco wcześniej, że rząd wysyła wojska na północ, by stawić czoło tureckiej ofensywie.Powołując się na dwóch członków amerykańskiej administracji Reuters napisał, że USA rozważają wycofanie z Syrii znacznej części amerykańskich żołnierzy w ciągu kilku dni.Szef Pentagonu Mark Esper ostrzegł w niedzielę, że ofensywa Turcji w Syrii posunie się dalej, niż planowano, i zapowiedział, że siły USA wycofają się na południe, zanim wyjadą z Syrii. Sytuacja się pogarszaEsper udzielił dwóch wywiadów telewizyjnych, w których powiedział, że sytuacja w północno-wschodniej Syrii „pogarsza się z godziny na godzinę”, a ponieważ „pozycja sił USA jest nie utrzymania”, prezydent Donald Trump nakazał wycofanie z północy kraju niewielkich amerykańskich sił, by znalazły się dalej od miejsc, gdzie Turcja prowadzi ofensywę przeciw syryjskim Kurdom.Turecka ofensywa ruszyła w środę po ogłoszeniu przez Trumpa decyzji o wycofaniu żołnierzy amerykańskich z północnej Syrii. Kurdowie określili ją jako „cios w plecy”.W sobotę kurdyjskie milicje Ludowe Jednostki Samoobrony (YPG) zaapelowały do USA o „wywiązanie się z moralnego obowiązku” i zamknięcie przestrzeni powietrznej nad obszarem konfliktu. Poinformowały też, że działania wojenne, w tym samym okresie co Turcja, podjęli dżihadyści z Państwa Islamskiego i Kurdowie muszą prowadzić wojnę na dwóch frontach.",,
Polacy wybudują dwie wioski dla trędowatych na Madagaskarze,"Polacy chcą wybudować na Madagaskarze dwie wioski dla trędowatych. Koszt obu inwestycji to prawie 200 tys. zł. Budowa ruszy na wiosnę i potrwa najdłużej do jesieni. Inicjatorem i realizatorem projektu jest Polska Fundacja dla Afryki. Pomocy trędowatym w wioskach udzielać będą ojcowie duchacze z Bydgoszczy, z którymi współpracują inicjatorzy budowy.", ,,
Rosyjski haker wydalony z Hiszpanii. Stanął przed sądem w USA,"Rosyjski informatyk Piotr Lewaszow, na ekstradycję którego zgodził się w październiku hiszpański sąd, został w piątek przetransportowany z Hiszpanii do USA i doprowadzony przed sąd w stanie Connecticut. Poinformował o tym resort sprawiedliwości USA.","Rosjanin jest oskarżony o zbudowanie botnetu Kelihos, ukrytej sieci wykorzystującej ponad 100 tys. komputerów zainfekowanych szkodliwym oprogramowaniem, za pośrednictwem której dopuszczano się cyberprzestępczości. Chodzi o rozsyłanie wirusów, wymuszanie haraczu, włamania na konta poczty elektronicznej i masowe mnożenie spamu. Nielegalne praktyki, polegające też m.in. na finansowym szantażowaniu właścicieli komputerów, Rosjanin prowadził od co najmniej 10 lat.Prokuratura generalna USA twierdzi, że Lewaszow – znany już mediom ze swych działań spamerskich na rzecz Władimira Putina w trakcie wyborów prezydenckich w Federacji Rosyjskiej w 2012 r. – był zaangażowany w działania rosyjskich służb podczas kampanii prezydenckiej w Stanach Zjednoczonych w 2016 r. i brał aktywny udział w ingerencji w przebieg kampanii. Pochodzący z Sankt Petersburga 36–letni Lewaszow został zatrzymany przez hiszpańską policję oraz agentów FBI w kwietniu br. w jednym z mieszkań w Barcelonie podczas urlopu, który spędzał z żoną i synem. Stany Zjednoczone złożyły do hiszpańskiego sądu wniosek o ekstradycję rosyjskiego informatyka.Kilka tygodni później strona amerykańska przedstawiła hiszpańskiemu wymiarowi sprawiedliwości szczegółowe uzasadnienie wniosku. Głównym zarzutem wobec informatyka jest działalność hakerska w czasie ostatniej kampanii wyborczej w USA. W październiku sąd w Madrycie przychylił się do wniosku strony amerykańskiej.Usłyszał zarzutyW piątek Piotr Lewaszow został przetransportowany do USA. Jak podała agencja TASS, ambasada Rosji w Stanach Zjednoczonych bezskutecznie próbowała ustalić miejsce pobytu przewiezionego z Hiszpanii informatyka, „okazać mu niezbędną pomoc prawną”. Rzecznik ambasady wskazał w swym pierwszym oświadczeniu, że „trwają starania, by uzyskać dokładniejsze dane od strony amerykańskiej”. W następnym podał informację, że „Rosjanin stanął przed sądem w stanie Connecticut, gdzie usłyszał zarzuty”.Aktywność rosyjskich hakerów w USA i KataloniiLewaszow nie jest jedynym Rosjaninem zatrzymanym w ub. roku w stolicy Katalonii w związku z aktywnością hakerską. W styczniu 2017 r. na lotnisku El Prat został ujęty inny poszukiwany przez USA rosyjski informatyk Stanisław Lisow.Hiszpańskie media twierdzą, że rosyjscy hakerzy byli aktywni nie tylko podczas amerykańskiej kampanii wyborczej, ale również w okresie poprzedzającym referendum niepodległościowe w Katalonii. Twierdzą, że wiele stron online dotyczących plebiscytu, spośród 140 zamkniętych przez rząd w Madrycie, zostało ponownie uruchomionych na innych serwerach w Rosji lub w „krajach znajdujących się w orbicie wpływów Moskwy”.Amerykańskie służby specjalne oskarżają Rosję o ingerowanie w kampanię na korzyść Trumpa. Ten ostatni wielokrotnie odrzucał oskarżenia, jakoby jego sztab był w zmowie z Moskwą. W Stanach Zjednoczonych trwa dochodzenie ws. powiązań pomiędzy sztabem wyborczym Trumpa i przedstawicielami oficjalnej Moskwy, nadzorowane przez prokuratora specjalnego, Roberta Muellera.Oczekuje się, że zeznania Lewaszowa mogą wnieść nowe elementy do tego dochodzenia.",,
"Trump: Jestem gotów rozmawiać z prezydentem Iranu, ale zawsze jest opcja militarna","Prezydent USA Donald Trump powiedział w wywiadzie dla brytyjskiej telewizji ITV, że jest gotowy rozmawiać z prezydentem Iranu Hasanem Rowhanim. Dodał, że zawsze istnieje możliwość podjęcia działań militarnych przeciwko Islamskiej Republice Iranu.","„Iran to miejsce, które było wyjątkowo wrogie, kiedy objąłem urząd” - oświadczył Trump. Zapytany, czy uważa, że będzie musiał podjąć działania wojskowe, odparł: „Zawsze jest taka możliwość. Czy chcę? Nie. Wolałbym nie. Ale zawsze jest możliwość”. Spytany, czy jest gotów porozmawiać z prezydentem Rowhanim, odpowiedział: „Tak, oczywiście”. W zeszłym roku USA wypowiedziały umowę nuklearną zawartą w 2015 r. przez światowe mocarstwa z Iranem i od tego czasu wzmagają presję gospodarczą na ten kraj, aby wymóc na władzach w Teheranie rezygnację z programu nuklearnego oraz z podsycania konfliktów w regionie bliskowschodnim. Napięcie między USA a Iranem zwiększyło się w ostatnich tygodniach, gdy Waszyngton najpierw ogłosił wysłanie w region Bliskiego Wschodu grupy uderzeniowej okrętów wojennych i eskadry bombowców, a następnie wzmocnienie stacjonujących tam sił amerykańskich o 1500 żołnierzy.",,
Coraz więcej imigrantów dociera na greckie wyspy,"Coraz więcej imigrantów dociera na greckie wyspy we wschodniej części Morza Egejskiego. Tylko w ciągu dwóch dni do piątku rano przybyło tam ponad 500 osób. Alarmująca jest sytuacja na Lesbos, gdzie utknęło już ponad 6 tys. imigrantów.","Zwiększony napływ migrantów, który trwa od sierpnia, coraz bardziej niepokoi lokalne służby. Na wyspach, gdzie są punkty rejestracji uchodźców - Lesbos, Chios, Kos, Samos i Leros - brakuje wolnych miejsc. W tym samym czasie jedynie nieliczni imigranci deportowani są do Turcji, co powoduje że wielu z nich przebywa na wyspach miesiącami. Mieszkańcy Lesbos obawiają się powtórki sytuacji sprzed dwóch lat, a lokalne władze ostrzegają przed zamieszkami. Burmistrz Lesbos Spiros Galinos stwierdził, że wystarczy „nieoczekiwany incydent, aby na wyspie były poważne problemy”.",,
40 tys. dzików do odstrzału. „Stanowią potencjalny rezerwuar ASF”,"Z powodu występowania afrykańskiego pomoru świń (ASF) za wschodnią granicą Polski, planowane jest wprowadzenie odstrzału sanitarnego dzików na granicy z Białorusią i Ukrainą – poinformował we wtorek resort rolnictwa.","„W związku z występowaniem afrykańskiego pomoru świń (ASF) za wschodnią granicą Polski, planowane jest wprowadzenie przez ministra rolnictwa i rozwoju wsi odstrzału sanitarnego dzików, które stanowią potencjalny rezerwuar tej choroby” – podało ministerstwo w komunikacie. Odstrzał ok. 40 tys. sztuk ma być wykonany w pasie o szerokości ok. 50 km od granicy obszaru objętego ograniczeniami w województwie podlaskim oraz wzdłuż wschodniej granicy państwa. Ma spowodować przerzedzenie populacji dzika do poziomu 0,5 osobnika/km kw.  Ministerstwo poinformowało, że projekt rozporządzenia w tej sprawie został we wtorek skierowany do uzgodnień i konsultacji społecznych. Uwagi można zgłaszać do 4 lutego. 81 przypadków ASF w Polsce Według ekologów, alternatywą wobec odstrzału powinno być stosowanie przez rolników instalacji odstraszających dzikie zwierzęta od pól, np. stosowanie grodzeń elektrycznych. W oświadczeniu środowisk ekologicznych (WWF Polska, Fundacji VIVA! Akcja dla Zwierząt, Fundacji Dziedzictwo Przyrodnicze, Pracowni na Rzecz Wszystkich Istot, Ptaki Polskie, Towarzystwa Ochrony Krajobrazu, Towarzystwa Przyrodniczego Dubelt), przekazanym przez rzecznika WWF Polska Pawła Średzińskiego podkreśla się, że przykład Białorusi, gdzie próbowano odstrzelić całą populację dzika, nie zdał egzaminu i nie powstrzymał pomoru świń. Do tej pory w Polsce stwierdzono 81 przypadków ASF u dzików i 3 ogniska u świń (łącznie dotyczyło to 16 sztuk trzody), wszystkie znajdują się w pasie 25 km od granicy z Białorusią. Choroba jest śmiertelna dla świń domowych i dzików, natomiast nie jest groźna dla ludzi.",,
Pilot dywizjonu 304 patrzy na Sanok z muralu,"Dwóch artystów upamiętniło muralem sanockiego bohatera wojennego, pilota dywizjonu 304 Ludwika Krempę. Arkadiusz Andrejkow i Marek Szatkowski na ścianie budynku przy ul. Heweliusza 3 przedstawili portret pilota i maszyny, którą latał – Wellingtona.","Mural przedstawia pilota dywizjonu bombowego 304 Ludwika Krempę. Tematmalunku został zaproponowany przez Roberta Bańkosza z sanockiego magistratu. Główną ideą było pokazanie wyjątkowej postaci, bohatera, który urodził się w Sanoku i jest jednocześnie nieznany w rodzinnym mieście.                                                    fot. Arkadiusz Andrejkow Ludwik Krempa urodził się 22 stycznia 1916 r. W sierpniu 1940 r. służył w Samodzielnej Brygadzie Strzelców Karpackich. Jesienią 1942 r. przydzielono go do 304. Dywizjonu Bombowego Ziemi Śląskiej im. Ks. Józefa Poniatowskiego.Wykonywał loty bojowe na maszynach Vickers Wellington. Prowadził patrole nad morzem, wykrywając i niszcząc wrogie okręty, w tym niemieckie okręty podwodne.",,
Zacharowa: Rosja występuje przeciwko „przestępczemu rewidowaniu historii”,"Rosja nie chce „wbijać klina między Polskę i Ukrainę”, zamierza natomiast występować przeciwko „przestępczemu rewidowaniu historii” – oświadczyła w sobotę na Facebooku rzeczniczka rosyjskiego MSZ Marija Zacharowa. Odniosła się w ten sposób do apelu ukraińskiego dyplomaty Wasyla Bodnara o solidarne z Polską przeciwstawienie się rewizjonizmowi historycznemu Rosji.","Wiceminister spraw zagranicznych Ukrainy Wasyl Bodnar w artykule opublikowanym w sobotę na opiniotwórczym portalu „Dzerkało Tyżnia” napisał, że Ukraina i Polska wspólnie powinny walczyć z rewizjonizmem historycznym Rosji. Jak podkreślił, prezydent Rosji „Władimir Putin i jego stronnicy rozpoczęli ogromną kampanię propagandową, w której oskarżyli Polskę o antysemityzm i odpowiedzialność za rozpoczęcie drugiej wojny światowej”. „Reakcja strony ukraińskiej na te fałszywe zarzuty powinna być jednoznaczna: jesteśmy solidarni z Polską!” – oświadczył Bodnar.   Dodał, że w ostatnich latach „Ukraina sama na sobie doświadczyła ceny rosyjskiej propagandy, manipulacji i agresji”. „Rosja od dawna pokazuje, jak można kraść nie tylko obce terytoria, ale i cudzą historię, na przykład Ukrainy-Rusi – napisał Bodnar.",,
Blokowisko chaosu,"Wygląda na to, że dym po rozpadzie szerokiej Koalicji Obywatelskiej powoli opada, a pośród pyłu i kurzu możemy już wyodrębnić kształty co najmniej trzech bloków. Wydaje się jednak, że między nimi rysują się kontury jakichś mniejszych  konstrukcji, które nie mają raczej szans na przetrwanie próby czasu, wyjątkowo zresztą krótkiej.","Zwolennicy nowego podziału niepisowskiej sceny politycznej chwalą fakt, że w nowym trójpodziale zniknął problem zbyt dużej rozbieżności programowej. Na pierwszy rzut oka można zgodzić się z tym stwierdzeniem, jednak rzecz nie wygląda wcale tak jasno i konkretnie. Platforma zapłaciła cenę za pójście poprzednio zbyt szeroką ławą. Partia chcąca łączyć zbyt wiele nurtów ideowych zawsze w końcu będzie musiała zapłacić za to swoją cenę – i nie będzie to wyłącznie cena faktycznej bezideowości, typowa dla nastawionej na wieloletnie trwanie partii władzy. Zbytni przechył w lewo skutkować musiał więc osłabieniem, finalnie zaś odejściem z Platformy kolejnych grup konserwatystów (Rokity, Gowina, Libickiego, Biernackiego, że wymieńmy tylko niektórych). Gdyby poza deklarację wyszedł któryś z deklarowanych powrotów do „konserwatywnej kotwicy”, mielibyśmy zapewne do czynienia ze zjawiskiem odwrotnym. Gdy zaś Grzegorz Schetyna trochę pogubił się w przedwyborczych układankach koalicyjnych, negocjacje ni to przeciągając, ni to tylko pozorując, stracił partnerów zarówno z lewej, jak i chadeckiej, przynajmniej w sferze deklaracji,  strony. Wszystko jasne? Skądże! Ludowcy, i to pomimo już niemal pewnego, jak się zdaje, porozumienia  z Pawłem Kukizem i podkreślania swojego przywiązania do chrześcijańskich wartości i tradycji, jak ognia unikają określania siebie jako prawicy, zniknęła już z ich wypowiedzi nawet „centroprawica”, a to oznacza, że widzą się nadal w centrum. Zupełnie tak samo jak Platforma z Nowoczesną, lecz już bez lewicy, która miała być przeszkodą we wzajemnej współpracy. Bez lewicy, która tak naprawdę dogadać się może ze sobą tylko w kwestiach obyczajowych, i, oczywiście, w sprawie niechęci do PiS, lecz już raczej nie co do gospodarki i historii, również najnowszej. SLD w czasach swoich rządów była partią liberalną gospodarczo, chwaloną przez wielki biznes, Wiosna tematami gospodarczymi zajmować się zbytnio nie musiała, przez sylwetki liderów od razu kierując uwagę wyborców na inne kwestie, jednak i jej bliżej do liberalizmu niż radykalnego socjalizmu Adriana Zandberga. Liberalne podejście Roberta Biedronia działacze Razem poznali nie tak dawno na własnej skórze, gdy lider Wiosny proponował im wspólny start w wyborach, jeszcze bez SLD, pod warunkiem schowania szyldu i wniesienia wpisowego w postaci miliona złotych. Ciekawe, czy po kilku miesiącach i z Czarzastym na pokładzie wyjedzie drożej, czy taniej? Śledzenie zaś rozmaitych napięć między Razem a starymi postkomunistami z SLD może zapewnić rozrywkę na niejeden wieczór, wystarczy wspomnieć choćby o konflikcie między Piotrem Gadzinowskim a Marceliną Zawiszą, oskarżającą, całkiem zresztą słusznie, tego pierwszego o seksizm i protekcjonalne traktowanie, niegodne przedstawiciela współczesnej, mającej na sztandarach równouprawnienie, lewicy. Wystarczy wpisać w wyszukiwarkę oba nazwiska i czytać, czytać, czytać. Zostaje jeszcze otwarta kwestia składu bloku ludowego. Wszystko wskazuje na to, że pójdą w nim również Bezpartyjni Samorządowcy i większość posłów Kukiz’15. Dla tych ostatnich będzie to jednak równocześnie wzmocnienie w postaci szansy na spokojne wejście do sejmu, ale i osłabienie, ponieważ sojusz z PSL, choć da się z trudem wybronić merytorycznie, może być jednak nieakceptowalny dla części antysystemowego elektoratu. Czy więc dzisiejsza suma poparcia dla tych podmiotów przełoży się bez problemu na wynik, pozwalający pokonać próg 8 proc. dla koalicji? Podobne pytanie mogą sobie zresztą stawiać liderzy lewicy, choć trzeba przyznać, że na razie zwolennicy mniejszych partii fuzję z SLD przyjęli na ogół dobrze. Trzeba jednak pamiętać, że zwolennicy Kukiza wybierali jego ruch głównie dlatego, że odrzucali ofertę partii politycznych, w tym – PSL. Podobnie sympatycy Razem widzieli w niej alternatywę dla SLD. A obie te grupy nie odnajdowały się tym bardziej w propozycjach Platformy, tymczasem właściwie nikt z liderów głównych sił z obu bloków nie zaprzecza, że ostatnim etapem tego rozdania będzie wielka koalicja z PO. Co wtedy? Czy identyfikacja „anty-PiS” wystarczy wyborcom Razem, czy, przede wszystkim, Kukiza, do akceptacji takiego stanu rzeczy? Czy też czekają nas kolejne wstrząsy na scenie politycznej, a bloki znów zaczną na nowo dzielić się i sklejać?  Pytań nadal pozostaje bardzo dużo, przestrzeń dodatkowo wypełnią zaś narodowcy, o których w ostatnich dniach słychać trochę mniej, a także lewicowcy, niezaproszeni do porozumienia trzech, o których pewnie w ogóle nie usłyszymy zbyt wiele. Wszyscy spodziewają się najbrutalniejszej kampanii w historii polskiego patriotyzmu. Czeka nas również niepowtarzalna kotłowanina pomiędzy bliskimi sobie na wielu poziomach partiami, które mimo wspólnego celu dzieli dziś właściwie wszystko.",,
„To wybór między Polską Minus a Polską wielkich programów społecznych”,"– Wybór, którego społeczeństwo dokona, jest ogromnie istotny. To odpowiedź na pytanie, czy jest za Polską Minus czy Polską wielkich programów społecznych, 500 Plus, wyprawki, bezpłatnych leków, bardzo zwiększonej pomocy dla niepełnosprawnych, polityką podwyższania płac, obrony wartości, obrony zwykłej polskiej rodziny – powiedział w „Gościu Wiadomości” lider PiS Jarosław Kaczyński.","Jarosław Kaczyński powiedział, że niedzielne wybory są jednymi z najważniejszych po 1989 roku. Lider Zjednoczonej Prawicy podkreślił, że 13 października dokona się wybór pomiędzy wizją rozwoju kraju przygotowaną przez obecną ekipę rządzącą a polityką partii opozycyjnych, które przez osiem lat pokazały, iż nie umieją rządzić. – Polska Minus to zabranie wszystkiego, co wprowadziliśmy. Nasi poprzednicy pokazali, że nie potrafią rządzić państwem, udowodnili to bardzo dobrze w ciągu 8 lat – mówił prezes PiS. Według Kaczyńskiego planu rozwoju Polski, który zakłada dzielenie się dobrobytem z wszystkimi obywatelami, nie mają inne partie. Jego zdaniem, gwarancją realizacji planu „Polski dobrobytu” jest zdecydowana wygrana Zjednoczonej Prawicy. W najbliższą niedzielę wybierzemy 460 posłów i 100 senatorów.",,
Pomnik ks. Jankowskiego ma być rozebrany. „Postanowienia Rady zostaną wykonane”,"Rada Miasta Gdańska zdecydowała o rozbiórce pomnika ks. prałata Henryka Jankowskiego i o zmianie nazwy skweru, który nosił jego imię. Wcześniej na tej samej sesji radni pozbawili duchownego tytułu honorowego obywatela miasta Gdańska. Aleksandra Dulkiewicz, prezydent elekt miasta powiedziała, że „podporządkuje się każdej decyzji rady, jako organ wykonawczy”.","Za przyjęciem obu uchwał podczas sesji Rady Miasta głosowali radni Koalicji Obywatelskiej i klubu Wszystko dla Gdańska. Radni PiS nie brali udziału w głosowaniu.  W uzasadnieniu obu uchwał powołano się na nowe i nieznane wcześniej informacje dotyczące życiorysu ks. Henryka Jankowskiego, które rzucają nowe światło na jego niektóre czyny i zachowania.  Wcześniej na tej samej sesji radni podjęli uchwałę pozbawiającą ks. Jankowskiego honorowego obywatelstwa miasta Gdańska.  W grudniu 2018 r. w „Dużym Formacie”, magazynie „Gazety Wyborczej”, opublikowano reportaż „Sekret Świętej Brygidy. Dlaczego Kościół przez lata pozwalał księdzu Jankowskiemu wykorzystywać dzieci?”, w którym kapelan Solidarności, wieloletni proboszcz parafii św. Brygidy w Gdańsku Henryk Jankowski został oskarżony m.in. o seksualną przemoc wobec nieletnich. „Temat nieprosty i niejednoznaczny” Dulkiewicz przyznała w rozmowie z mediami, że „temat nie jest ani prosty, ani jednoznaczny”. – Niestety, obie strony sporu postąpiły z naruszeniem prawa. Na to nigdy w Gdańsku zgody nie będzie – oceniła. Odnosząc się do rozbiórki pomnika, Dulkiewicz wyjaśniła, że sprawę tę regulują przepisy. – Musi być zgłoszenie do wydziału architektury Urzędu Miejskiego, ale też uzgodnienie z pomorskim wojewódzkim konserwatorem zabytków, ponieważ jest to obszar będący w jego gestii – wyjaśniła.  – Bardzo jest mi przykro, że nie doszło do rozmowy z komitetem społecznym budowy pomnika. To jest ich własność i komitet społeczny powinien zabrać ten pomnik. Jeżeli tego nie zrobi, my pomnik zabezpieczymy w magazynie i będziemy gotowi do wydania go właścicielowi – podkreśliła prezydent miasta. Komentując odebranie kapłanowi tytułu honorowego obywatela miasta Gdańska, powiedziała, że to jest kwestia „tego, czy postawy, które budzą wątpliwość, mogą być promowane tytułem honorowego obywatelstwa”.",,
Kancelaria prezydenta: Nie mamy w Polsce ustroju arystokracji sędziowskiej,– Postanowienie Sądu Najwyższego z czwartku zostało wydane bez podstawy prawnej i nie odpowiada polskiemu prawu; w polskim systemie prawnym nie ma żadnego zawieszenia stosowania przepisów ustawy – powiedział w piątek wiceszef Kancelarii Prezydenta RP Paweł Mucha.,"Sąd Najwyższy zwrócił się w czwartek do Trybunału Sprawiedliwości UE z pięcioma prejudycjalnymi pytaniami dot. zasady niezależności sądów i niezawisłości sądów jako zasad prawa unijnego oraz unijnego zakazu dyskryminacji ze względu na wiek. SN postanowił też zawiesić stosowanie przepisów trzech artykułów ustawy o SN dotyczących przechodzenia w stan spoczynku sędziów SN, którzy ukończyli 65. rok życia.Według wiceszefa Kancelarii Prezydenta RP, postanowienie SN zostało wydane bez podstawy prawnej i „nie odpowiada polskiemu prawu”. – W moim przekonaniu jeśli chodzi o komunikaty SN (postanowienie) jest działaniem podejmowanym w celu obejścia prawa, ale bez podania i wskazania podstawy prawnej, która w polskim systemie prawnym nie występuje – powiedział Mucha.– Na podstawie przepisu, który jest przepisem kodeksu postępowania cywilnego ustawy z roku 1964 r. – takiego przepisu, który stanowi podstawę zabezpieczenia, próbuje się wyprowadzać tego rodzaju argumentację, która jest zupełnie niewłaściwa dla kwestii związanych z zadawanymi w trybie pytań prejudycjalnych dla TSUE kwestiami – dodał.Zdaniem Pawła Muchy nie można na podstawie kodeksu postępowania cywilnego i art. 755 podjąć takiego postanowienia. – Nie ma w polskim systemie prawnym żadnego zawieszenia stosowania przepisów ustawy, a przywołane - w treści postanowienia SN, w wypowiedziach przedstawicieli SN i także w komunikatach prasowych - przepisy nie dają tego rodzaju podstawy, żebyśmy mogli mówić o jakimkolwiek zawieszeniu stosowania przepisów – podkreślił Mucha. „Zawieszenie przez SN stosowania przepisów ustawy to niedorzeczność” – Rzekome zawieszenie przez Sąd Najwyższy stosowania przepisów ustawy jest po prostu niedorzecznością, nie ma takiego trybu – powiedział wiceszef kancelarii prezydenta. Paweł Mucha zwrócił uwagę, że ustawa o Sądzie Najwyższym weszła w życie, więc jej przepisy trzeba stosować. Przypomniał jednocześnie, że na temat ustawy o SN nie wypowiadał się i nie zakwestionował jej Trybunał Konstytucyjny.– Ustawa jest elementem obowiązującego w Polsce systemu prawnego i pan prezydent Rzeczpospolitej Polskiej, tak samo jak KRS, tak samo jak wszystkie podmioty stosują w Polsce prawo i to jest sytuacja związana z ogólnym porządkiem prawnym, który w Rzeczypospolitej panuje – zaznaczył prezydencki minister.Ocenił, że jeśli chodzi o Sąd Najwyższy, mamy do czynienia „z taką aktywnością”, która – w jego przekonaniu – jeżeli chodzi (...) o rzekome zawieszenie stosowania przepisów ustawy jest po prostu niedorzecznością”. – Trudno, żeby się stosować do takich wypowiedzi, które nie mają żadnej podstawy prawnej. Nie ma takiego trybu – podkreślił Paweł Mucha.Dodał, że na tej zasadzie można powiedzieć, że w dowolnej, indywidualnej sprawie, rozpoznawanej czy to przez Sąd Najwyższy, czy sąd powszechny, możemy mieć do czynienia z przekraczaniem „wszelkich standardów”. „Absurdem było kierowanie wezwania SN do prezydenta RP czy KRS” – Absurdem było kierowanie wezwania SN do prezydenta RP i KRS; konstytucja nie przyznaje żadnemu z organów w polskim systemie prawnym uprawnienia, by domagać się zakwestionowania stosowania określonych przepisów – powiedział wiceszef kancelarii prezydenta.Podczas briefingu Mucha wskazał, że Sąd Najwyższy w swoim postanowieniu, decydując się na zawieszenie stosowania trzech przepisów ustawy o SN, oparł się o rozpoznawanie przez sąd jednostkowej sprawy, która dotyczyła odwołania od decyzji ZUS o ustalenie obowiązku ubezpieczenia.– W tym wypadku wszystko jest dokonywane niezgodnie ze wskazanymi przepisami i instytucją, jaką jest zabezpieczenie, i niezgodnie z art 755 k.p.c. Taką rzeczą fundamentalną, którą zna każdy student prawa, będzie także to, że instytucja zabezpieczenia będzie się odnosić bezpośrednio do stron postępowania, żadną miarą na gruncie rozpoznawania takiej jednostkowej sprawy, nie można tworzyć jakiegoś ogólnego wezwania – oświadczył wiceszef kancelarii prezydenta.– Absurdem zupełnym jest kierowanie takiego wezwania do prezydenta RP czy Krajowej Rady Sądownictwa, żeby z uwagi na kierowane do TSUE pytania miało dojść do zawieszenia stosowanie w Polsce prawa – dodał.Paweł Mucha podkreślił, że w Polsce mamy system prawny zbudowany w oparciu o konstytucję RP. – Oczywiście ten system także uwzględnia kwestie związane z naszymi zobowiązaniami, związanymi z członkostwem w UE, ale taka instytucja po prostu w polskim prawie nie występuje - żeby rozpoznając konkretną sprawę można było sformułować na gruncie postanowienia Sądu Najwyższego tego rodzaju rozstrzygnięcie, które będzie miało jakiekolwiek zastosowanie ogólne – powiedział.– Konstytucja nie przyznaje żadnemu z organów w polskim systemie prawnym tego rodzaju uprawnienia, które by pozwalało domagać się zakwestionowania stosowania określonych przepisów. W szczególności nie może to być kierowane do prezydenta RP, KRS i nie może być wywodzone w oparciu o instytucję zawieszenia postępowania, taka instytucja nie występuje – podkreślił Mucha. „Pytania SN do TSUE zostały sformułowane nieprawidłowo”  – Pytania SN do TSUE zostały sformułowane nieprawidłowo; nikt nie kwestionuje możliwości zwracania się z pytaniami, ale absurdem jest postanowienie dot. zawieszenia stosowania ustawy, polskie prawo nie zna takiej instytucji – powiedział Paweł Mucha.Sąd Najwyższy zwrócił się w czwartek do Trybunału Sprawiedliwości UE z pięcioma prejudycjalnymi pytaniami dot. zasady niezależności sądów i niezawisłości sądów jako zasad prawa unijnego oraz unijnego zakazu dyskryminacji ze względu na wiek. SN postanowił też zawiesić stosowanie przepisów trzech artykułów ustawy o SN dotyczących przechodzenia w stan spoczynku sędziów SN, którzy ukończyli 65. rok życia.Mucha był pytany na briefingu prasowym, czego prezydent Andrzej Duda spodziewa się po odpowiedzi TSUE na pytania Sądu Najwyższego i jaki to może mieć wpływ na rzeczywistość prawną w Polsce.– W moim przekonaniu nie ma żadnej doniosłości w tych pytaniach prejudycjalnych (...) uważam, że w ogóle te pytania zostały sformułowane nieprawidłowo, jeżeli chodzi o zakres tej konkretnej sprawy i nijak się mają do przedmiotu postępowania w tej sprawie – powiedział Mucha.– Nie chcę uprzedzać tego, co powinien w tej sprawie zrobić TSUE, my wypowiadamy swój pogląd i te rzeczy bardzo wyraźnie rozgraniczamy. Nikt w Polsce nie kwestionuje możliwości zwracania się przez sądy na podstawie traktatu o funkcjonowaniu UE z pytaniem prejudycjalnym do TSUE, natomiast jest absurdem, jest niedorzecznością tego rodzaju postanowienie, jak ten punkt trzeci w zakresie zawieszenia stosowania ustawy. Polskie prawo nie zna takiej instytucji i nijak ma się do tego TSUE – powiedział prezydencki minister. Zabezpieczenie z art. 755 Kpc nie może polegać na zawieszeniu obowiązującego prawa” – Zabezpieczenie przewidziane w art. 755 Kpc nie może polegać na zwieszeniu stosowania powszechnie obowiązujących przepisów prawa; może się wyłącznie odnosić do przedmiotu konkretnego postępowania – powiedział minister. Mucha podkreślił, że w przeszłości w orzecznictwie Trybunału Konstytucyjnego oraz sądów administracyjnych, zakwestionowano już możliwość zastosowania środka z art. 755 Kodeksu postępowania cywilnego w zbliżonych przypadkach. – Przykładem mogą tu być orzeczenia TK, dotyczące prawa wyborczego, będziemy to wskazywać –  powiedział prezydencki minister.Po drugie – mówił wiceszef prezydenckiej kancelarii – w postanowieniu, Sąd Najwyższy wskazuje na konieczność zawieszenia stosowania przepisów ustawy o SN, „a jednocześnie w uzasadnieniu wskazuje się, że pozytywna odpowiedź TSUE pozwoli SN pominąć przepisy obowiązującej ustawy o SN, jako sprzeczne z zasadą nieusuwalności sędziów”. – W istocie rzeczy jest tak, że SN kierując pytania prejudycjalne do Trybunału Sprawiedliwości UE rozstrzygnął już o tym, co stanowi treść pytania prejudycjalnego – ocenił Mucha.Po trzecie – zaznaczył prezydencki minister – „jest tu bardzo poważna wątpliwość, czy w tej sprawie są jakiekolwiek podstawy do tego, aby postawić pytania prejudycjalne, bo te pytania w ogóle nie dotycząc materii sporu”.Po czwarte – mówił Mucha – zabezpieczenie przewidziane w art. 755 Kpc „nie może polegać na zwieszeniu stosowania powszechnie obowiązujących przepisów prawa, co miałoby mieć skutki nie tylko dla uczestników postępowania, ale (mieć) skutki ogólne”.– W systemie prawnym nie ma środka, który dawałby SN stosowane uprawnienia. Zabezpieczenie w trybie Kpc art 730-757 może się wyłącznie odnosić do przedmiotu sprawy a nie do jakiś wpadkowej, a tak jest problem zgodności z ustawą (o SN) składu orzekającego – podkreślił wiceszef kancelarii prezydenta.",,
„Odetnijmy patostreamerów od pieniędzy”. Deklaracja na rzecz bezpieczeństwa w sieci,"– Pieniądze zarabiane na cyberprzemocy, patostreamie i pornografii to szlam internetu. Trzeba jak najszybciej zmienić prawo, by odciąć od tych pieniędzy ludzi propagujących niebezpieczne treści. Dzieci nie mogą czekać na ochronę, za kilka lat może być już za późno. Podpisana dziś deklaracja współpracy to pierwszy krok w tym kierunku i bardzo ważne zobowiązanie – stwierdził Rzecznik Praw Dziecka Mikołaj Pawlak. Jest on jednym z sygnatariuszy deklaracji, która ma na celu m.in. ograniczenie wpływu tzw. patostreamów.","„Deklaracja współpracy na rzecz bezpieczeństwa dzieci i młodzieży w internecie” zakłada przyjęcie na siebie przez administrację publiczną, firmy i organizacje pozarządowe zobowiązania do podjęcia działań, które zagwarantują ochronę dzieci i młodzieży przed szkodliwymi treściami. Sygnowali ją, poza Pawlakiem, minister cyfryzacji Marek Zagórski i przedstawiciele: Telewizji Polskiej, policji, NASK, Microsoftu, Interii, Wirtualnej Polski, „Rzeczpospolitej”, „Dziennika Gazeta Prawna”, Orange, Play, Plusa, T-Mobile, ZPR (wydawcy m.in. „Super Expressu”), Fratrii, CyberDefence24 i Salon24.Walka ze szkodliwymi treściami ma się odbywać przez wprowadzanie w życie przepisów, które wyeliminują możliwości czerpania korzyści finansowych z cyberprzemocy, organizowanie kampanii edukacyjnych w celu promowania wartościowych treści i możliwości Internetu. W dokumencie mowa jest również o usprawnieniu wymiany informacji między dostawcami treści i usług internetowych – tak, by jak najszybciej docierały do odpowiednich instytucji sygnały o nowych zagrożeniach. Podczas jednej z transmisji patostreamer kopał własną babcię, inny na głowie ofiary rozbił butelkę, a kolejny namawiał 12-letnią dziewczynkę do obnażania się przed kamerą. Odbiorcami tych transmisji są często dzieci. Z badań wynika, że takie treści w internecie ogląda już połowa nastolatków.Deklaracja jest wymierzona również w inne formy cyberprzemocy, jak np. publikowanie ośmieszających filmików i zdjęć, rozsyłanie gróźb i fałszywych informacji, poniżające wykluczanie z grup i forów w serwisach społecznościowych. Jak mówią wspomniane przez RPD statystyki, cyberprzemocy doznaje nawet do 50 proc. młodych ludzi.  Zmasowanych ataków w sieci doświadczył już co piąty nastolatek. – Jako Rzecznik Praw Dziecka, a także prawnik, zwracam szczególną uwagę na konieczność pilnego wprowadzenia przepisów, które pomogą rozbić przemysł cyberprzemocy, uderzając w podstawy tej szkodliwej  działalności – w finanse. Niech praca nad prawem, które sprosta tym wyzwaniom, będzie naszym wspólnym zadaniem, podjętym dla dobra młodych Polaków. Chrońmy dzieci – apeluje Mikołaj Pawlak.",,
Cymański: gdzie jest mój kałasznikow?  Gdzie moje moro? Wenderlich: ja bym pana zdegradował do sierżanta,"– Polska jest bardziej bezbronna niż w 1939 roku – mówił Tadeusz Cymański z Solidarnej Polski w programie „Woronicza 17”. Jego zdaniem  Polska nie jest bezpieczna, a sojusze są iluzoryczne. – Gdzie jest moje kbk AK? Gdzie moje moro? – pytał na antenie TVP Info. – Niech pan się wyleczy z tego moro i kałasznikowa – polemizował z nim Jerzy Wenderlich (SLD). Wybuchła awantura.","Dyskusję o bezpieczeństwie Polski rozpoczął Tadeusz Cymański.– Przy całym szacunku dla F-16, dla NATO. Przecież Ukraina dostała gwarancję USA, Chin, Rosji: oddajcie 600 rakiet atomowych, to nikt was nie ruszy. I na naszych oczach widzimy tego klęskę. Pomyślmy o sobie – mówił na antenie TVP Info.  Zdaniem Cymańskiego poziom wyszkolenia naszej armii jest na niskim poziomie.   – Od 2008 r. milion Polaków przekroczyło 18 lat i nie dostało żadnego przeszkolenia [wojskowego – przyp. red]. I co się będzie działo! Śmiejcie się ze mnie, że jestem narwany. Ja nie chcę wojny, ale jak „chcesz pokoju, to szykuj się na wojnę” – zacytował rzymską maksymę. Padły też mocne deklaracje. – Mam 60 lat i na front bym poszedł. Mam 60 lat i jestem oficerem rezerwy. Gdzie jest moje kbk AK? Gdzie moje moro? – zapytał retorycznie. „To absurd do kwadratu”Słowa Cymańskiego rozpętały burzę. – Panie Cymański, proszę nie straszyć ludzi. Bez histerii, bez straszenia, więcej rozsądku  – apelowała Wanda Nowicka z Twojego Ruchu.Do dyskusji włączył się Andrzej Halicki z Platformy Obywatelskiej.– Mówienie czegoś takiego, jak pan, że jesteśmy bezbronni i w gorszej sytuacji niż w 1939 r. jest absurdem do kwadratu. Proszę zauważyć, że oprócz siły militarnej, która jest w tym przypadku po naszej stronie, bo jesteśmy członkiem NATO, ważniejszą bronią jest ekonomia – przekonywał Halicki. Jego zdaniem to największy gwarant polskiego bezpieczeństwa.– Jeżeli Putin ma dzisiaj problemy, to nie dlatego, że my przyjęliśmy taką, a nie inną drogę profesjonalizacji armii czy dozbrojenia, tylko dlatego, że sankcje są skuteczne – dodał.  „Panie Tadeuszu, nie z taką ekspresją” – Oczywiście ważny jest element militarny, o którym mówił pan Cymański – przekonywał z kolei Eugeniusz Grzeszczak z Polskiego Stronnictwa Ludowego.Poseł PSL apelował o spokój i bardziej wyważony ton dyskusji.– Są pewne historyczne analogie. Memorandum budapeszteńskie [porozumienie z 1994 r. dotyczące przekazania broni nuklearnej w zamian za nienaruszalność granic Ukrainy – przyp. red.] wręcz się skompromitowało, ale spokojnie, panie Tadeuszu, nie z taką ekspresją, bo to jest materia zbyt wrażliwa – dodał. „Polska polityka zagraniczna jest iluzoryczna” – Wszyscy wiemy, kto jest agresorem na Ukrainie. To Rosja i to jest fakt, z którym nikt logicznie myślący nie dyskutuje. Putin ma duży apetyt na kraje, które wcześniej należały do ZSRR –  mówiła Jadwiga Wiśniewska z Prawa i Sprawiedliwości.Posłanka PiS krytycznie wypowiedziała się o skuteczności polskiej polityki zagranicznej.  –  Polska polityka zagraniczna jest tak iluzoryczna, że nikt się z nami nie liczy i nikt nie pyta o nasze zdanie.  Polska bezpośrednio graniczy z Ukrainą i nasze bezpieczeństwo w związku z tym jest też obniżone – dodała Wiśniewska. „Ja bym pana zdegradował do sierżanta”– Polska ma prawo oceniać politykę Putina, ale nie ma prawa odwracać się do niego plecami. Tylko w dialogu można ten konflikt rozstrzygnąć – mówił Jerzy Wenderlich z Sojuszu Lewicy Demokratycznej. Zdaniem posła SLD Polska nie może nie brać pod uwagę interesów polskiej gospodarki i polskich rolników, bo zbyt wiele na tym stracili. – Tylko dyplomatyczne rozmowy mogą doprowadzić do uregulowania konfliktu – podkreślił Wenderlich i zaatakował Tadeusza Cymańskiego.– „Jak Tadek szedł na wojnę, to grały mu surmy zbrojne” – parafrazował słowa popularnej piosenki. – Niech pan się wyleczy z tego moro i kałasznikowa. Za to co pan powiedział, to ja bym pana zdegradował do sierżanta – podkreślił. – Historia nie musi się powtarzać, trzeba z niej wyciągać wnioski. Skoro sprzedali Ukraińców, jutro sprzedadzą nas. I co nie mam racji? – pytał retorycznie Cymański. – Myślisz, że ja jestem nawiedzony, że ja chcę iść na wojnę. Mam trzech synów, ale nie chcę bezbronnego państwa. My sobie powtarzamy: Unia Europejska, USA, NATO…  Śpijmy dalej – zakończył polityk.",,
Trzy nowe podmioty na liście ostrzeżeń KNF,"Premium Personal Finance z siedzibą w Katowicach, ACM Alpha Consulting Management EST z siedzibą w Lichtensteinie oraz ACM Alpha Consulting Management AG z siedzibą w Szwajcarii to nowe podmioty na liście ostrzeżeń publicznych Komisji Nadzoru Finansowego.","Jak poinformowała KNF, Premium Personal Finance trafiła na listę z art. 171 ust. 1 ustawy Prawo bankowe, który mówi o gromadzeniu środków pieniężnych innych osób fizycznych, prawnych lub jednostek organizacyjnych niemających osobowości prawnej, w celu udzielania kredytów, pożyczek pieniężnych lub obciążania ryzykiem tych środków w inny sposób bez zezwolenia KNF.ACM Alpha Consulting Management EST i ACM Alpha Consulting Management AG trafiło na listę z tego samego paragrafu, a dodatkowo na podstawie art. 178 ustawy o obrocie instrumentami finansowymi, który mówi o prowadzeniu działalności w zakresie obrotu instrumentami finansowymi bez wymaganego zezwolenia lub upoważnienia.W sprawie wszystkich trzech podmiotów Urząd KNF skierował zawiadomienia o podejrzeniu popełnienia przestępstwa do Prokuratury Okręgowej w Warszawie.Prowadzona przez KNF lista ostrzeżeń jest zbiorem podmiotów, w stosunku do których Komisja zgłasza zawiadomienie o podejrzeniu popełnienia przestępstwa. Celem listy ostrzeżeń publicznych jest alarmowanie społeczeństwa oraz podmiotów gospodarczych o konieczności zachowania większej ostrożności podczas kontaktów z tymi podmiotami.",,
Biskupi Europy: Głośny sprzeciw wobec antysemityzmowi i manipulacji prawdą,"Rocznica 75 lat, które upływają od wyzwolenia Auschwitz-Birkenau, w duchu słów papieża Franciszka zobowiązuje nas do głośnego sprzeciwu wobec wszelkich przejawów deptania godności człowieka: rasizmu, ksenofobii i antysemityzmu – napisało w oświadczeniu Prezydium Rady Konferencji Episkopatów Europy (CCEE).","„Nie możemy pozwolić, aby prawda była ignorowana lub manipulowana dla doraźnych potrzeb politycznych” – podkreślają europejscy biskupi.  Wskazują, że choć upływa 75 lat od wyzwolenia Auschwitz-Birkenau „miejsce to nadal przejmuje trwogą”. Przypominają, że „był to największy niemiecki nazistowski obóz koncentracyjny i zagłady, założony w 1940 r. na okupowanych ziemiach polskich”.   „W tę rocznicę apelujemy do współczesnego świata o pojednanie i pokój, o poszanowanie prawa każdego narodu do istnienia oraz do wolności, niepodległości i zachowania własnej kultury. Nie możemy pozwolić, aby prawda była ignorowana lub manipulowana dla doraźnych potrzeb politycznych” – podkreślili biskupi Europy.   „Ten apel jest niezmiernie ważny teraz, bo – mimo dramatycznych doświadczeń przeszłości – świat, w którym żyjemy, ciągle podlega nowym zagrożeniom i przejawom przemocy. Nadal mają miejsce okrutne wojny, przypadki ludobójstwa, prześladowania, różne formy fanatyzmu, mimo iż historia uczy nas, że przemoc nigdy nie prowadzi do pokoju, lecz sprawia kolejną przemoc i śmierć” – wyjaśniali.   Biskupi zaznaczyli, że „Auschwitz stał się symbolem wszystkich niemieckich obozów koncentracyjnych i wszystkich tego rodzaju miejsc zagłady. To jakby szczyt nienawiści do człowieka, która zebrała swoje śmiertelne żniwo w XX wieku. To tu doprowadzono do ostatecznych granic tezę o zasadniczej nierówności ludzi. Tu naziści przywłaszczyli sobie władzę decydowania, kto jest człowiekiem, a kto nim nie jest. Tu eutanazja spotkała się z eugeniką”. „Auschwitz-Birkenau stanowi rezultat systemu opartego na ideologii narodowego socjalizmu, która oznaczała deptanie godności człowieka jako obrazu Boga. Dość podobnie postępował również inny totalitaryzm, a mianowicie komunizm, który także zebrał wielomilionowe śmiertelne żniwo” – wskazała w oświadczeniu Rada Konferencji Episkopatów Europy.    Przypomniano, że były obóz Auschwitz-Birkenau odwiedzają corocznie setki tysięcy osób. Wśród nich byli również trzej papieże: św. Jan Paweł II, Benedykt XVI i Franciszek. Biskupi przywołali m.in. słowa papieża Franciszka wypowiedziane kilka dni temu do delegacji Centrum Szymona Wiesenthala: „Rocznica niewymownego okrucieństwa, którą ludzkość odkryła 75 lat temu, wzywa nas do zatrzymania się, aby zamilknąć i powrócić do pamięci. Potrzebujemy tego, aby nie stać się obojętnymi”.    Biskupi zaapelowali też, aby 27 stycznia o godzinie 15.00, czyli w godzinie wyzwolenia obozu Auschwitz-Birkenau, zapalić świecę i pomodlić się za ludzi pomordowanych w obozach zagłady, z wszystkich narodowości i wyznań i za ich bliskich.   „Niech nasza modlitwa pogłębi pojednanie i braterstwo, którego przeciwieństwem jest wrogość oraz niszczycielskie konflikty i podsycane nieporozumienia” – czytamy w oświadczeniu.",,
Puchar Świata: Z Egiptem wygrywamy na luzie,"Było lekko, łatwo i przyjemnie. Reprezentacja Polski potrzebowała niewiele ponad godziny, aby w trzech setach wygrać z Egiptem. Polacy byli wyraźnie lepsi, wygrywając do 19, 18 i 16. W piątek  nasi reprezentanci zmierzą się z Australią. Początek meczu o godz. 5.30. Transmisja w TVP Sport.","Dość niespodziewanie Egipcjanie bardzo dobrze rozpoczęli rozgrywki o Puchar Świata, wygrywając dwa pierwsze mecze z Australią i Iranem. Później było już tylko gorzej, bo lepsi od afrykańskiego zespołu okazali się Brazylijczycy, Kanadyjczycy, Rosjanie i Włosi. Z kolei drużyna Vitala Heynena, nie licząc porażki z Amerykanami, kroczy w Japonii od zwycięstwa do zwycięstwa. Tak też w czwartkowy poranek. Belgijski trener wiedział, że wszystkie atuty są po stronie jego zawodników. Dlatego dał wolne Bartoszowi Kurkowi i Wilfredo Leonowi, którzy całe spotkanie oglądali z ławki rezerwowych. Mecz rozpoczęli zmiennicy i wywiązali się ze swojej roli bez zarzutu.W pierwszej partii wyrównana walka toczyła się mniej więcej do stanu po 10. W tym czasie czwarty zespół mistrzostw Afryki potrafił nawet dwukrotnie wyjść na prowadzenie. Tak było m.in wtedy, gdy dwa asy serwisowe posłał Rashad Atia. Obraz gry się zmienił, gdy na polu zagrywki pojawił się Łukasz Kaczmarek. Przy jego podaniu Polacy zdobyli sześć punktów z rzędu. Afrykanie kompletnie nie mogli sobie poradzić z serwisem zawodnika ZAKS-y Kędzierzyn-Koźle. W tym czasie Kaczmarek zdołał posłać dwa asy, a kolejne jego zagrywki skutecznie odrzucały rywali od siatki, uniemożliwiając im tym samym kontrataki. Set skończył się wynikiem do 19, gdy w siatkę posłał piłkę jeden z Egipcjan. Po kilku minutach dyskusji Egipcjanie przekonali arbitrów do swoich racji. Z wyniku 10:7 zrobiło się 9:8, a gdy chwilę później zablokowany został Huber, mieliśmy podobnie jak w pierwszym secie remis po 10. I znów podobnie jak kilkanaście minut wcześniej, Polacy w tym momencie zbudowali solidną przewagę. Tym razem spustoszenie na polu zagrywki siał Bartosz Kubiak, a punkty dawał nam m.in. dobrze grający pod siatką Huber. Kilka chwil później 21-letni środkowy zakończył seta błyskotliwą kiwką. Wygraliśmy do 18.Trzeci set nie wzbudził już żadnych emocji. Dominacja ekipy Heynena nie podlegała dyskusji ani przez moment. Egipcjanie szybko zdali sobie sprawę, że nie będą w stanie nawiązać z nami wyrównanej walki i wyczekiwali końca meczu. Trzecią partię wygraliśmy do 16, a całe spotkanie 3:0.Polacy wygrali bez najmniejszego wysiłku, a spotkanie trwało krócej niż treningi organizowane przez Heynena. Na największe słowa uznania zasłużył sobie Artur Szalpuk. Był najskuteczniejszym zawodnikiem w naszej ekipie, zdobywając 15 punktów. Bardzo dobrze radził sobie w ataku, kończąc większość będących w górze piłek. W piątek wczesnym rankiem Polacy zmierzą się z Australią. Znów możemy się spodziewać łatwej wygranej naszych siatkarzy. Na turnieju w Japonii Australijczycy wygrali tylko jeden mecz - 3:2 z Rosjanami.",,
„Decyzja Empiku łamie wolność słowa”. SDP w sprawie naklejek „GP”,"Ze zdziwieniem i zaniepokojeniem przyjmuje się decyzję firmy Empik o nieprzyjęciu do sprzedaży wydania „Gazety Polskiej” z naklejką »strefa wolna od LGBT« z uzasadnieniem, iż nie ma u nas miejsca na jawną dyskryminację i na treści łamiące prawo – napisało w oświadczeniu Centrum Monitoringu Wolności Prasy Stowarzyszenia Dziennikarzy Polskich (CMWP SDP).","Rzeczniczka Empiku Monika Marianowicz napisała na Twitterze w poniedziałek, na dwa dni przed planowanym rozpoczęciem sprzedaży tygodnika: „nie będzie można kupić wydania »Gazety Polskiej« z naklejką »Strefa wolna od LGBT«. Nie ma u nas miejsca na jawną dyskryminację i na treści łamiące prawo. Empik jest strefą pełną tolerancji, każdy jest u nas mile widziany wszystkich traktujemy z szacunkiem”. „Decyzja ta jest niezrozumiała w świetle prawa, zarówno polskiego, jak i unijnego, ponieważ łamie fundamentalną w ustroju demokratycznym zasadę wolności słowa. Zasada ta gwarantuje każdemu zarówno możliwość wyrażania swoich poglądów, jak i stwarza możliwość wyrażania negatywnej oceny innych poglądów, czy zachowania, co należy uwzględniać w przypadku podejmowania wszelkich działań w obszarze »polityki antydyskryminacyjnej«” – czytamy w oświadczeniu, podpisanym przez dyrektor CMWP SDP Jolantę Hajdasz.",,
"„Byłem przekonany, że to Rosjanie”. Politycy wspominają stan wojenny","– Osobiście pamiętam to, jak nas wywożono w nieznanym kierunku. Byłem pewny, że to będzie na Sybir, tak jak Dubczek i Czernik, dlatego że to były nowiutkie helikoptery z sowieckimi napisami. Byłem przekonany, że to są Rosjanie – mówił w „Gościu Wiadomości” senator PO Jan Rulewski. – Ludzie, którzy pełnili władzę w latach 80-tych, zabezpieczyli swoją bezkarność – dodał senator PiS Jan Żaryn.","Obaj politycy rozmawiali o swoich wspomnieniach związanych ze stanem wojennym. – To bilansuje się w 10 tys. osób. Taka była siła rażenia tego pierwszego, drugiego i trzeciego dnia w totalnej bezkarności, w jakiej się to odbywało. Bo nawet według ówczesnego PRL-owskiego prawa zostało ono złamane dokumentnie przez generała Jaruzelskiego, jak i przez tych, którzy uważali, że mają do tego prawo, czyli członków Rady Państwa – powiedział senator Żaryn. Jak dodał Rulewski, „dopełnienie stanu wojennego to śmierć błogosławionego ks. Jerzego Popiełuszki”. – Niestety, moja diagnoza jest taka, że układ Okrągłego Stołu w 1989 r. wpłynął bardzo mocno na przeniesienie na grunt demokratycznej Polski całego systemu nomenklaturowego, na tyle solidne przeniesienie, że ludzie, którzy pełnili władzę w latach 80-tych, zabezpieczyli swoją bezkarność – dodał Żaryn.",,
SLD chce odbudować parlament na Haiti,"Posłowie z klubu Lewica zaapelują do polskich polityków, w tym prezydenta i premiera, by złożyli się na odbudowę budynku parlamentu na Haiti – dowiedział się portal tvp.info.",,,
Ekspansja PKO BP na Słowacji. „Konsekwencja strategii obecności na europejskim rynku”,"PKO BP do końca roku otworzy odział korporacyjny na Słowacji, zapowiedział wiceprezes banku Maks Kraczkowski. Jak dodał, PKO Bank Polski konsekwentnie realizuje strategię obecności banku na rynku europejskim. Istniejące już oddziały w Niemczech i Czechach realizują zakładaną dochodowość.","– Do końca tego roku PKO Bank Polski będzie obecny z kolejnym oddziałem korporacyjnym w regionie; tym razem na Słowacji, wypełniając założenia obecności na rynku europejskim, co oczywiście umacnia naszą pozycję w tym kontekście – oświadczył wiceprezes. Dodał, że prace w tym zakresie są zaawansowane. Kraczkowski przypomniał, że PKO BP otworzył już oddział we Frankfurcie (w grudniu 2015 r.), a także w czeskiej Pradze (w kwietniu 2017 r.). W ten sposób PKO Bank Polski konsekwentnie realizuje strategię obecności banku na rynku europejskim.  Wiceprezes przekazał, że oba wspomniane oddziały realizują zakładaną przez bank dochodowość, jaka była przewidziana w fazie projektowej. – W międzyczasie informowaliśmy o fazie analitycznej, przygotowaniu rozwiązań do obecności na rynku brytyjskim. Rozważaliśmy tę obecność z punktu widzenia danych wskazujących na zainteresowanie rynkiem brytyjskim polskiego biznesu –powiedział.  Zaznaczył jednak, że zamierzenia PKO BP w tej kwestii będą „determinowane także czynnikami regulacyjnymi, ryzykami wynikającymi z rzeczywistości towarzyszącej negocjacjom brexitowym”. – W związku z tym, że obraz jest mało przewidywalny dla inwestorów, nie tylko z sektora finansowego, podjęliśmy decyzję o wstrzymaniu w tej mierze działań, dopóki brytyjskie władze nie będą w sposób przewidywalny mogły prezentować informacji o funkcjonowaniu rynku – powiedział.",,
Jest decyzja FIFA. Ćwierćfinały nie dla naszego sędziego,"Międzynarodowa Federacja Piłkarska wybrała sędziów na ćwierćfinałowe mecze mistrzostw świata. W gronie arbitrów nie ma Szymona Marciniaka, który nie poprowadzi w Rosji już żadnego spotkania.","Szymon Marciniak popadł w niełaskę po niefortunnej decyzji z meczu Szwecja - Niemcy. Chodzi o tę sytuację, w której Polak nie podyktował ewidentnego rzutu karnego:",,
Donald Trump i Władimir Putin spotkają się w Helsinkach,"Spotkanie przywódców USA i Rosji, Donalda Trumpa i Władimira Putina, odbędzie się 16 lipca w Helsinkach – poinformowały w czwartek Kreml oraz Biały Dom.","Przywódcy mają m.in. rozmawiać o stosunkach na linii Waszyngton-Moskwa i kwestiach międzynarodowych.Doradca prezydenta Rosji Jurij Uszakow poinformował, że format planowanego spotkania Putina i Trumpa to rozmowy w cztery oczy i w rozszerzonym gronie oraz wspólna konferencja prasowa. Dodał, że planowane jest przyjęcie deklaracji podczas szczytu.",,
„To nie jestem ja”. Fejkowe zdjęcie Krystyny Pawłowicz sprzed lat,"„To nie jestem ja”, „nigdy papierosów nie paliłam (…) ten wyzywający styl też nie mój” – zapewnia Krystyna Pawłowicz w mediach społecznościowych, komentując krążącą od kilku dni, przypisywaną jej fotografię. Zdjęcie przedstawia młodą kobietę, z ręką na temblaku, a jego opisy sugerują, że znajduje się na nim właśnie była posłanka – wg różnych wersji: „z czasów imprez studenckich wydziału prawa UW” czy „na festiwalu w Jarocinie”. „Nigdy nie bywałam na takich spędach” – odpowiada Pawłowicz.","Wspomniane zdjęcie zostało opublikowane przez kilka kont na Facebooku i Twitterze, a opisy sugerują, że przedstawia Krystynę Pawłowicz z czasów studenckich. Pierwsze tego typu sugestie pojawiły się zresztą w polskich social mediach jeszcze w pierwszej połowie tego roku, teraz zyskały jednak na popularności, a zawierające je wpisy są „podawane dalej” przez setki użytkowników.Pawłowicz zaprzecza, by to ona została uwieczniona na fotografii. Jak podkreśla, nigdy nie paliła papierosów, a okulary nosi dopiero od kilku lat. „To nie jestem ja. Nigdy nie bywałam na takich spędach, a gł. na stadionach sportowych” – dodaje.Jak zaznacza dalej, „ten wyzywający styl też nie jej”, i nigdy nie miała złamanej ręki, a więc założonego na nią gipsu.",,
Premier Szydło w Paryżu. Spotka się z prezydentem Francji,"Premier Beata Szydło wieczorem przybyła do Paryża, gdzie w czwartek spotka się m.in. z prezydentem Francji Emmanuelem Macronem. Jak poinformował rzecznik rządu Rafał Bochenek, jednym z tematów rozmowy z Macronem będzie przyszłość UE po Brexicie.","Szefowa rządu w pierwszej kolejności spotka się z sekretarzem generalnym Organizacji Współpracy Gospodarczej i Rozwoju (OECD) Jose Angelem Gurrią, a następnie zaplanowane jest przemówienie gospodarcze premier na forum organizacji, w obecności ambasadorów akredytowanych przy OECD - poinformował Bochenek. –W swoim wystąpieniu premier Beata Szydło przedstawi aktualne informacje na temat polskiej gospodarki i reform, jakie wdrażamy, oraz ich skutków społeczno-ekonomicznych – powiedział rzecznik rządu.– Biorąc pod uwagę wysoki wzrost gospodarczy, zrealizowane liczne programy społeczne, które przyczyniają się do wyeliminowania ubóstwa z polskich rodzin i wyrównywania szans społecznych, Polska może być wzorem dla wielu państw. Potwierdzeniem tego jest uzyskanie statusu państwa rozwiniętego – dodał Bochenek. Co z Unią po Brexicie?Natomiast po wizycie w siedzibie OECD w godzinach popołudniowych przewidziane jest spotkanie premier Szydło z prezydentem Francji Emmanuelem Macronem w Pałacu Elizejskim. – Podczas rozmowy poruszone zostaną sprawy dotyczące przyszłości UE po Brexicie, polityki klimatycznej oraz współpracy w dziedzinie bezpieczeństwa – podkreślił rzecznik rządu. Dodał, że „omówione zostaną także sprawy dwustronne związane z rozwojem współpracy zarówno politycznej, jak i gospodarczej pomiędzy Polską i Francją”. W kontekście współpracy w dziedzinie bezpieczeństwa rzecznik rządu przypomniał, że to Francja była inicjatorem stałej współpracy strukturalnej UE w sprawach obronności (PESCO), a Polska jest jednym z państw, które przystąpiły do tej inicjatywy jako kraj założyciel. Szef MSZ Witold Waszczykowski przed wylotem do Paryża poinformował, że agenda spotkania szefowej polskiego rządu z prezydentem Macronem ma dziesięć punktów. Jak dodał, nie wiadomo, czy wszystkie zostaną w trakcie spotkania omówione.Wśród potencjalnych tematów rozmowy wymienił kwestie bilateralne, regionalne, sprawy UE, bezpieczeństwa międzynarodowego i Partnerstwa Wschodniego, którego szczyt odbędzie się w piątek w Brukseli.Premier „wytłumaczy” MacronowiPytany, czy poruszona zostanie kwestia dyrektywy o pracownikach delegowanych popieranej przez Francję, powiedział, że premier będzie chciała „wytłumaczyć” Macronowi, że jest to dyrektywa, która „może zagrażać” wspólnemu rynkowi, i państwa, które tak jak Polska są konkurencyjne na rynku, nie „powinny być karane jakimiś restrykcjami”.– Niesłusznie jest określanie naszych biznesmenów jako dumping socjalny, bo przecież my nie dopłacamy do naszego biznesu, który jest prywatny i działa w Europie – dodał szef MSZ.",,
Witold Waszczykowski: Sojusz z Ukrainą „kluczowy”,"„Polski rząd działa w głębokim przekonaniu, że dla bezpieczeństwa naszego kontynentu nieodzowna jest europejska, stabilna politycznie i ekonomicznie Ukraina” – napisał na łamach „Rzeczpospolitej” szef MSZ Witold Waszczykowski.","„Partnerstwo z Ukrainą pozostaje kluczowym zadaniem polityki zagranicznej naszego państwa. Jest to relacja głęboka i wielopłaszczyznowa, tak jak między sąsiadami związanymi nie tylko bogatą wielowiekową spuścizną, ale również poczuwającymi się do odpowiedzialności za wspólną europejską przyszłość – zaznaczył.Bez względu na kosztyDlatego, jak dodał, nie może zaskakiwać intensywny i rzeczowy charakter współpracy polsko-ukraińskiej. „Polska znajduje się i pozostanie w gronie tych państw, które uważają, że wspólnota międzynarodowa ma obowiązek przeciwstawić się zbrojnemu pogwałceniu międzynarodowego ładu – bez względu na niejednokrotnie dotkliwe koszty takiej postawy, w tym te, które uderzają w naszych przedsiębiorców” - zadeklarował.Jak dodał, „niespokojne wschodnie sąsiedztwo naszego kraju i dotkliwe skutki rosyjskiej agresji na Ukrainie utwierdzają nas w przekonaniu o konieczności nie tylko wzmacniania naszego własnego bezpieczeństwa jako członka NATO, ale również nieustannej obrony prawa Ukrainy do swobodnego wyboru drogi rozwoju i sojuszy międzynarodowych”.Minister zauważył, że 1 stycznia przyszłego roku Polska obejmie po Ukrainie na dwa lata miejsce niestałego członka Rady Bezpieczeństwa ONZ. „Dostrzegamy w tej roli szansę i obowiązek zabiegania o przywrócenie w naszym regionie poszanowania dla takich norm prawa międzynarodowego, jak nienaruszalność granic, suwerenność państw, wyrzeczenie się siły militarnej i szantażu, użycia siły do rozwiązania sporów między państwami. W tym duchu będziemy się angażować w prace nad powołaniem misji pokojowej ONZ na Ukrainie” – zapowiedział.Warszawa liczy na reformy „Polska działa w głębokim przekonaniu, że dla bezpieczeństwa naszego kontynentu nieodzowna jest europejska, stabilna politycznie i ekonomicznie Ukraina. A zatem zależy nam, aby reformy na Ukrainie były rzeczywiste i głębokie” – podkreślił Waszczykowski. Minister wskazał, że od wielu lat Polska udziela realnego wsparcia na rzecz Kijowa. „Systematycznie rośnie wartość pomocy rozwojowej – w 2016 r. przekazaliśmy na ten cel ok. 95 mln zł. Polscy eksperci są gotowi w dalszym ciągu wspierać reformy z zakresu zwalczania korupcji, reformy oświaty i procesu decentralizacji” – dodał.Waszczykowski zwrócił uwagę, że istotnym narzędziem zbliżania naszego sąsiada do Unii Europejskiej jest jej udział w Partnerstwie Wschodnim. „Po latach pustych zapewnień poprzedników obecny rząd Polski skutecznie przeforsował zwolnienie obywateli Ukrainy z konieczności ubiegania się o wizy przy podróżowaniu do Unii Europejskiej. To historyczny postęp w formowaniu poczucia europejskiej wspólnoty, która sięga dalej niż granice UE” – zauważył. „Polski rząd podjął już wcześniej świadomą decyzję o ułatwieniu dla obywateli Ukrainy zasad osiedlania się, studiowania i ubiegania się o pracę nad Wisłą. O skali zjawiska i jego znaczeniu dla naszych relacji najlepiej świadczą dane NBP – w 2016 r. Ukraińcy pracujący w Polsce przekazali swoim bliskim 8 mld zł” – zaznaczył.",,
50 tys. kremówek z okazji Dnia Papieskiego,50 tys. kremówek z okazji przypadającego w niedzielę XIX Dnia Papieskiego rozprowadzą w parafiach wolontariusze poznańskiej Caritas. Dochód z akcji zostanie przeznaczony na pomoc 28-latkowi cierpiącemu na mózgowe porażenie dziecięce.,"Zastępca Dyrektora Caritas Poznań ks. Łukasz Łukasik powiedział, że w niedzielę ciastka będą rozdawane w 57 parafiach Archidiecezji Poznańskiej.– W ciągu mijającego tygodnia część kremówek była już rozprowadzana w 40 szkołach, w których działają szkolne koła Caritas – dodał. W tegorocznej edycji akcji udało się przygotować o 10 tys. więcej ciastek niż rok wcześniej. – Współpracujemy z kilkoma cukierniami i te cukiernie zobowiązują się do wyprodukowania kremówek, my oczywiście normalnie za nie płacimy i później je rozprowadzamy – wytłumaczył. To kolejny raz, gdy z okazji Dnia Papieskiego poznańska Caritas prowadzi akcję rozprowadzania kremówek. – To jest taka inicjatywa, która zawsze związana jest z pomocą konkretnej osobie – dodał ksiądz Łukasik.",,
Ostatnia broń totalnej opozycji. Ona pozwoli przetrwać jej fanom [OPINIA],"Na naszych oczach powstaje nowa elita przyszłego państwa Koalicji Obywatelskiej. Jej szeregi z każdym miesiącem dają się coraz łatwiej policzyć, a liderów nie jednoczy wspólny program przemyślanych reform. Pozostała im jednak broń, której niewielu umie się oprzeć. To nadzieja, że przyjdzie czas zemsty. Wystarczy tylko rozpalić poczucie własnej krzywdy i wyższości nad tłuszczą. Pierwsze zagłuszy sumienie, drugie doda pewności siebie, wreszcie pragnienie zemsty utrzyma w gotowości do czynu. Co potem? Zobaczy się, grunt, że wszyscy „będą siedzieć!”.","Totalni opozycjoniści pielęgnują poczucie krzywdy wśród swoich wyborców niemal od przegranych wyborów. Zaczęli od siebie – stała im się krzywda, bo stracili władzę. Należało znaleźć tych, którzy również mieli wcześniej coś do powiedzenia i są rozgoryczeni, że ten czas się skończył. Stąd masowe alianse z ubekami skarżącymi się na obcięcie poborów za służbę w PRL. – W końcu każdy może się przyłączyć do naszego marszu, nikomu nie bronimy – powtarzali zgodnie opozycjoniści.  „Krzywda zamiast planu…”Takie towarzystwo mimo wszystko okazało się kłopotliwe. Psuło cokolwiek wizerunek ofiary, jaki opozycja ciągle chce wykreować. A ten jest szczególnie potrzebny, bo pomysły programowe skończyły się klapą jeden po drugim. Propozycje Platformy zdezorientowały jej wyborców (np. rozszerzenie uprawnień do dopiero co zmieszanego z błotem projektu „500 plus” czy niedawna wolta w sprawie relokacji migrantów), zaś koncepty Nowoczesnej pomijano milczeniem (np. „Plan Petru”) lub kwitowano śmiechem (długo by wymieniać).    Pozostało więc skupić się na emocjach. Podsycano zatem poczucie krzywdy w każdym, kto się nawinął. Wiadomo, że w takich sytuacjach niezawodni są popularni liderzy opinii. Ikonami utraty dotychczasowej wolności i lęku przed powrotem faszyzmu na ziemie polskie stali się m.in Krystyna Janda, Jerzy i Maciej Stuhrowie, Maja Ostaszewska czy Magdalena Cielecka. Okazało się nagle, że przyszła elita żyje od trzech lat pod okupacją. I to tą najgorszą z możliwych. Gdy słucha się totalnych opozycjonistów i ich zwolenników ma się wrażenie, że wychodząc do kiosku po Wyborczą żegnają się z rodziną, bo nie wiedzą, czy jeszcze wrócą. Początkowo słynne już opowieści Magdaleny Cieleckiej, która czuje się w polskim tramwaju „jak żydowskie dziecko w czasie okupacji” – można było uznać za niesmaczną metaforę. Artystka brnęła jednak dalej: „(...) Jadę tramwajem i się zastanawiam, kto jest po tej, a kto po tamtej stronie. Ten patrzy na mnie krzywo, ten mnie rozpoznał, co będzie, jak za mną wysiądzie. I zaczynam się bać.” Nie przypuszczam, by aktorka odgrywała rolę, gdy to mówiła, najpewniej tak się czuła. Pielęgnowane uczucie krzywdy z powodu „nagle utraconej wolności” i walka o nią musi nieść za sobą poczucie lęku, ryzyka, a przede wszystkim prześladowania. Artystka swoje emocje wyjawiła ponad półtora roku temu. Dzisiaj porównywanie obecnych rządów do hitlerowskiej okupacji należy już wśród fanów totalnej opozycji do dobrego tonu. Przetestował to kilka dni były rzecznik TVP z czasów rządów PO-PSL, Jacek Rakowiecki. – Może przegraliśmy jakąś bitewkę, ale ciągle jesteśmy w stanie wojny. Niemcy hitlerowskie też przegrały wojnę, choć tak długo odnosiły sukcesy. Myślę, że jest to niezła analogia historyczna – powiedział bez emocji i wysłuchał oczekiwanych braw. Na oklaski mogła też liczyć sędzia Małgorzata Gersdorf, była I prezes Sądu Najwyższego, gdy w Karlsruhe ogłosiła, że jako pierwsza pełni swoją funkcję na uchodźstwie. Ot, taki żart, bo kilka dni później wróciła do Warszawy, obwieszczając, że jest wypoczęta i gotowa do pracy.   Dziesięć minut zamiast czterech lat Jak być „prześladowanym” wskazał Władysław Frasyniuk, który przyznał, że „mógł znowu poczuć się młodym Władkiem”, gdy na czele Obywateli RP postanowił przeszkadzać w uroczystościach smoleńskich. Uśmiechnięty dłuższy czas droczył się wówczas przed kamerą z policjantem, by ostatecznie go uświadomić, że prawo ma w d..ie. Swoją dewizę potwierdził później głosząc, że nie zamierza się stawiać na wezwania prokuratury. A to wszystko po to, by wreszcie doczekać się u siebie w domu policji. Swoją drogą, co najmniej głupią można nazwać decyzję, by wysłać do niego nieumundurowanych funkcjonariuszy z samego rana. Ktoś chciał zaskoczyć „młodego Władka”, który spodziewał się gości od kilku tygodni? Na dodatek nic nie mogło sprawić większej przyjemności Frasyniukowi niż skucie mu rąk kajdankami. –  To nie jest dla mnie nowość – mówił zatrzymywany, nawiązując do stanu wojennego. Tyle, że tutaj pozorne analogie się kończą, bo w przeciwieństwie do tamtego dramatu, kiedy były działacz Solidarności przesiedział cztery lata, tym razem, po grzecznej rozmowie, odwieziono go do prokuratury, skąd wyszedł po 10 minutach. Tak czy owak, po ostatnim wyczynie Frasyniuk pozostaje jak dotąd największym politycznym cierpiętnikiem ulicznej opozycji totalnej. No, może nie licząc Pawła Kasprzaka z Obywateli RP, który w niewygodnej pod każdym względem pozycji, wtulony w kolegę, triumfalnie wjechał na teren Sejmu w bagażniku auta posłanki Joanny Schmidt.Elita zamiast masA męczennik opozycji potrzebny jest na gwałt. Szeregi topnieją. Lech Wałęsa, który wpadł na chwilę do Warszawy, by poprowadzić na Sejm co najmniej sto tysięcy uciśnionych, szybko policzył i zapowiedział, że nie będzie więcej przemawiał do garstki ludzi, „bo to za mało na Wałęsę”. Skoro więc opozycja uliczna nie jest liczna, to niech przynajmniej poczuje się elitarna. Niech wie, że choć nie rozumie jej syty motłoch, to jednak może o sobie powiedzieć, że należy do grupy jedynych myślących wybrańców. Pisarka Maria Nurowska dała temu wyraz w komentarzu do nagrania pokazującego Patryka Jakiego zbierającego w Warszawie gratulacje od przypadkowych przechodniów. „To nie mogą być prawdziwi warszawiacy, nie wierzę! To nabytek z prowincji, tak samo, jak ich idol! Swój swego rozpozna!” „Ci, co myślą, nie wiwatują na widok takiej kreatury” – pociesza ją na Facebooku czytelniczka.   „Mam nadzieję, że dowiezieni, bo się naprawdę załamałam” – wyraża swój niepokój nowelistka. Potem już łańcuszek postów wspierających literatkę: „mohery zwiezione do stolicy”, „współcześni szmalcownicy”, „nawieźli baranów ze wsi”. Ciężko coś takiego nawet skomentować, bo w końcu nieważne, kto ze wsi. Ważne, kto cham.W podobny sposób, jak Nurowska, uświadamiał maluczkich Wadim Tyszkiewicz, prezydent Nowej Soli, podczas przemówienia na demonstracji garstki zwolenników KOD. Ubolewał, że ich mało, ale pocieszał się też, że należy do grupy myślących, w odróżnieniu od suwerena, gdyż: – Dopóki suweren ma pełne brzuszki, kręci się gospodarka świata, niemiecka i żyje nam się nieźle, ludzie nie myślą, co będzie, gdy stracimy wolność – wieszczył. Zemsta ponad wszystkoA co czeka tych, którzy myślą inaczej? Na tym poziomie obowiązuje już zupełnie inny przekaz. Ofiary wyzwalają się z kajdan i zaczynają wydawać wyroki. To marzenie pozwala wszystkich utrzymać w gotowości bojowej. Pomijam już gromadne skandowanie „będziesz siedział!” w kierunku wszystkiego, co się rusza po drugiej stronie, bo standardy wytyczają przywódcy. Wspomniany już obrońca demokracji Władysław Frasyniuk, rozochocony bezradnością policjanta, który prosił go o podanie nazwiska, poklepywał funkcjonariusza na służbie i groził mu: – Niech się pan uśmiechnie do kamery, niedługo to pan będzie poszukiwany.  Po dziesięciominutowym przesłuchaniu w prokuraturze, które jak przyznaje, przebiegało w przyjaznej atmosferze, nie odpuszcza nawet Bogu ducha winnej protokolantce podpisującej się pod spisanymi „historycznymi” zeznaniami. – Ma świadomość, że papiery zawsze zostaną i ten podpis będzie w historii Polski podpisem negatywnym, a nie pozytywnym – stwierdził. To wydarzyło się ponad pół roku temu. Od tamtej pory wiele się zmieniło. Nikt już nie bawi się w zawoalowane groźby. Wspomniany były rzecznik TVP z czasów rządów PO-PSL nie owija w bawełnę: – Jakby ten PiS nie był zły, to go w którymś momencie wykopiemy. A część wsadzimy do więzień (tu brawa i okrzyki zebranych na wiecu). Ducha nie gaście. Doczekają tego nawet najstarsi spośród nas i będą mieli satysfakcję – pocieszał.  Paweł Kasprzak, przytaczany wcześniej jeden z liderów Obywateli RP, znalazł się na tyle, by przeprosić Kornela Morawieckiego, marszałka seniora Sejmu, za atak tłumu wrzeszczącego “będziesz siedział!”, nad którym nikt nie potrafił zapanować. Chwilę później Kasprzak wyjaśnił swoją słabość jedynie humanitarnym podejściem do ludzi starszych, bo przecież stary Morawiecki też “powinien odpowiadać karnie”. Za co? Za pogląd, że negocjacje z władzą komunistyczną w Magdalence były zdradą narodową. – Nie protestowałem w tamtej sytuacji przeciwko treści okrzyków, tylko dlatego, że on tam był sam – stwierdził Kasprzak wielkodusznie.  Właściwie nie ma się co dziwić, skoro duchowym przywódcą Koalicji Demokratycznej jest Lech Wałęsa, który z dumą powtarza zdanie, że, gdy tacy jak on przejmą władzę, pisowcy będą musieli skakać przez okno.   Co potem? Zobaczy sięCzy można zatem powiedzieć, że granie na emocjach wyborców to domena opozycji? Skąd! To nieodłączny element polityki każdej partii. Problem w tym, że nie można tego proponować zamiast konkretnego programu. Poza tym nie można wykrzykiwać wzniosłych haseł o demokracji i wolności na jednym wydechu z wściekłym żądaniem zamknięcia w więzieniach wszystkich, którzy nie idą z nimi w jednym szeregu. Nie da się jednocześnie szturchać policjantów i nazywać ich zomowcami, a przywódców wrażej partii  hitlerowcami, po czym iść na piwo z jarmużem, by ubolewać, że znowu nie udało się ich sprowokować. Ale co ja tu opowiadam, wszystko się da i wszystko wolno, jeśli ma się cel. A cel jest prosty – wrócić do władzy. Co potem? Zobaczy się.",,
Strzały w Badenii-Wirtembergii. Jest wielu zabitych,Sześć osób zginęło w piątkowej strzelaninie w mieście Rot am See na północnym-wschodzie Badenii-Wirtembergii w Niemczech – podają media. Wiele osób zostało rannych.,"Według wstępnych ustaleń wynika, że motywem działania sprawcy były kwestie uczuciowe. Policja poinformowała, że podejrzany napastnik został ujęty. Na razie nie ma szczegółów w tej sprawie.",,
Wpis z dziennika Tuska. Premier Morawiecki: Już wiecie co tutaj nie gra?,"Premier Mateusz Morawiecki skomentował na Facebooku fragment nowej książki byłego premiera Donalda Tuska. „Co w nim jest nie tak?” – zapytał premier. Później napisał, co to oznacza.","Donald Tusk w sobotę w Warszawie zaprezentował swoją nową książkę „Szczerze”, która według komentatorów jest zapowiedzią jego powrotu na polską scenę polityczną. Przy okazji promocji książki Tusk skrytykował PiS i chwalił kandydatkę PO w wyborach prezydenckich.  Do fragmentu książki Tuska odniósł się na Facebooku premier Mateusz Morawiecki. Jak czytamy we wpisie, jeden ze współpracowników Morawieckiego zadał mu zagadkę.   „Czytał ostatnio książkę Donalda Tuska »Szczerze«. To książka, którą przewodniczący Tusk reklamuje jako swój dziennik, który pisał regularnie podczas pracy jako przewodniczący Rady Europejskiej. Pokazał mi jej fragment i zapytał: »Co tu się nie zgadza?«” – napisał premier.  Przedstawił też wpis z książki i zapytał, co w nim jest nie tak. „6 kwietnia 2017 To niewiarygodne, co on zrobił. Pięć goli w dziewięć minut! Lewandowski w meczu z Wolfsburgiem wszedł z ławki rezerwowych, by ustanowić rekord wszech czasów. Nie wierzyłem własnym oczom” – pisze w książe były premier.  „Ups… Już wiecie co tutaj nie gra?” – pyta Morawiecki i wyjaśnia: „Gratuluję wszystkim, którzy zgadli. Tak, Robert rekordowe 5 bramek w 9 minut strzelił we wrześniu 2015 roku, a nie w kwietniu 2017”. To oznacza, że ten „wpis z dziennika” raczej nie powstał 6 kwietnia 2017 roku – kończy Morawiecki.",,
Episkopat Polski: biskupi nie organizowali spotkania Duda-Kaczyński. To „fake news”,"Informacja, jakoby strona kościelna chciała doprowadzić do spotkania prezydenta z prezesem PiS, jest informacją fałszywą – oświadczył rzecznik KEP ks. Paweł Rytel-Andrianik. „Kościół widzi swą misję w głoszeniu Ewangelii (...), a nie w bieżących mediacjach politycznych” – podkreślił.","„Kościół widzi swą misję w głoszeniu Ewangelii wszystkim ludziom i w prowadzeniu ich do zbawienia, a nie w bieżących mediacjach politycznych” – podkreślił ks. Rytel-Andrianik.Portal rmf24.pl podał w czwartek, że „grupa polskich biskupów” miała próbować zorganizować spotkanie pojednawcze prezydenta Andrzeja Dudy z Jarosławem Kaczyńskim po tym, jak prezydent zawetował ustawy o Krajowej Radzie Sądownictwa i Sądzie Najwyższym autorstwa PiS. Fake NewsRzecznik Konferencji Episkopatu Polski poinformował, że artykuł zawiera fałszywe informacje. – Na portalu rmf24.pl w artykule »Biskupi chcieli doprowadzić do spotkania pojednawczego Duda-Kaczyński. Prezes PiS odmówił« podano fałszywą informację, jakoby strona kościelna chciała doprowadzić do spotkania Prezydenta RP pana Andrzeja Dudy i Prezesa PiS pana Jarosława Kaczyńskiego na Jasnej Górze dn. 26 sierpnia br., z okazji 300-lecia koronacji obrazu Matki Bożej. Jest to fałszywa informacja - fake news! – oświadczył rzecznik episkopatu.",,
"Premier: Spierajmy się, ale nie podważajmy naszej pozycji w Europie","– Apeluję do wszystkich sił politycznych: spierajmy się, ale nie podważajmy naszej pozycji w Europie, nie podważajmy polskiej racji stanu, naszego prawa do wolności i solidarności – mówił premier Mateusz Morawiecki w telewizyjnym orędziu 1 maja, w 15. rocznicę przystąpienia Polski do Unii Europejskiej.","Szef rządu zwrócił uwagę, że UE, wcześniej jako Europejska Wspólnota Gospodarcza powstała, aby po II wojnie światowej wprowadzić w Europie pokój. – Aby wszystkie narody ze sobą współpracowały i aby były sobie równe. Polacy, Niemcy, Czesi, Francuzi, Słowacy czy Włosi. Wszyscy obywatele zjednoczonej Europy zasługują na takie same szanse – zauważył. – Europa bez egoizmów i Europa solidarna jest lepsza niż Europa dwóch prędkości; Europa stawiająca na wartości rodzinne jest bezpieczniejsza i bardziej przyjazna niż Europa rewolucji i eksperymentów kulturowych – argumentował w orędziu premier. Mateusz Morawiecki przekonywał, że z jego rozmów z przywódcami unijnych państw wynika, iż polskie stanowisko jest coraz lepiej rozumiane w Europie. Dowodzą tego, według  szefa rządu, nowe europejskie sojusze, szczególnie w ramach grupy V4 i Trójmorza. – Znajdujemy poparcie dla strategicznych projektów, jak rozbudowa gazoportu w Świnoujściu czy gazociąg bałtycki – mówił. Premier podkreślił, że w ciągu ostatnich 30 lat dokonaliśmy trzech wielkich rzeczy: obaliliśmy komunizm, wstąpiliśmy do NATO i weszliśmy do Unii Europejskiej. – Nie byłoby historii Europy bez polskich sukcesów i poświęceń – podkreślił.  – Teraz, razem walczmy o naszą przyszłość. Apeluję do wszystkich sił politycznych – spierajmy się, bo taka jest istota demokracji, ale nie podważajmy naszej pozycji w Europie. Nie podważajmy polskiej racji stanu, naszego prawa do wolności i solidarności – mówił.  Morawiecki nawiązał też do szczytu Together for Europe – High Level Summit, który odbył się w środę w Warszawie. Uczestniczyli  w nim szefowie rządów krajów, które od 2004 r. weszły do UE. – Cieszę się, że możemy świętować tę 15. rocznicę w Warszawie z przywódcami państw, które wraz z Polską dołączyły wtedy do wspólnoty. Razem będziemy walczyć o Unię, która chroni najsłabszych, wspiera kreatywność, pozwala na realizację marzeń i która gwarantuje wolność: wolność gospodarczą, wolność słowa, wolność od biedy i wykluczenia oraz wolność indywidualną – zadeklarował.– Ale przede wszystkim pracujmy nad tym, aby wspaniała idea, której celem był pokój i dobrobyt, była wspólną przyszłością Polski i całej Europy – zaapelował szef rządu.",,
„Kwestia reparacji powinna być systematycznie podnoszona w relacjach polsko-niemieckich”,"Kwestia reparacji wojennych to jeden z tematów, które powinny być „systematycznie i systemowo” podnoszone w relacjach polsko-niemieckich – podkreślił w rozmowie w „Rzeczpospolitą” szef parlamentarnego zespołu ds. wysokości odszkodowań należnych Polsce od Niemiec Arkadiusz Mularczyk (PiS).","Polityk był pytany m.in., czy kwestia reparacji za II wojnę światową powinna była zostać poruszona przez premiera Mateusza Morawieckiego podczas spotkania z kanclerz Niemiec Angelą Merkel. – Uważam, że problem reparacji jest jednym z tych ważnych problemów w relacjach polsko-niemieckich, które powinny być zasygnalizowane podczas pierwszej oficjalnej wizyty kanclerz Angeli Merkel w Warszawie, choć na konkretne i rzeczowe rozmowy przyjdzie jeszcze czas – ocenił.Jak dodał, jest to jedna ze spraw – obok Nord Stream 2, relacji wewnątrz Unii Europejskiej i polityki Rosji – które „są na tyle istotne, że powinny być podnoszone systematycznie i systemowo”.Przeszkoda w stosunkachZdaniem posła kanclerz Niemiec „powinna mieć pełną świadomość, że niezałatwiona kwestia reparacji jest najpoważniejszą przeszkodą w dobrych relacjach Polski z Niemcami”. W jego ocenie temat odszkodowań powinien zostać poruszony także podczas rozmowy premiera z kanclerz Merkel.W opinii Mularczyka szanse na wypłatę reparacji są dziś „największe w dotychczasowej historii relacji polsko-niemieckich, ponieważ oba kraje uczestniczą w tym samym systemie politycznym i prawnym”.",,
"Obama dzwoni do Putina. „Panie prezydencie, niech pan się zgodzi na pokój”","Do zgody na porozumienie pokojowe na Ukrainie wezwał Władimira Putina prezydent USA Barack Obama, który zatelefonował do rosyjskiego prezydenta, aby m.in. omówić kwestię „nieprzerwanego wsparcia Rosji dla separatystów"" – przekazał Biały Dom. Amerykański prezydent rozmawiał wcześniej telefonicznie z prezydentem Ukrainy, któremu obiecał wsparcie ze strony Stanów Zjednoczonych. W środę w Mińsku odbędzie się spotkanie przywódców Rosji, Ukrainy, Niemiec i Francji mające celu zażegnanie konfliktu na wschodzie Ukrainy.","W czasie rozmowy z Putinem Obama przypomniał o amerykańskim wsparciu dla „suwerenności i integralności terytorialnej” Ukrainy – oświadczyła Rada Bezpieczeństwa Narodowego USA.   Wykorzystać możliwość „Prezydent Obama zwrócił uwagę na rosnącą liczbę zabitych w walkach (na wschodzie Ukrainy) i podkreślił potrzebę, by prezydent Putin wykorzystał możliwość stwarzaną przez toczące się dyskusje między Rosją, Francją, Niemcami i Ukrainą w celu osiągnięcia pokojowego rozwiązania” – głosi oświadczenie Białego Domu.   „Koszty urosną”  Amerykański przywódca ostrzegł ponadto swojego rozmówcę, że „jeśli Rosja będzie kontynuować agresywne działania na Ukrainie, w tym wysyłanie tam żołnierzy, broni i udzielanie finansowego wsparcia separatystom, koszty dla Rosji wzrosną” – poinformowano. Służba prasowa Kremla poinformowała natomiast, że Putin i Obama byli zgodni,że konieczne jest jak najszybsze polityczne zakończenie konfliktu na Ukrainiei powstrzymanie rozlewu krwi. Obaj prezydenci, według Kremla, podkreślilitakże potrzebę uwzględnienia „uzasadnionych praw i interesów mieszkańcówwszystkich, bez wyjątku, regionów Ukrainy, także rosyjskojęzycznych wpołudniowo-wschodniej części tego kraju”.Rozmowa z PoroszenkąWcześniej we wtorek poinformowano o rozmowie Baracka Obamy z prezydentem Ukrainy Petrem Poroszenką.Według komunikatu Białego Domu, Barack Obama przekazał Poroszence kondolencje z powodu kolejnych ofiar śmiertelnych wśród obywateli Ukrainy i wyraził zdecydowane poparcie dla rozpoczynających się w środę rozmów pokojowych. Obaj przywódcy stwierdzili, że Rosja powinna przestrzegać porozumienia zawartego w Mińsku we wrześniu i że to właśnie ten dokument musi być podstawą nowego porozumienia.W środę w Mińsku odbędzie się spotkanie przywódców Rosji, Ukrainy, Niemiec iFrancji w celu zażegnania konfliktu na wschodzie Ukrainy.",,
Koniec śledztwa ws. śmierci radnego Pawła Chruszcza. Rodzina nie wierzy w samobójstwo,Prokuratura Okręgowa w Legnicy umorzyła śledztwo w sprawie śmierci głogowskiego radnego Pawła Chruszcza. 31 maja 2018 r. znaleziono go powieszonego na słupie energetycznym.,"Informację o umorzeniu postępowania potwierdził TVP3 Wrocław Prokurator Okręgowy Zbigniew Harasimiuk. – Śledztwo zostało umorzone 12 grudnia. Prokurator uznał, że całokształt zebranego materiału wskazuje na to, iż nikt nie pomógł, nikt nie przyczynił się, a w szczególności nikt nie doprowadził do umyślnego spowodowania śmierci pokrzywdzonego – powiedział Harasimiuk.Decyzja o umorzeniu nie jest prawomocna. Rodzina radnego ma czas na złożenie zażalenia. W rozmowach z mediami wielokrotnie podkreślała, że nie wierzy w samobójstwo.",,
"Artur Kosicki (PiS) marszałkiem województwa podlaskiego. KO prosi, by nie odwoływać przewodniczącego",Artur Kosicki z Prawa i Sprawiedliwości został marszałkiem województwa podlaskiego. Kandydat PiS uzyskał w trzydziestoosobowym sejmiku 16 głosów. W swoim przemówieniu zapowiedział współpracę z opozycją. We wcześniejszym głosowaniu przewodniczącym sejmiku został radny Koalicji Obywatelskiej.,"W wyborach na przewodniczącego sejmiku Karol Pilecki z Koalicji Obywatelskiej otrzymał 16 głosów, choć klub ten liczy 9 radnych, zaś potencjalny koalicjant – PSL – dysponuje pięcioma głosami. Pozostałe 16 mandatów, czyli bezwzględna większość, przypadło w ostatnich wyborach Prawu i Sprawiedliwości.  Z głosowania wynikało, że co najmniej dwóch radnych PiS głosowało na kandydata KO, trzech kolejnych zaś oddało nieważne głosy. Stąd powstało wrażenie, że zarząd województwa przejmie opozycja. Do Białegostoku miał wyjechać szef lokalnych struktur PO, związany z Grzegorzem Schetyną Robert Tyszkiewicz. Jak pisze portal miejscowego „Kuriera Porannego”, Tyszkiewicz miał „dopilnować układania zarządu województwa”. Radni zgłosili ostatecznie dwóch kandydatów na marszałka: Artura Kosickiego i Stefana Krajewskiego z PSL. W tajnym głosowaniu kandydat PiS uzyskał 16 głosów, tyle, ile liczy jego klub, radny ludowców zaś 14 – sumę liczby radnych KO i PSL.",,
Milion euro od oligarchy. Kwaśniewski i Biden jako polisa ubezpieczeniowa,"Donald Trump atakowany jest za to, że naciskał na Kijów, szukając haków na swego konkurenta. Tymczasem na jaw wychodzi coraz więcej informacji faktycznie pogrążających Bidena. W aferze pojawia się też nazwisko byłego prezydenta Polski.","1 października Izba Reprezentantów wszczęła dochodzenie w sprawie nacisków, jakie Donald Trump miał wywierać na Wołodymyra Zełenskiego, domagając się, by władze Ukrainy wznowiły śledztwo w sprawie gazowej spółki Burisma Holdings. Chodzi przede wszystkim o rozmowę telefoniczną z 25 lipca. Okazuje się, że już co najmniej od kwietnia Trump i jego ludzie, z Rudym Giulianim na czele, usiłują wykazać, że Joe Biden – najgroźniejszy rywal z Partii Demokratycznej – to polityk skorumpowany, który wykorzystał stanowisko wiceprezydenta USA, aby chronić syna przed śledztwem na Ukrainie. Pojawiają się również zarzuty prania pieniędzy przez firmę Huntera Bidena, a w całej sprawie można również znaleźć nazwisko byłego prezydenta Polski. Nie doszło by do obecnej afery – za oceanem już ochrzczonej mianem Ukrainegate – gdyby nie pewien ukraiński oligarcha i jego polityczny plan.   Złoczewski i jego krysza  Biznesmen, polityk, urzędnik – takich karier w postsowieckiej Ukrainie było wiele. Mykoła Złoczewski był zawodowym żołnierzem (1983-1991), a po upadku ZSRR zajął się biznesem. Pierwsza spółka, pod nazwą Infoks, handlowała paliwem. Wspólnikiem Złoczewskiego był w niej rosyjski biznesmen Nikołaj Lisin. Obaj panowie w 2002 roku założyli spółkę Burisma Holdings, wchodząc w sektor wydobycia ropy i gazu. Firma szybko stała się jednym z największych producentów węglowodorów na Ukrainie, w czym nie ma nic dziwnego, skoro Złoczewski dostał licencje na eksploatację trzech głównych złóż ropy i gazu w kraju, na dodatek połączonych już z systemem gazociągowym, co minimalizowało koszty transportu. Pieniądze płynęły szerokim strumieniem, a całość produkcji Burisma sprzedawała krajowym klientom przemysłowym. Złoczewski doskonale wiedział, że bez politycznych pleców w biznesie osiągnie niewiele. W latach 1998-2000 udało mu się znaleźć w Radzie Koordynacyjnej Przedsiębiorców przy prezydencie Leonidzie Kuczmie. Szefem administracji prezydenckiej, „szarą eminencją” w otoczeniu Kuczmy był wtedy Wiktor Medwedczuk. Jeden z najbardziej prorosyjskich polityków na Ukrainie (do dziś zresztą), kum Władimira Putina. I oto w 2002 roku Złoczewski wystartował w wyborach parlamentarnych z listy partii Medwedczuka. W latach 2003-2005 stał na czele Państwowego Komitetu Zasobów Naturalnych. Nikt nie zwracał uwagi na oczywisty konflikt interesów, wszak urzędnik Złoczewski miał wpływ na sektor gospodarki, w którym interesy robił biznesmen Złoczewski. Później przeszedł do Partii Regionów i finansowo pomagał Wiktorowi Janukowyczowi. Ten odwdzięczył się, powołując biznesmena na ministra ekologii (2010-2012). To właśnie ten resort wydawał licencje na eksploatację złóż ropy i gazu. Wtedy Burisma zaczęła rozkwitać – co nie dziwi biorąc pod uwagę, że Złoczewski–minister wydawał najlepsze licencje Złoczewskiemu-biznesmenowi. W efekcie szybko Burisma stała się drugą pod względem wielkości prywatną spółką wydobywającą gaz i ropę na Ukrainie. Gdy trafił do rządu, Złoczewski zapewniał, że sprzedał swoje aktywa energetyczne, ale w śledztwie dziennikarskim ukraiński „Forbes” wykazał, że to nieprawda. Okazało się, że zarejestrowana na Cyprze spółka-matka Burismy, czyli Brociti Investments Limited jest własnością Złoczewskiego. Co z jego wieloletnim partnerem biznesowym? W 2011 roku Lisin rozbił się lamborghini w Kijowie – zginął na miejscu. Złoczewski niewątpliwie był jednym z oligarchów związanych z Familią, jak nazywano rosnący w siłę klan Janukowyczów (trzeci najpotężniejszy na Ukrainie, obok klanu Firtasza i klanu Achmetowa). W kwietniu 2012 został zastępcą sekretarza Rady Bezpieczeństwa Narodowego i Obrony (RBNiO) Andrija Klujewa. Jednak dwa lata później runęła władza Janukowycza. 26 lutego 2014 r. Złoczewski został zwolniony z RBNiO przez p.o. prezydenta Ołeksandra Turczynowa. Po zwycięstwie Rewolucji Godności za oligarchą wydano list gończy, a jego rachunki w Wielkiej Brytanii aresztowano. Ale Złoczewski postąpił inaczej niż wielu innych ludzi obalonej ekipy. Nie zbiegł do Rosji, tylko wyjechał na jakiś czas do Monako. Jednocześnie zaprosił do rady dyrektorów (organ nadzorczy spółki) Burismy kilku obcokrajowców. Ich obecność w Burisma Holdings miała być czymś w rodzaju polisy ubezpieczeniowej interesów Złoczewskiego. Jedną z tych osób był Aleksander Kwaśniewski. Osoba znana w świecie, z wieloma kontaktami na Ukrainie (choćby Wiktor Pinczuk, zięć Kuczmy, jeden z najbogatszych biznesmenów) – co ważne, po obu stronach barykad Euromajdanu. Zresztą to były prezydent Polski i były przewodniczący Europarlamentu Pat Cox, odegrali kluczową rolę w próbach namówienia Janukowycza do podpisania umowy stowarzyszeniowej z UE. Misja to zakończyła się jednak fiaskiem, a decyzja Janukowycza sprowokowała protesty, które zakończyły się rewolucją. Drugim dyrektorem z zagranicy był Hunter Biden, syn wiceprezydenta USA. Akurat jego ojciec zaczął odpowiadać za relacje USA z Ukrainą. Zatrudniając syna wiceprezydenta w spółce należącej do politycznego sojusznika Janukowycza, ludzie obalonego obozu zapewne chcieli uzyskać wpływ na postawę administracji Obamy wobec Kijowa. Złoczewski wyraźnie stawiał na dobre kontakty z rządzącymi wówczas za oceanem Demokratami. Biden junior nie był bowiem jedynym Amerykaninem, który dołączył do Burismy. Kilka tygodni wcześniej, gdy Joe Biden składał wizytę w Kijowie, firma zatrudniła w radzie dyrektorów Devona Archera, przyjaciela pasierba ówczesnego szefa amerykańskiej dyplomacji, Johna Kerry’ego. Archer to bogaty inwestor, który zbierał fundusze w kampaniach wyborczych Partii Demokratycznej, od lat związany był z Kerrym, doradzał mu m.in. w czasie wyborów prezydenckich w 2004 roku. Złoczewski postąpił inaczej niż inni biznesmeni z ekipy Janukowycza. Nie szukał kryszy (ochrony) Rosjan i FSB, czy też Służby Bezpieczeństwa Ukrainy. Biorąc pod uwagę ówczesną sytuację Ukrainy, w obliczu rosyjskiej agresji skazanej na pomoc Zachodu, zatrudnienie w Burismie za sowite pieniądze takich postaci. jak Kwaśniewski czy Biden okazało się najlepszym wyborem. O czym zresztą Złoczewski później się przekonał.   Syn wiceprezydenta  Po raz pierwszy informacja o zatrudnieniu Bidena i Kwaśniewskiego przez oligarchę i współpracownika Janukowycza pojawiła się w maju 2014 roku. Amerykański portal BuzzFeed pisał: „Dokumenty spółki na Cyprze pokazują, że syn Joe Bidena, R. Hunter Biden, został członkiem rady dyrektorów Burisma Holdings, która określa się jako największy prywatny producent gazu na Ukrainie, w dniu 18 kwietnia 2014”. Oczywiście wszyscy zwrócili od razu uwagę na to, że podczas gdy młody Biden pracuje dla jednej z ukraińskich firm, jego ojciec realizuje politykę amerykańską wobec Kijowa. Rzeczniczka Joe Bidena powiedziała tylko, że Hunter Biden jest prywatną osobą, zaś sam wiceprezydent nie ma żadnych związków ani z Burismą, ani z żadną inną firmą. Sprawę skomentował również Aleksander Kwaśniewski. Po pierwsze, podkreślił, że oprócz niego w radzie dyrektorów są jeszcze dwaj Amerykanie i jeden Brytyjczyk. Po drugie, wyjaśnił, że rada ma charakter doradczy, a on sam odpowiada za prognozy i analizy polityczne. – Jestem byłym politykiem, który to, co ma, to jego wiedza, doświadczenie. I jeżeli ktoś jest tym zainteresowany, a są to ludzie poważni, to nie widzę powodów, by nie dzielić się tym doświadczeniem czy wiedzą. I jeżeli jeszcze są to pieniądze, które mogę zarobić, to też nie widzę w tym żadnego problemu – mówił były prezydent Polski. Kwaśniewski nie powiedział, ile mu płaci Złoczewski. Wiadomo natomiast było, że Hunter Biden, bez doświadczenia w sektorze energetycznym i bez znajomości sytuacji na Ukrainie, został członkiem władz Burisma Holding z pensją – jak poinformowały amerykańskie media – „dochodzącą do 50 tys. dolarów miesięcznie”. A to nie wszystko. Jak ustalił John Solomon z portalu The Hill, „amerykańska spółka Huntera Bidena, Rosemont Seneca Partners LLC, dostawała regularne transfery na jeden ze swych rachunków zwykle w wysokości ponad 166 000 dolarów miesięcznie, od Burismy, od wiosny 2014 do jesieni 2015, w tym samym okresie, gdy wiceprezydent Biden był głównym amerykańskim urzędnikiem odpowiadającym za Ukrainę  i jej złożone relacje z Rosją”. Wszystko działało sprawnie do momentu, gdy Burismą zainteresował się prokurator generalny Wiktor Szokin. Bynajmniej nie dlatego, że tak pilnie tropił korupcję. Jedna z wersji mówi, że Szokin po prostu domagał się od Złoczewskiego swojej „doli”. Nie dostał jej, za to nim zainteresował się wiceprezydent Biden. Po tym, jak prokurator generalny wszczął śledztwo przeciwko Burismie, Joe Biden naciskał na jego zwolnienie, grożąc wstrzymaniem amerykańskich gwarancji na kredyt 1 mld dolarów dla Ukrainy. Szantaż był skuteczny. Szokin został zdymisjonowany przez Radę Najwyższą 29 marca 2016 roku. 23 stycznia 2018 roku Biden na panelu Council of Foreign Relations w Waszyngtonie opowiedział, jak żądał od Kijowa dymisji Szokina. „Powiedziałem im: nie damy wam miliarda dolarów. A oni mi mówią: nie ma pan takich pełnomocnictw, nie jest pan prezydentem, a prezydent mówił, że da. Odpowiedziałem: Zadzwońcie do niego. Mówię wam, że nie dostaniecie miliarda dolarów. Popatrzyłem na nich i powiedziałem: wyjeżdżam za sześć godzin i jeśli do tego czasu nie zdymisjonują waszego prokuratora generalnego, tego sukinsyna, nie dostaniecie pieniędzy. I zwolnili go. I nominowali tego, który w tym momencie pasował”. Administracja Obamy uzasadniała oczekiwanie usunięcia Szokina tym, że „sprzeciwiał się wysiłkom na rzecz reformowania systemu sądowego kraju i słabo radził sobie z wykrywaniem korupcji poprzedniej władzy”. Oczywiście prawdą jest też, że dymisji Szokina domagały się władze Banku Światowego, Międzynarodowego Funduszu Walutowego, rządy zachodnich państw-wierzycieli Ukrainy i ukraińscy reformatorzy. Ale fakt, że prokurator generalny fatalnie radził sobie w walce z korupcją, nie wyklucza wcale wersji, że Biden chciał go usunąć z powodu syna.    Kompromat z Kijowa  Szokina zastąpił Jurij Łucenko. Jeszcze 7 lipca 2016 r. informował, że prokuratura generalna bada nowy schemat rabunku ukraińskiego gazu, w który może być zamieszany Złoczewski. Ale już 13 września 2016 roku sąd rejonowy w Kijowie nakazał prokuraturze generalnej zaprzestanie ścigania Złoczewskiego. Dochodzenie ws. unikania podatków prokuratura zamknęła. Łucenko mówił, że Burisma spłaciła wszystkie należności. O spółce znów na kilka lat zrobiło się cicho. Koncepcja Złoczewskiego działała. Do czasu. W listopadzie 2016 roku wybory w USA wygrał wróg demokratów Donald Trump. Złoczewskiemu zapewne upiekłoby się opłacanie ludzi związanych z Partią Demokratyczną, problem pojawił się wtedy, gdy Joe Biden poważnie zaczął brać pod uwagę walkę z Trumpem o Biały Dom w 2020 roku. Gdy w kwietniu 2019 roku wybory na Ukrainie wygrał Wołodymyr Zełenski, ekipa Trumpa zaczęła intensywnie szukać nad Dnieprem haków na przeciwnika. Zaraz po wyborze Zełenskiego prokurator generalny Jurij Łucenko powiedział w wywiadzie dla portalu The Hill, że stanowisko Bidena ws. Burismy budzi jego wątpliwości, które byłby „rad omówić z nowym prokuratorem generalnym USA Williamem Barrem”. Można przyjąć, że Łucenko chciał zagrać kartą Bidena, żeby uratować swoje stanowisko. Liczył, że jeśli wystawi syna rywala Trumpa Amerykanom, ci wpłyną na Zełenskiego, by nie dokonywał zmiany na stanowisku prokuratora generalnego. Później, w lipcu 2019 roku opublikowano wyniki wspólnego dziennikarskiego śledztwa portalu BuzzFeed i OCCRP (Organized Crime and Corruption Reporting Project). Wynika z nich, że Wiktor Szokin i Jurij Łucenko zaoferowali prawnikowi Trumpa informację, która mogłaby pomóc w kampanii informacyjnej przeciwko Joe Bidenowi. Chodziło o to, że Hunter Biden zarobił 3 mln dolarów w ciągu kilku lat pracy dla spółki Burisma. Szokin twierdził, że prokuratura generalna zajmowała się działalnością tej firmy i dlatego Biden w 2016 roku naciskał, żeby Poroszenko zmienił prokuratora generalnego. 7 maja 2019 roku agencja Bloomberg podała, że adwokat Trumpa Rudy Giuliani zarzuca Bidenowi wywieranie nacisków na ukraińskie władze. Chodziło oczywiście o dymisję Szokina w 2016 roku. Giuliani planował wizytę w Kijowie. Serhij Leszczenko, deputowany Rady Najwyższej, mówił, że adwokat Trumpa zamierza przyjechać po kompromat na Bidena. Leszczenko przedstawił dokument, który otoczenie prokuratora generalnego Jurija Łucenki miało przekazać Giulianiemu. W dokumencie była mowa o tym, że w marcu 2014 roku, przez lobbystyczne kanały, Złoczewski miał jakoby zaproponować sekretarzowi stanu Johnowi Kerry’emu i wiceprezydentowi Joe Bidenowi podział z wpływów spółki Burisma. Pieniądze szły do syna Bidena i do przyjaciela pasierba Kerry’ego, Devona Archera. Ale Giuliani nie pojechał do Kijowa, tłumacząc, że nie będzie się spotykał z Zełenskim, bo w otoczeniu nowego prezydenta są ludzie zbyt bliscy wrogom Trumpa. Chodziło przede wszystkim o Leszczenkę, który dużo opowiadał w Waszyngtonie o działalności Paula Manaforta na Ukrainie. Przedstawiciele administracji Trumpa, którzy przybyli do Kijowa na inaugurację Zełenskiego w maju, dali jasno do zrozumienia, że prezydent USA nie spotka się z nowym przywódcą Ukrainy dopóki nie zobaczy, że ten „wybrał działanie”. Presji na Zełenskiego towarzyszyło zamrożenie wartej 400 mln dolarów pomocy wojskowej dla Ukrainy. Biuro Zarządzania i Budżetu Białego Domu zwróciło się do sekretarza obrony Marka Espera oraz ówczesnego prezydenckiego doradcy do spraw bezpieczeństwa narodowego Johna Boltona o zbadanie, czy program jest w najlepszym interesie USA. Wywołało to oburzenie w Kongresie. Media oskarżyły Trumpa o to, że wstrzymał finansową pomoc wojskową dla Ukrainy, by wywrzeć presję na tamtejsze władze i zmusić je do wszczęcia śledztwa przeciw synowi Bidena (pomoc została ostatecznie odmrożona we wrześniu). Do telefonicznej rozmowy Trumpa z Zełenskim doszło 25 lipca. Amerykański prezydent prosił swojego ukraińskiego odpowiednika, by współpracował z jego osobistym prawnikiem Rudym Giulianim i amerykańskim prokuratorem generalnym Williamem Barrem. Trump zapowiedział, że skontaktują się oni z Zełenskim. Jak już wspomniano, Giuliani planował wizytę w Kijowie w maju, by spotkać się z Zełenskim, ale na wieść, że w jego otoczeniu jest Leszczenko, odwołał wyjazd. Leszczenko – dziennikarz, a później deputowany i współpracownik Zełenskiego – w 2016 roku ujawnił, iż Manafort, wówczas główny strateg w sztabie wyborczym Trumpa, pracował wcześniej dla Janukowycza. Wybuchła afera, w której efekcie Manafort zmuszony został do dymisji, a potem trafił do więzienia w związku z oskarżeniami o przestępstwa podatkowe oraz utrudnianie śledztwa. 25 lipca, po zapewnieniach Zełenskiego, że w jego otoczeniu są „wyłącznie” przyjaciele Ameryki oraz gwarancjach „odnośnie tego dochodzenia, że zostanie ono, podobnie jak inne”, przeprowadzone w sposób otwarty i uczciwy, Trump stwierdził, iż „słyszał o odwołaniu bardzo dobrego prokuratora”. Chodziło o dymisję Łucenki, na którego bardzo liczył Giuliani. Zełenski odrzekł: „Nasz nowy prokurator to w stu procentach mój człowiek. Będzie zatwierdzony przez parlament we wrześniu. On przyjrzy się sytuacji ze spółką, o której pan wspomina”. Gdy sygnalista z CIA ujawnił fakt nacisków Trumpa na Zełenskiego ws. Burismy i Bidena, obaj prezydenci zaczęli gorliwie temu zaprzeczać. Nie przekonało to przeciwników prezydenta USA w Kongresie. 1 października  Izba Reprezentantów wszczęła dochodzenie, które może zakończyć się nawet próbą impeachmentu. Co jednak najciekawsze, Trump być może zupełnie niepotrzebnie wystawił się na ostrzał opozycji, naciskając na Kijów, by wszczęto dochodzenie przeciwko Burismie.   Brudne pieniądze  Jeszcze 27 września Ukraińskie Narodowe Biuro Antykorupcyjne (NABU) poinformowało, że śledztwo ws. firmy Burisma dotyczyło okresu, gdy nie pracował tam jeszcze Hunter Biden. Również szef wydziału ds. śledztw antykorupcyjnych w prokuraturze generalnej Nazar Chołodnicki powiedział, że ani były wiceprezydent Joe Biden, ani jego syn Hunter nie byli wezwani do złożenia zeznań w sprawie Burisma Holdings. Jednak dodał, że Ukraina wszczęłaby śledztwo w sprawie okresu, kiedy pracował tam Hunter Biden, gdyby pojawiły się nowe, przekonujące dowody. Ale oto 2 października w niezależnej rosyjskiej „Nowej Gazecie” pojawia się artykuł, którego autorka, Julia Łatynina, publikuje informacje i materiały sprawy, która powinna ucieszyć Trumpa. Chodzi o śledztwo przeciwko Serhijowi Kurczence, wpływowemu oligarsze w czasach Janukowycza, prowadzone przez ukraińską prokuraturę generalną już od 2014 roku. Wynika z niego, że w opinii ukraińskich śledczych, uzyskane drogą przestępstwa pieniądze Kurczenki trafiły do Burisma Holdings, a stamtąd na konta m.in. Aleksandra Kwaśniewskiego oraz Huntera Bidena. Kurczenko obecnie ukrywa się w Rosji, do 2014 roku uchodził za „skarbnika” klanu Janukowyczów. W jego sprawie śledczy zgromadzili już setki tomów dokumentów. Jeden z badanych wątków dotyczy zakupu przez oligarchę bazy przeładunku ropy naftowej w Chersoniu od Mykoły Złoczewskiego, właściciela Burisma Holdings. Prokuratura uważa, że zakup ten sfinansowano z pieniędzy pochodzących z przestępstwa. Co więcej, z sumy uzyskanej od Kurczenki Złoczewski dokonał następnie wypłat na konta członków rady dyrektorów Burismy, m.in. Bidena i Kwaśniewskiego. Z opublikowanych przez „Nową Gazetę” akt śledztwa wynika, że duże środki popłynęły do co najmniej trzech zagranicznych beneficjentów. W każdym wypadku honoraria wypłacono z konta Burismy w Prywatbanku (wówczas należącym do oligarchy Ihora Kołomojskiego) z tytułu „usług konsultacyjnych”. Amerykanin Alan Apter otrzymał na rachunek w Citibanku łącznie 242 885 euro w okresie od 16 grudnia 2014 r. do 19 sierpnia 2015 r. Równo 1 000 000 euro (w dniach 16 grudnia 2014 – 19 sierpnia 2015) otrzymał na rachunek w PKO BP Aleksander Kwaśniewski – należy w tym miejscu wspomnieć, że wiosną 2014 r. b. prezydent RP zapewniał, że całość podatku od wynagrodzenia w Burisma Holdings płaci w Polsce. Zaś między 18 listopada 2014 r. a 16 października 2015 r. z rachunku bankowego spółki Burisma na rachunek spółki Rosemont Seneca – reprezentującej interesy Huntera Bidena - przelano łącznie 3 404 712,82 dolarów. W przedstawionym przez „Nową Gazetę” dokumencie ukraińskiego śledztwa zarówno w odniesieniu do Bidena juniora, jak i Kwaśniewskiego wskazano, że przekazane im środki „pochodzą z przestępstwa”. Z akt śledztwa wynika, że w taki sposób doszło do legalizacji (prania) pieniędzy na sumę 12 899 896 420,79 hrywien (blisko 13 mld), uzyskanych drogą przestępstwa. Kurczenko jest więc podejrzany m.in. o pranie pieniędzy z przestępstwa (cz. 4 art. 28, cz. 3 art. 209 kodeksu karnego Ukrainy). Warto przypomnieć, że już wcześniej Giuliani mówił, że poprzednia ekipa rządząca Ukrainą „wyprała trzy miliony dolarów”, przelewając je młodemu Bidenowi. Giuliani twierdzi, że jednorazowa wypłata poszła przez banki Łotwy i Cypru, do USA. Ale wracając do publikacji „Nowej Gazety”, sprawę pociągnął dalej jeden z ukraińskich parlamentarzystów. 9 października  niezależny deputowany do Rady Najwyższej Ukrainy Andrij Derkacz  oświadczył, że były wiceprezydent USA Joe Biden otrzymał 900 tys. dolarów za lobbowanie na rzecz firmy Burisma. Polityk opublikował materiały śledztwa, które toczy się w związku z nadużyciami w Burismie i w którym pojawia się także m.in. nazwisko Kwaśniewskiego. Według Derkacza dokumenty, do których dotarł, opisują mechanizm przekazywania pieniędzy za lobbying Bidenowi starszemu. – Jest to przekazywanie pieniędzy od Burisma Group za działalność lobbystyczną - jak uważa śledztwo –  osobiście Joe Bidenowi przez firmę lobbystyczną. 900 tys. dolarów zostało przelane na konto (…) amerykańskiej spółki Rosemont Seneca Partners związanej z Bidenem. Pieniądze te przelano za usługi konsultacyjne –  powiedział Derkacz. Deputowany oświadczył, że przedstawiciele Burismy, wśród których znajduje się m.in. Biden młodszy i Aleksander Kwaśniewski, otrzymali ogółem „nie mniej niż 16,5 mln dolarów”. Na konferencji prasowej w Kijowie Derkacz oświadczył, że Biden wykorzystywał stanowisko i uzależniał pomoc finansową swego kraju dla Ukrainy od zamknięcia śledztw prowadzonych przeciwko Złoczewskiemu. –  Piąta wizyta Bidena na Ukrainie w dniach 7-8 grudnia 2015 roku poświęcona była kwestii dymisji Wiktora Szokina w związku ze sprawą Złoczewskiego i Burismy. Przedmiotem nacisku był 1 mld dolarów gwarancji kredytowych, których USA miały udzielić Ukrainie –  powiedział Derkacz. Obecny prokurator generalny Ukrainy Rusłan Riaboszapka ogłosił 4 października, że jego urząd przeprowadzi generalny przegląd spraw zamkniętych przez poprzednika, w tym tych dotyczących Złoczewskiego.",,
Szefowa niemieckiego MON w Londynie: Chcemy kontynuować ścisłą współpracę po brexicie,Niemcy chcą pogłębić więzi handlowe z Wielką Brytanią i kontynuować z nią ścisłą współpracę w sferze projektów dot. bezpieczeństwa i obrony po wyjściu z Unii Europejskiej – powiedziała w Londynie minister obrony Niemiec Annegret Kramp-Karrenbauer.,"„Brexit nie jest końcem współpracy między Wielką Brytanią a Europą i nie jest końcem współpracy między Wielką Brytanią a Niemcami. Chcemy pogłębić naszą wymianę handlową i utrzymać ją jako swobodną wolną od ceł i ograniczeń” – powiedziała Kramp-Karrenbauer w przemówieniu wygłoszonym wieczorem na London School of Economics. Podczas wizyty w Londynie niemiecka minister i szefowa rządzącej CDU spotkała się także ze swoim brytyjskim odpowiednikiem, Benem Wallace'em.  Podkreśliła, że żałuje decyzji Wielkiej Brytanii o opuszczeniu UE, ale ją respektuje. Wskazywała też na wspólne interesy, które łączą oba państwa. – Niemcy są, po USA, najważniejszym partnerem handlowym Wielkiej Brytanii. Tak musi pozostać i bez ochronnego parasola UE – mówiła.  Kramp-Karrenbauer, która ma zastąpić Angelę Merkel w roli kanclerza, podkreślała, że docenia głos Wielkiej Brytanii w debatach na temat bezpieczeństwa, a bezpieczeństwo Europy jest niepodzielne i dlatego chce kontynuować projekty zbrojeniowe.  – Oznacza to, że Wielka Brytania nie zostanie kategorycznie wykluczona z programów unijnych i że znajdziemy rozsądną regułę trzeciego państwa – mówiła niemiecka minister. Dodała, że po brexicie konieczne będzie znalezienie nowych forów dyskusji o bezpieczeństwie poza NATO tak, aby Niemcy i Wielka Brytania mogły owocnie rozmawiać o europejskim bezpieczeństwie. Jako przykład takiej formuły przywołała współdziałanie Niemiec, Wielkiej Brytanii i Francji w powstrzymywaniu Iranu przed wejściem w posiadanie broni jądrowej.  Zgodnie z ustaleniami Wielka Brytania ma opuścić Unię Europejską 31 stycznia. Po jej wyjściu zacznie się 11-miesięczny okres przejściowy, podczas którego Londyn i Bruksela powinny uzgodnić nowe, dwustronne porozumienie handlowe.",,
Premier: jesteśmy winni pamięć ofiarom stanu wojennego; nie zapominamy o oprawcach,"Pamiętamy o ofiarach stanu wojennego i czołgach wyprowadzonych przeciwko narodowi, aby stłumić oddolne ruchy dążące do niepodległej Polski. Jesteśmy winni pamięć ofiarom i nie zapominamy o oprawcach – napisał premier Mateusz Morawiecki na Twitterze w 38. rocznicę wprowadzenia stanu wojennego.","„38 lat temu pogwałcone zostały prawa wszystkich, którzy chcieli wolnej i niepodległej Polski. Wojskowa Rada Ocalenia Narodowego – w istocie wojskowa junta, będąca nawet ponad »konstytucją« PRL – wprowadziła stan wojenny” – czytamy we wpisie szefa rządu na Facebooku.  Szef rządu podkreślił, że nie wolno nam zapomnieć o ofiarach stanu wojennego - zamordowanych w trakcie pacyfikacji kopalni „Wujek”, pokojowych manifestacji w Lubinie, Wrocławiu czy Warszawie, ale też o zakatowanych podczas przesłuchań i zastrzelonych na ulicach wielu innych polskich miast.  „Jesteśmy winni pamięć wszystkim tym, którzy za wolną Ojczyznę zapłacili najwyższą cenę. Oddając cześć ofiarom, nie zapominajmy także o oprawcach, zwłaszcza tych, którzy nigdy nie doczekali się sprawiedliwego procesu i kary za tę zbrodnię na polskim narodzie” – napisał Morawiecki.  Jak dodał, jego ojciec Kornel Morawiecki nazwał kiedyś stan wojenny „odebraniem nadziei”. Premier podkreślił, że „stan wojenny nie wygasił całkowicie Karnawału Solidarności”. „Iskra, którą wtedy zapalono, przetrwała w ludziach ten niesamowicie trudny okres, dając nam wolność kilka lat później. Zapalmy dziś tę iskrę ponownie w naszych domach na znak, że pamiętamy” – napisał.   Pod wpisem zamieszczono krótki film, na którym widać, jak szef rządu zapala ustawioną w oknie świecę.   38 lat temu, w niedzielę 13 grudnia 1981 r. o godz. 6 rano, Polskie Radio nadało wystąpienie gen. Wojciecha Jaruzelskiego, w którym informował on Polaków o ukonstytuowaniu się Wojskowej Rady Ocalenia Narodowego (WRON) i wprowadzeniu na mocy dekretu Rady Państwa stanu wojennego na terenie całego kraju.   Władze komunistyczne jeszcze 12 grudnia przed północą rozpoczęły zatrzymywanie działaczy opozycji i „Solidarności”. W ciągu kilku dni w 49 ośrodkach internowania umieszczono około 5 tys. osób. W ogromnej operacji policyjno-wojskowej z udziałem 70 tys. żołnierzy i 30 tys. milicjantów użyto 1750 czołgów, 1900 wozów bojowych i 9 tys. samochodów.   31 grudnia 1982 stan wojenny został zawieszony, a 22 lipca 1983 r. odwołany przy zachowaniu części represyjnego ustawodawstwa. Dokładna liczba osób, które w wyniku wprowadzenia stanu wojennego poniosły śmierć, nie jest znana. Przedstawiane listy ofiar liczą od kilkudziesięciu do ponad stu nazwisk. Nieznana pozostaje również liczba osób, które straciły w tym okresie zdrowie na skutek prześladowań, bicia w trakcie śledztwa czy też podczas demonstracji ulicznych.",,
Premier Włoch potwierdził dwa pierwsze przypadki koronawirusa w kraju,"Dwa pierwsze przypadki koronawirusa stwierdzono we Włoszech – ogłosił w czwartek premier Giuseppe Conte. Chorzy to dwoje chińskich turystów, którzy nocowali w hotelu w Rzymie. Przebywają od środy w stołecznym szpitalu zakaźnym, dokąd trafili z objawami choroby.","W czwartek po badaniach w szpitalu Spallanzani potwierdzono, że małżeństwo z Chin zaraziło się groźnym wirusem. We Włoszech turyści przebywają od 10 dni.  Szef rządu zapewnił, że dwa pierwsze potwierdzone przypadki wirusa z Wuhan „to nie powód do wywoływania paniki czy alarmu społecznego”. Obecny konferencji prasowej minister zdrowia Roberto Speranza stwierdził, że „sytuacja jest poważna”, ale „pod kontrolą”.  „Trwają skrupulatne kontrole, by zrekonstruować miejsca pobytu dwojga chorych turystów i uniknąć wszelkiego ryzyka rozszerzenia się wirusa” – wyjaśnił premier.  „Jesteśmy czujni i bardzo ostrożni; nie okażemy się nieprzygotowani” – zapewnił Conte. Na piątek zwołał posiedzenie Rady Ministrów i zapowiedział podjęcie koniecznych środków, także we współpracy z Obroną Cywilną.   Premier poinformował ponadto o tym, że Włochy wstrzymały ruch lotniczy z Chinami.   „Jesteśmy pierwszym krajem UE, który wprowadza tego rodzaju środek zapobiegawczy” – powiedział Giuseppe Conte.  Włoskie media informują, że pokój w czterogwiazdkowym hotelu w centrum Wiecznego Miasta, w którym nocowali chorzy turyści, którzy byli uczestnikami wycieczki objazdowej, został opieczętowany i będzie odkażony.  Agencja Ansa podała, że pozostali uczestnicy wycieczki pojechali w czwartek autokarem do Cassino. Kiedy w związku z potwierdzeniem wirusa uruchomiono specjalną procedurę sanitarną wobec całej grupy, zostali przywiezieni z powrotem do Rzymu i trafili do szpitala na badania.",,
„Moskwie trzeba dać  mocny sygnał odstraszający”. „Porozumienia z Mińska zostawiły niedomknięte drzwi”,"– Trzeba działać równolegle na dwóch polach. Po pierwsze dać mocny sygnał odstraszający do Moskwy, po drugie na Ukrainie muszą dokonywać się reformy – ocenił Paweł Kowal, były obserwator OBWE na Ukrainie, który był gościem programu „Po przecinku” w TVP Info. – To oznacza także uzbrojenie naszej armii. My, Polacy musimy myśleć o odstraszaniu w takich kategoriach jak Izrael – stwierdził przewodniczący Rady Krajowej Polski Razem.","– Trzeba działać równolegle na dwóch polach. Po pierwsze dać mocny sygnał odstraszający do Moskwy. Tu jest konieczne NATO, a nie tylko Unia Europejska; UE w tej dziedzinie właściwie nie ma żadnych kompetencji – powiedział Paweł Kowal. Jak dodał, musi być to „mocny sygnał, który będzie odstraszał”. – Ja nie jestem ekspertem wojskowym. To powinny być jakieś rodzaje broni, które powodują (…), że można Rosjanom powiedzieć „słuchajcie, jeśli to zrobicie, to my wam tak odpowiemy, że będziecie mieli kłopoty” – stwierdził polityk Polski Razem.  Musimy myśleć o odstraszaniu w takich kategoriach jak IzraelGość „Po przecinku” wyjaśnił, że w praktyce oznacza to bazy wojsk NATO w Polsce. – To oznacza także uzbrojenie naszej armii. My Polacy musimy myśleć o odstraszaniu w takich kategoriach jak Izrael, tzn. powiedzieć innym „rozumiemy, że jesteście więksi, silniejsi, ale jeśli spróbujecie wejść na nasze terytorium, to my możemy wam tak odpowiedzieć, że potem będzie trudno się pozbierać” – skomentował. Według Kowala „element odstraszania jest ważnym czynnikiem zachowania pokoju”. – W tym kierunku powinna iść także Ukraina – ocenił były obserwator OBWE na Ukrainie. – Powinniśmy także pomóc Ukrainie, żeby się sama mogła bronić. W naszym interesie leży, żeby ta wojna skończyła się na Ukrainie, żeby się nie rozprzestrzeniała – podkreślił. Jak zauważył Paweł Kowal, oprócz zbrojenia, pozostaje też inna ważna kwestia. – Ludzie na Ukrainie muszą być zadowoleni z tej zmiany – zauważył. – To znaczy, że muszą się dokonywać te reformy. Czyli pomoc makrofinansowa, czyli ustalenie z rządem Ukrainy bardzo szczegółowego planu reform i pilnowanie tego programu, uzależnienie od niego kolejnych transz pomocy. Ja to nazywałem kiedyś planem Marshalla dla Ukrainy – przypomniał przewodniczący rady krajowej Polski Razem.  „Wszyscy działają na pół gwizdka”Polityk zauważył, że podobne działania już się odbyły, ale niestety, nie były skoordynowane między Stanami Zjednoczonymi, Międzynarodowym Funduszem Walutowym a Unią Europejską. – Na końcu warunkiem utrzymania się nowego rządu na Ukrainie będzie to, że ludzie poczują, że coś się zmienia – podkreślił. W jego ocenie, wszyscy działają w sprawie Ukrainy „na pół gwizdka”. Kowal odniósł się także do działań czwórki normandzkiej. Według niego porozumienia mińskie z Putinem były wielkim błędem. – Pozwoliły na niedomknięte drzwi pomiędzy Rosją a Ukrainą. To oznacza, że Rosjanie będą do Donbasu ściągali najgorszy element (…) Nie będę się dziwił, jeśli to będą także przypadki terroru – ocenił polityk.",,
Trump: Nie płaciliśmy Korei Płn. za Ottona Warmbiera,"USA nie zapłaciły Korei Płn. za Ottona Warmbiera – oświadczył prezydent USA Donald Trump. „Washington Post” napisał, że Trump zatwierdził rachunek na 2 mln dol. za koszty leczenia Warmbiera w Korei Płn.","„Nie zapłacono Korei Płn. żadnych pieniędzy za Ottona Warmbiera, ani 2 mln dolarów, ani niczego innego. To nie jest administracja (Baracka) Obamy, która zapłaciła 1,8 mld dolarów za czterech zakładników czy przekazała pięciu zakładników terrorystów, którzy wkrótce wrócili do walki, za zdrajcę sierżanta (Bowe) Bergdahla!” – napisał Trump na Twitterze. Bergdahl w 2009 r. opuścił posterunek w prowincji Paktika w Afganistanie, został schwytany przez talibów i przebywał w niewoli pięć lat. Został uwolniony w czerwcu 2014 r. w zamian za pięciu wysokiej rangi talibów z więzienia w Guantanamo, uznawanych za wciąż niebezpiecznych, których Pentagon zaklasyfikował do grupy wysokiego ryzyka.  Bergdahl był jedynym amerykańskim jeńcem przetrzymywanym w Afganistanie. Jego uwolnienie zostało wynegocjowane za pośrednictwem Kataru w rozmowach między Waszyngtonem a talibami. W czwartek „Washington Post” napisał, że Korea Północna twierdzi, że wydała 2 mln dolarów na leczenie amerykańskiego studenta Ottona Warmbiera, który zmarł w 2017 r. po 17-miesięcznym pobycie w północnokoreańskim więzieniu. Jak pisze „WP”, rachunek za leczenie trafił następnie do ministerstwa skarbu USA, gdzie pozostał nieopłacony przez cały 2017 r. Według dziennika nie jest jasne, czy administracja Trumpa zapłaciła rachunek później i czy ta kwestia pojawiła się podczas któregoś z dwóch spotkań Trumpa z przywódcą reżimu Kim Dzong Unem. Gazeta podkreśla, że rzeczniczka Białego Domu Sarah Sanders odmówiła komentarza w tej sprawie. Z kolei Fred Warmbier, ojciec studenta, deklaruje, że nic nie wiedział o rachunku szpitalnym, ale według niego brzmi to jak „okup” za jego zmarłego syna. W grudniu zeszłego roku amerykański sąd wydał orzeczenie, na mocy którego Korea Płn. powinna zapłacić 501 mln dolarów odszkodowania za tortury i śmierć Warmbiera. Wyrok ten ma jednak znaczenie symboliczne, gdyż nie istnieją mechanizmy, za pomocą których Pjongjang mógłby być zmuszony do zapłaty tych pieniędzy. 22-letni Otto Warmbier pojechał na wycieczkę do Korei Północnej pod koniec 2015 r. W styczniu 2016 r. został skazany przez tamtejszy sąd na 15 lat pobytu w obozie pracy za próbę zabrania z hotelu plakatu propagandowego, co uznano za „przestępstwo przeciwko państwu” i „działalność wywrotową”. Amerykanin spędził w więzieniu 17 miesięcy, po czym w stanie śpiączki w czerwcu 2017 r. został odesłany do USA, gdzie po kilku dniach zmarł. Eksperci orzekli, że bezpośrednią przyczyną zgonu studenta było niedotlenienie i niedokrwienie mózgu wywołane urazem głowy.",,
Belgia: Rekordowe zainteresowanie wyborami. O jedną trzecią więcej chętnych niż 4 lata temu,Rekordowa liczba Polaków zarejestrowała się do głosowania w Belgii. Chęć udziału w wyborach do Sejmu i Senatu zadeklarowała o ponad jedna trzecia więcej w porównaniu z sytuacją sprzed czterech lat. Więcej jest też komisji wyborczych.,"W tym roku zarejestrowała się ponad 12 tysięcy 300 osób, to o 4 tysiące więcej niż w poprzednich wyborach. – Już wybory do PE to było znacznie więcej głosujących niż w poprzednich wyborów i podobnie jest i teraz – powiedział Polskiemu Radiu konsul Jacek Grabowski. Podczas majowych wyborów do Parlamentu Europejskiego były tylko trzy punkty wyborcze w Belgii, a ponieważ wtedy ustawiały się długie kolejki do głosowania, tym razem będzie 7 komisji wyborczych. – Cztery są w Brukseli i po jednej w Antwerpii, Gandawie i Leuven – powiedział polski konsul. Dodał, że punkty do głosowania w Gandawie i w Leuven powstały po raz pierwszy i że to ułatwienie dla mieszkańców zachodniej Belgii i wschodniej części Flandrii.",,
Sąd USA zezwolił na budowę muru granicznego za pieniądze Pentagonu,"Administracja prezydenta Donalda Trumpa może finansować budowę muru na granicy z Meksykiem z budżetu Departamentu Obrony – zdecydował w piątek Sąd Najwyższy USA, uchylając tym samym orzeczenie sądu niższej instancji w tej sprawie.","„Wow! To wielkie zwycięstwo na murze” – napisał Donald Trump na Twitterze w pierwszej reakcji na decyzję Sądu Najwyższego USA, który stosunkiem głosów 5 do 4 uchylił w całości wcześniejsze orzeczenie sędziego federalnego z Kalifornii.W maju sędzia ten tymczasowo zablokował decyzję prezydenta Trumpa o sfinansowaniu budowy muru granicznego ze środków Pentagonu. Sędzia Heywood Gilliam uzasadnił wówczas swą decyzję tym, że Kongres USA nie zezwolił na przeznaczenie tych pieniędzy na ten cel.Chodziło konkretnie o budowę muru na dwóch odcinkach w stanach Arizona i Nowy Meksyk. Gdy Kongres odmówił prezydentowi pieniędzy, Donald Trump zdecydował o przekierowaniu na ten cel 2,5 mld dolarów z budżetu Departamentu Obrony.",,
Tadeusz de Virion nie żyje,Mecenas Tadeusz de Virion zmarł w poniedziałek rano w szpitalu po ciężkiej chorobie. Miał 84 lata. Był jednym z najwybitniejszych polskich adwokatów i dyplomatą.,"De Virion urodził się w 1926 r. Ukończył Wydział Prawa na Uniwersytecie Warszawskim. W 1944 r. brał udział w Powstaniu Warszawskim. W  latach 1990-93 był pierwszym niekomunistycznym ambasadorem RP w Wielkiej Brytanii. W latach 1990-1991 był także akredytowany w Republice Irlandii. Byłczłonkiem Trybunału Stanu w latach 1989-1991 i 1993-2005.     Występował jako obrońca w najgłośniejszych procesach. W 1965 r. bronił skazanego na śmierć w tzw. aferze mięsnej Stanisława Wawrzeckiego. Był obrońcą w procesach politycznych. Bronił m.in. Jacka Kuronia, Karola Modzelewskiego i Adama Michnika. Bronił też opozycjonistów w stanie wojennym. W III RP był obrońcą w procesach m.in. członków gangu pruszkowskiego – w tym jego szefa „Pershinga”, gangu „Rympałka”, był polskim obrońcą Jeremiasza B. „Baraniny”. Reprezentował prezydenta Aleksandra Kwaśniewskiego w procesie z gazetą „Życie”. Ostatnią głośną sprawą, w której występował, było wydanie Belgii na mocy Europejskiego Nakazu Aresztowania Adama G., który zamordował w Brukseli belgijskiego nastolatka.Został odznaczony m.in. Krzyżem AK, Warszawskim Krzyżem Powstańczym, Złotym Krzyżem Zasługi, Złotą Odznaką Adwokatury. Od 1980 r. był również członkiem Zakonu Kawalerów Maltańskich.",,
Polski kierowca zginął w wypadku na Węgrzech,"Nie żyje dwóch kierowców ciężarówek, które zderzyły się czołowo w okolicy miasta Ártánd we wschodniej części Węgier, przy granicy z Rumunią. Ciężarówki miały polską i rumuńską tablicę rejestracyjną.","Do wypadku doszło między miejscowościami Biharkeresztes i Mezőpeterd. Kierowcy obu pojazdów zginęli na miejscu. Jak podały węgierskie media, 36-letni kierowca polskiej ciężarówki zjechał na przeciwległy pas i zderzył się z rumuńską ciężarówką, którą kierował 57-letni mężczyzna.Na czas akcji ratunkowej policja zamknęła część głównej drogi.",,
Papież pozdrowił uczestników Lednicy. „Jak św. Jan Paweł II ucałujcie polską ziemię też w moim imieniu”,"– Gestem, jaki zwykł czynić Święty Jan Paweł II, ucałujcie polską ziemię także w moim imieniu – powiedział w środę papież Franciszek podczas audiencji generalnej, zwracając się do młodzieży z Polski, która w sobotę spotka się na Lednicy.","Papież mówił do Polaków obecnych na placu Świętego Piotra: „Niech pobyt w Rzymie umocni was w wierze, nadziei i miłości”.Następnie dodał: „Szczególne pozdrowienie kieruję do tych wszystkich, którzy w sobotę będą uczestniczyli w Spotkaniu Młodych na Lednicy, by rozważyć słowa Pana Jezusa: Ja jestem z wami przez wszystkie dni. Cieszę się waszą inicjatywą i obecnością. Drodzy młodzi, bądźcie pewni, że On zawsze postrzega was jako cenny dla świata skarb”.– W każdej chwili także wy wpatrujcie się w oblicze Bożego Syna, gdziekolwiek jesteście, cokolwiek przychodzi wam czynić. Tylko wówczas będziecie mogli zobaczyć, jacy naprawdę jesteście. Oddajcie Mu swój umysł, swoje dłonie, ciało, by dzięki wam mógł dotrzeć do tych, którzy potrzebują pomocy – wezwał Franciszek.",,
"Prezes PiS o opozycji: Oni chcą zniszczyć naszą kulturę, chcą zniszczyć rodzinę","– Ich zapowiedzi można traktować zupełnie poważnie. Niezależnie od tego, jak zmieniają zdanie, to ta droga od związków partnerskich, poprzez małżeństwa homoseksualne, do adopcji dzieci  jest drogą, którą oni z całą pewnością podejmą. Podejmą po to, aby naszą kulturę zniszczyć – mówił Jarosław Kaczyński na konwencji wyborczej PiS w Krośnie, odnosząc się w ten sposób do jednego z postulatów opozycji.","Według Kaczyńskiego opozycja w Polsce realizuje rewolucję kulturową, która ma zburzyć wszystkie podstawy polskiej kultury, polskiej i europejskiej cywilizacji, która wyrosła z chrześcijaństwa. Prezes Prawa i Sprawiedliwości podkreślił, że fundamentem polskiej i chrześcijańskiej cywilizacji jest rodzina, a opozycja wspiera  mniejszości seksualne, ponieważ chce ją zniszczyć. – Rodzina jest także podstawą naszego trwania. Nie tylko w sensie biologicznym, bo rodzą się dzieci, ale także w sensie kulturowym. W sensie, który dotyczy tego wszystkiego, co przekazuje naszą tradycję – mówił Kaczyński. – Bez rodziny ten mechanizm upada. A rodzina ma zostać zniszczona. Co do tego nie ma najmniejszych wątpliwości – taki jest cel. On w Polsce nie jest na ogół wprost prezentowany, ale już na przykład we Francji podczas demonstracji homoseksualistów mówi się zupełnie wprost: my nie jesteśmy tutaj dla zabawy; my jesteśmy tutaj po to, aby was zniszczyć – dodał. Mówił także, że zniszczenie chrześcijaństwa wiąże się ze zniszczeniem jeszcze jednej, niezwykle istotnej wartości dla kultury polskiej.  – To jest zniszczenie wolności – wolności słowa, sumienia, przekonań, nauki. To na zachód od naszych granic już trwa. W Polsce jest jeszcze słabe, ale pierwsze próby zostały poczynione. Musimy polską wolność obronić  – podkreślił Kaczyński wzywając do głosowania w wyborach na PiS.",,
Kanada wesprze system obronny Ukrainy. Dostaw broni ofensywnej nie będzie,"Ukraina i Kanada wzmocnią współpracę wojskowo-techniczną, lecz o dostawach broni śmiercionośnej na razie nie rozmawiają – oświadczyli w sobotę w Kijowie prezydent Petro Poroszenko i kanadyjski premier Stephen Harper.","Stephen Harper zapowiedział, że w najbliższym czasie grupa kanadyjskich instruktorów wojskowych rozpocznie szkolenia ukraińskich żołnierzy. – Jeśli chodzi o uzbrojenie obronne, to pójdziemy na to tylko razem z naszymi sojusznikami – powiedział kanadyjski premier  na wspólnej konferencji prasowej z Poroszenką.  „Kanada jednym z najsilniejszych sojuszników Ukrainy”Przed spotkaniem z Poroszenką Harper rozmawiał z premierem Arsenijem Jaceniukiem, który poinformował, że dwa rządy prowadzą rozmowy o strefie wolnego handlu. Przekazał, że Kanada przeznaczy 5 milionów dolarów na szkolenia formowanej obecnie nowej ukraińskiej policji.  –Kanada jest jednym z najsilniejszych sojuszników Ukrainy –  oświadczył Jaceniuk. Harper zatrzymał się na Ukrainie przed rozpoczynającym się w niedzielę szczytem państw G7, który odbędzie się w Niemczech. W czwartek w wywiadzie dla agencji Associated Press premier Kanady oświadczył, że dopóki Rosją rządzi prezydent Władimir Putin, nie powinno się jej pozwolić na powrót do obrad G7. Harper: nie sądzę, by Rosja pod rządami Putina mogła przynależeć do G7– Nie sądzę, by Rosja pod rządami Władimira Putina mogła przynależeć do G7 – i kropka. Kanada będzie bardzo mocno sprzeciwiać się temu, by Putin zasiadł kiedykolwiek znów za tym stołem. Powrót Rosji wymagałby konsensusu, a do tego konsensusu po prostu nie dojdzie – powiedział Harper. Przywódcy siedmiu najbardziej rozwiniętych krajów świata – USA, Niemiec, Francji, Wielkiej Brytanii, Kanady, Włoch i Japonii spotkają się 7 i 8 czerwca na zamku Elmau, w Bawarii, w Niemczech. Rosja została wykluczona z tych spotkań w ubiegłym roku, po tym jak dokonała aneksji Krymu naruszając suwerenność i integralność terytorialną Ukrainy.",,
Polski paszport pożądany,Rośnie zainteresowanie obywatelstwem RP. W 2018 r. dostało je rekordowo dużo cudzoziemców – donosi „Rzeczpospolita”.,,,
"„Skoro IKEA propaguje równość, dlaczego wyrzuca katolika?”. Kolejny pracownik sklepu odchodzi","W akcie solidarności z kolegą – katolikiem zwolnionym za poglądy, odchodzi kolejny pracownik IKEI – informują „Wiadomości” TVP1. Minister sprawiedliwości zalecił postępowanie sprawdzające, a do prokuratury zgłaszają się kolejni ludzie.","Kolejny pracownik, znajomy pana Tomasza odchodzi z IKEI – jak mówi, z powodu agresywnej kampanii LGBT w firmie. – [Skoro IKEA -red.] propaguje równość i różnorodność wobec ludzi, to dlaczego miała miejsce taka sytuacja, gdzie katolik wyraża swoje zdanie i jest za to wyrzucany z pracy – mówi. W maju IKEA włączyła się w międzynarodowy dzień LGBT. Firma udostępniła swoim pracownikom artykuł zatytułowany „Włączenie LGBT+ jest obowiązkiem każdego z nas”. Namawiano w nim do walki o prawa lesbijek, gejów, biseksualistów i transseksualistów. Pan Tomasz wyraził opinię na wewnętrznym, firmowym forum. – Chciałem po prostu zająć się pracą, tym, do czego jestem w IKEI powołany, na co podpisałem umowę. Na sprzedaż mebli, a nie jakieś propagandowe, ideologiczne rzeczy – mówi. Dyskryminacja– Dyskryminacja pracowników ze względu na religię jest niedopuszczalna, a praktyki dyskryminacyjne i ideologizacja miejsca pracy powinny zostać wycofane – mówi dr Tymoteusz Zych, pełnomocnik zwolnionego pracownika IKEI. Zwolnienie z pracy ze względu na religię czy światopogląd jest bezprawne, podkreślają przedstawiciele Ministerstwa Sprawiedliwości i zapowiadają wszczęcie postępowania sprawdzającego. – Docierają do nas informacje, że tego typu sytuacji było więcej. To również będzie sprawdzane, więc apeluję do wszystkich, którzy spotkali się z tego typu dyskryminacyjnymi działaniami, żeby zgłaszać się – stwierdził wiceminister sprawiedliwości Marcin Romanowski. „Jeden z naszych pracowników opublikował komentarz pod artykułem, wyrażając swoją opinię w sposób mogący naruszyć dobra i godność osób LGBT+. Dodatkowo, pracownik faktycznie wykorzystał cytaty ze Starego Testamentu mówiące o śmierci, krwi w kontekście tego jaki los powinien spotkać osoby homoseksualne” – napisano w oświadczeniu IKEI. Zdaniem kierownictwa IKEI, biblijny cytat stwarza ryzyko naruszenia dóbr lub godności osobistej innych pracowników.",,
Pawlak: „Belka nie ma w polityce dobrej ręki”,"– Powołanie Marka Belki na szefa NBP przez PO i SLD, a wbrew stanowisku PSL jest teoretycznie możliwe i będzie na pewno ciekawie, bo Belka oprócz tego, że jest bardzo twardym monetarystą, to w polityce nie ma dobrej ręki. Środowiska polityczne, które się z nim związały, źle na tym wyszły – mówił w programie „Minęła Dwudziesta” wicepremier i kandydat PSL na prezydenta Waldemar Pawlak.","Pawlak stwierdził, że może dojść do ciekawej sytuacji, gdy kandydat wskazany przez Bronisława Komorowskiego zostanie powołany wbrew stanowisku PSL, a za poparciem PO i SLD. Wicepremier twierdzi, że Marek Belka „nie ma w polityce dobrej ręki, a środowiska, które się z nim związały, źle na tym wyszły”. –  SLD może być tego widocznym przykładem  – precyzuje.Pawlak zaznaczył, że nie ujmuje Belce fachowości czy przygotowania teoretycznego. Nie zgadza się jednak z jego wizją gospodarki.  –  Nie akceptujemy tego typu postawy w moim środowisku. Monetarna i liberalna doktryna ekonomiczna poniosła klęskę w czasie tych ostatnich kryzysowych zjawisk. Można tu przywołać Greenspana, który mówi, że przez 40 lat wierzył w tę doktrynę, że wolny rynek wszystko wyreguluje i okazało się, że się zawiódł, że to nie działa  – powiedział Pawlak. –  Świat się zmienia i zmieniają się również zachowania i działania. Widzieliśmy na naszych oczach jak ta doktryna, która mówiła o tym, że rynek wszystko reguluje i państwo nie będzie się wtrącać, nagle legła w gruzach i okazało się, że ostatnią deską ratunku są pieniądze podatników  – dodaje.Według wicepremiera Pawlaka warto jest odwoływać się w sprawach ekonomii do Josefa Stiglitza – laureata nagrody Nobla, który „pokazuje, że ekonomia powinna mieć bardziej aktywny charakter, nie powinna być doktrynalna, powinna istnieć równowaga pomiędzy różnymi formami własności czy podatkami”. –  To jest podejście o innym charakterze i myślę, że zyskujące na wiarygodności w obliczu tego co się dzisiaj dzieje w gospodarce  – zaznacza kandydat PSL.Pawlak zaznacza, że kandydatura Marka Belki nie jest ani rządowa, ani koalicyjna. –  Marka Belkę zgłosił marszałek Komorowski. Okoliczności były trochę zabawne, bo wyglądało to tak, jakby mu podpowiedział Aleksander Kwaśniewski czy inny znawca byłego premiera – Bronisław Komorowski nie był nawet pewny, gdzie Belka aktualnie pracuje .Pytany, czy PSL zagłosuje przeciw kandydaturze Belki, Pawlak powiedział: –  Nie od nas wszystko zależy. Mamy swoje zdanie i komunikujemy je dość jasno pokazując te merytoryczne przesłanki. Gotowość Jarosława Kaczyńskiego i PiS do dyskusji na temat Belki może oznaczać według Pawlaka, że nie tylko PO i SLD poprą wniosek. –  Byłaby to bardzo ciekawa sytuacja  – mówi wicepremier. Dodaje jednak, że PSL wcale nie musi jeszcze określać się w tej sprawie. –  Może się okazać tak, jak niespodziewanie pan marszałek zgłosił kandydaturę, tak samo może jej nie kontynuować i zgłosi inną. Bronisław Komorowski pokazał, że zaskakuje nie tylko nas, ale i Platformę Obywatelską – twierdzi.Waldemar Pawlak nie zdradza ewentualnych planów swojej partii w sprawie negocjacji kandydatury na szefa NBP. –  Są pewne sprawy, które ciężko poddawać pod negocjacje, jeżeli dotyczą tak długiego okresu jak 6-letnia kadencja prezesa NBP, który będzie decydował o kluczowych parametrach dla gospodarki. Ja i PSL wolelibyśmy, żeby tam była osoba, która da gwarancję bardziej umiarkowanej i sprzyjającej rozwojowi gospodarczemu, a nie tylko ściskającej portfel polityki  – mówił. –  Wszystko jest jeszcze przed nami. Dzisiaj nie ma powodu z góry zakładać, że będziemy musieli podejmować decyzję dotyczącą właśnie Marka Belki .",,
Polscy uczniowie z wizytą na Krymie. Ukraińskie MSZ protestuje,Ukraina wysłała notę protestacyjną do polskiego Ministerstwa Spraw Zagranicznych. Chodzi o wycieczkę uczniów z Polski na okupowany przez Rosjan Krym. Licealiści z Białegostoku pojechali tam na zaproszenie moskiewskiego oddziału Polsko-Rosyjskiego Centrum Dialogu i Porozumienia.,"Jak poinformowała rzecznik ukraińskiego MSZ Mariana Beca, w swojej nocie ministerstwo wyraża zaniepokojenie wizytą uczniów z Polski na okupowanym przez Rosję ukraińskim półwyspie. Ukraińskie MSZ potępia fakt wykorzystywania polskich dzieci do politycznych prowokacji. Resort spraw zagranicznych podkreśla, że wyjazd na Krym był zorganizowany przez Centrum Polsko-Rosyjskiego Dialogu bez uprzedniego uzgodnienia z władzami Ukrainy. Jednocześnie Mariana Beca podkreśliła, że ma świadomość iż rosyjski oddział Centrum Dialogu zorganizował wycieczkę samodzielnie, nie konsultując jej z oddziałem w Polsce. Po stronie polskiej współorganizatorem wycieczki jest zarejestrowane w Białymstoku Rosyjskie Stowarzyszenie Kulturalno - Oświatowe. W trakcie wizyty na Krymie, oprócz zwiedzania muzeów, doszło również do spotkania polskich uczniów z przedstawicielami separatystycznych władz.",,
Znany amerykański politolog: za 30 lat Polska będzie potęgą,"– Za 30 lat Polska będzie najpotężniejszym państwem w regionie Europy Środkowo-Wschodniej, z ambicjami odgrywania ogromnej roli na arenie międzynarodowej – mówił prezes Geopolitical Futures George Friedman podczas Europejskiego Forum Nowych Idei.","Słynny amerykański politolog przypomniał, że jeśli chodzi o rozwój technologii, to „wszyscy mamy przekonanie, że świat będzie się bardzo szybko zmieniał”. – Jeśli zaś chodzi o sytuację geopolityczną, uważamy, że będzie tak jak teraz. Obecne mocarstwa pozostaną mocarstwami – powiedział, cytowany w informacji prasowej Konfederacji Lewiatan, George Friedman.   – Nic bardziej mylnego – mówił. Powiedział, że „jeszcze w 1910 r. Europa była globalną potęgą, nadawała ton, przewodziła pod każdym względem”. – Czy ktoś wówczas przypuszczał, że w 1950 r., czyli po 40 latach, legnie w gruzach, po dwóch strasznych wojnach, podzielona między USA i Związek Radziecki? Czy ktoś mógł przewidzieć, że po kolejnych 40 latach, czyli w 1990 roku, upadnie Związek Radziecki, a Niemcy się zjednoczą? – pytał Friedman. W ocenie prezesa Geopolitical Futures „prawdziwym mocarstwem stanie się Japonia”, ale także „będzie rosła w siłę Turcja, która ma szansę wrócić do czasów świetności”.Friedman przewiduje, że Unia Europejska może mieć kłopoty z dalszą integracją państw, oraz prognozuje upadek Niemiec i Rosji. Jego zdaniem gospodarka niemiecka jest w ponad 50 proc. uzależniona od eksportu. Ocenił to jako „ogromne zagrożenie, bo takich proporcji nie uda się utrzymać w przyszłości”, a z kolei Rosja „nie stworzyła nowoczesnej gospodarki”.Zdaniem amerykańskiego naukowca „w sytuacji, kiedy za 30 lat Niemcy nie będą już potęgą gospodarczą, a Rosja znajdzie się w rozsypce, Polska, ze świetnie wykształconym społeczeństwem, urośnie do roli regionalnej potęgi, z ambicjami odgrywania ogromnej roli na arenie międzynarodowej”.  Europejskie Forum Nowych Idei (EFNI) w Sopocie zorganizowała Konfederacja Lewiatan w dniach 27-29 września.",,
„Z dziećmi był najbardziej sobą”. Mija 77 lat od śmierci Janusza Korczaka,"77 lat temu, 7 sierpnia 1942 roku, w niemieckim obozie koncentracyjnym w Treblince zginął Janusz Korczak – pedagog, lekarz i pisarz, nazywany Starym Doktorem. Został zamordowany wraz z grupą żydowskich dzieci z warszawskiego getta.","Janusz Korczak razem ze Stefanią Wilczyńską założył i prowadził od 1912 do 1942 roku Dom Sierot w Warszawie. Był twórcą systemu pedagogicznego, który bazował na traktowaniu dziecka jako pełnoprawnego partnera, z miłością i szacunkiem. Jako pisarz tworzył dla dorosłych – między innymi „Jak kochać dziecko” i „Prawo dziecka do szacunku” – a także poczytne książki dla dzieci i młodzieży – „Król Maciuś Pierwszy”, „Bankructwo małego Dżeka” i „Kiedy znów będę mały”. W latach 30. ubiegłego wieku prowadził gawędy pedagogiczne w Polskim Radiu, przedstawiając się jako Stary Doktor. Niestety, nagrania uległy zniszczeniu podczas wojny. Osobisty sekretarz i serdeczny przyjaciel Korczaka – pisarz Igor Newerly – wspominał w Polskim Radiu w 1966 roku, że Stary Doktor najlepiej czuł się wśród dzieci. Kazimierz Dębnicki, pisarz i wychowanek Korczaka, wspominał w audycji radiowej z 1982 roku swoje pierwsze spotkanie z nim w Domu Sierot na Krochmalnej. Doktor tłumaczył młodemu Dębnickiemu, że zachował się niewłaściwie, zwracając się do dziewczynki „mała”. – No, powiada Korczak, przecież popełniłeś straszny błąd, przecież to kobieta. Przecież trzeba było powiedzieć „moja śliczna”, „moja ładna”. Byś jednocześnie uzyskał jej sympatię jako kobiety i sympatię jako dziecka. To mnie jakoś wprowadziło w metodę Korczaka, z grubsza biorąc oczywiście. Było to zabawne, ale jednocześnie stanowiło to jakiś fragment tej żartobliwej pedagogiki – mówił Dębnicki. Przyjaciel Korczaka, pułkownik Michał Wróblewski, wieloletni wychowawca w domu na Krochmalnej podkreślał w 1962 roku, że blisko Doktora gromadziły się najtrudniejsze dzieci, powierzając mu swoje problemy. Wśród nich była mała Andzia i chłopiec o nazwisku Piekło, przezywany „Piekołkiem”. – Ten Piekołek zawsze siadał na drugim kolanie. Doktor od czasu do czasu, kiedy już te ciężarki zaciążyły na tych kolanach, brał te dwie głowy i mówił: „Boże mój, żeby to was tak wymieszać i potem to wszystko podzielić, ciekawe, co by wyszło. Może wyszliby przyzwoici ludzie, może byłoby wam lżej na świecie. No spróbujcie, pomyślcie – mówił Wróblewski. Korczak wydawał i redagował „Mały Przegląd” – czasopismo dla dzieci tworzone z materiałów przysłanych przez najmłodszych czytelników. Z kolei wychodzące spod jego pióra obrazki i opowiadania z życia dzieci na koloniach letnich były drukowane w „Promyku”. Gdy jesienią 1940 roku Niemcy założyli warszawskie getto, Dom Sierot został przeniesiony z ulicy Krochmalnej do dzielnicy żydowskiej – na Chłodną, a w październiku 1941 roku na ulicę Sienną. Podczas pierwszej przeprowadzki Korczak został aresztowany przez Niemców za brak opaski z Gwiazdą Dawida. Przez kilka tygodni był więziony na Pawiaku. 6 sierpnia 1942 roku (inne źródła podają datę 5 sierpnia) Niemcy przystąpili do likwidacji Domu Sierot. Korczak odrzucił propozycję ocalenia życia i został z dziećmi. Wraz z personelem zakładu poprowadził blisko 200 dzieci na rampę kolejową na Umschlagplatz, skąd wyjeżdżały transporty do obozu zagłady w Treblince.",,
"Erdogan: głosowanie w PE nie ma żadnego znaczenia, a Bruksela bierze stronę terrorystów","Prezydent Turcji Recep Tayyip Erdogan stwierdził, że głosowanie w PE w sprawie natychmiastowego zamrożenia negocjacji akcesyjnych Ankary z UE „nie ma dla jego kraju żadnego znaczenia”. Ponownie oskarżył też UE o popieranie organizacji terrorystycznych.","– Wielokrotnie podkreślaliśmy, że zależy nam na europejskich wartościach bardziej, niż niektórym państwom członkowskim, ale nie odczuwamy konkretnego wsparcia ze strony naszych zachodnich przyjaciół. Nie dotrzymali żadnych obietnic – powiedział Erdogan podczas odbywającej się w Stambule konferencji Organizacja Współpracy Islamskiej.Zdecydowana większość frakcji w europarlamencie wezwała we wtorek do natychmiastowego zamrożenia negocjacji z Turcją w sprawie przystąpienia tego kraju do UE. Ich zdaniem Unia powinna w ten sposób zareagować na wydarzenia w Turcji po nieudanym puczu w lipcu.– Niezależnie od wyniku, wydarzenie to nie będzie miało dla nas żadnego znaczenia – oznajmił Erdogan.Od wielu miesięcy prezydent Turcji nie ukrywa swojego krytycznego stosunku do Europy. Recep Erdogan wielokrotnie groził zerwaniem umowy migracyjnej z Unią, a w ostatnim czasie zapowiedział, że jego kraj, zamiast z krajami z Europy, będzie chciał współpracować z Rosją i Chinami.",,
Komorowskiego i Kaczyńskiego walka o głosy,"Z jednej strony „Polska wolności i Polska solidarności”, spotkanie z Henrykiem Blidą i podróż po Śląsku, z drugiej – poparcie sportowców, powitanie w „zespole zwycięzców” i plan dla Polski. To kolejny dzień kampanii wyborczej przed II turą wyborów, Polacy do urn pójdą już za cztery dni.","Podczas spotkania wyborczego w Dąbrowie Górniczej Bronisław Komorowski oświadczył, że nie godzi się na dzielenie Polski na Polskę wolności i Polskę solidarności. –  Trzeba zabiegać o jedną Polskę – przekonywał. Zaprzeczał zarzutom PiS, że PO chce przeznaczać pieniądze z funduszy unijnych przede wszystkim na bogatsze regiony kraju.Kandydat PO na prezydenta odwiedził także Sosnowiec, gdzie zapowiedział, że w ciągu pierwszych 500 dni jego prezydentury, jeszcze przed wyborami parlamentarnymi, przywrócone zostaną 50-procentowe zniżki na przejazdy dla studentów. Zapewniał, że nie są to obietnice „gruszek na wierzbie”.Spotkanie z Henrykiem  BlidąKomorowski spotkał się także w Siemianowicach Śląskich z Henrykiem Blidą - wdowcem po posłance SLD Barbarze Blidzie, oraz jej synem Jackiem. Henryk Blida zadeklarował, że poprze marszałka w drugiej turze wyborów. Jego zdaniem, Komorowski jest gwarantem wyjaśnienia wszystkich okoliczności śmierci b. posłanki. – Nie możemy dopuścić, żeby ci ludzie, którzy mojej rodzinie zrobili tyle krzywdy, ponownie doszli do władzy. Będę głosował na pana Komorowskiego, marszałek jest jakby gwarantem tego, że sprawa będzie wyjaśniona. Obiecał  – mówił Henryk Blida.Bronisław Komorowski swój stosunek do sprawy Barbary Blidy ujawnił w porannym wywiadzie. –  Ona jest ofiarą atmosfery która istniała w Polsce w okresie pomysłu na IV RP, na Polskę budowaną przez Prawo i Sprawiedliwość  – mówił.ZagłębiePo wizycie w Siemianowicach Śląskich kandydat PO wyruszył do bastionu SLD – miast Zagłębia Dąbrowskiego. Słowo lewica padało z jego ust wielokrotnie. – Mądra praca może iść w parze z marzeniami. Może iść w parze z marzeniami także ludzi lewicy, których nie wolno, a to trzeba tutaj stwierdzić, nie wolno wypychać poza obszar polskiego patriotyzmu, co było robione przez tyle lat przez naszych politycznych konkurentów  – przekonywał.W Sosnowcu, stolicy Zagłębia, Bronisław Komorowski o lewicy też mówił dużo. Dziękował tam za poparcie udzielone mu przez Unię Pracy: –  Dzisiaj mogę z największą satysfakcją, pomimo różnic poglądów, mogę powiedzieć ludziom lewicy „Dziękuję!"". W Zagłębiu aktywny był dziś nie tylko sam kandydat. Do głosowania na Komorowskiego zachęcała również jego żona, Anna, która odwiedziła Czeladź, Dąbrowę Górniczą i Zawiercie.„Błękitny poranek”Parlamentarzyści i samorządowcy PO tuż po godz. 6.30 w różnych miastach Polski zachęcali do głosowania na kandydata ich partii. W ramach akcji „Błękitny poranek” rozdawali ulotki i przekonywali, że warto pójść w niedzielę do urn wyborczych. Sportowcy dla JarkaZ kolei Jarosława Kaczyńskiego poparli sportowcy zrzeszeni w Towarzystwie Olimpijczyków Polskich. Kandydat PiS na prezydenta obiecał im, że będzie zabiegał o zorganizowanie letniej olimpiady w naszym kraju w 2020 lub 2024 roku. Wśród udzielających mu poparcia są m.in. były bramkarz reprezentacji Jan Tomaszewski, mistrz olimpijski w skoku o tyczce z Moskwy w 1980 r. Władysław Kozakiewicz, bokser Jan Szczepański, dwukrotny medalista olimpijski w szermierce Ryszard Parulski, trener lekkiej atletyki Andrzej Mankiewicz i dwukrotny medalista olimpijski w kolarstwie Mieczysław Nowicki. –  My w swojej karierze dążyliśmy cały czas do zwycięstwa, witamy pana w drużynie i to pana zobowiązuje – mówił Jan Tomaszewski.–  Sport budował pozycje naszego kraju, naszego narodu, a Panowie w tym uczestniczyli i uczestniczyli w sposób w najwyższy sposób skuteczny, można powiedzieć chwalebny  – odparł kandydat.Prezes PiS odwiedził po południu Wrocław, gdzie przekonywał, że Polska potrzebuje wielkiego planu na najbliższe dziesięciolecie. –  Nie może być chaosu, musi być plan – mówił. Jak podkreślił, plan ten jest niezbędny, jeśli najbliższe dziesięciolecie, rozpoczęte tragedią prezydenckiego samolotu pod Smoleńskiem, ma być dziesięcioleciem „wielkiego polskiego sukcesu”. Kandydat PiS oświadczył też, że trzeba zbudować we Wrocławiu Muzeum Ziem Zachodnich.                                                    img                                            Jarosław Kaczyński we Wrocławiu (fot.PAP/Grzegorz Hawałej)",,
Prezes PiS: Stefan Strzałkowski przeszedł życie dobrze czyniąc,"– Przeszedł życie dobrze czyniąc, nie bał się być dobry, nie bał się być twardy - powiedział prezes PiS Jarosław Kaczyński o zmarłym pośle Stefanie Strzałkowskim. Podkreślił jego zasługi dla regionu, mówił, jak wielkie znaczenie miała jego praca w parlamencie.","W Białogardzie (Zachodniopomorskie) trwają w sobotę uroczystości pogrzebowe posła PiS Stefana Strzałkowskiego. – Przyszło mi pożegnać człowieka, który (...) przeszedł życie dobrze czyniąc. Przeszedł życie to prywatne, to rodzinne i przeszedł życie angażując się w sprawy publiczne, sprawy publiczne tej ziemi, trudnej ziemi i w sprawy publiczne naszej ojczyzny – Polski – powiedział prezes PiS. Jak mówił, zaangażować się w sprawy publiczne tu – w regionie gdzie było wysokie bezrobocie, ogromne problemy społeczne, to był akt odwagi, determinacji, jednocześnie akt, który wskazywał na najlepsze cechy człowieka, który wziął na sobie tę odpowiedzialność. Przypominał, że zmarły był nauczycielem, dyrektorem szkoły. – Mógł iść drogą, też przecież wzbudzającą szacunek i bardzo społecznie ważną, ale podjął się zadań trudniejszych, zadań związanych z życiem publicznym, zadań związanych z tym wszystkim, co miało tej ziemi służyć – podkreślił Jarosław Kaczyński. – I służył jej, jako pierwszy starosta (...), służył jej następnie jako burmistrz tego miasta przez siedem lat i w końcu służył ojczyźnie jako poseł. Służył dobrze – zaznaczył. Prezes PiS podkreślił, że wielkie znaczenie miała też praca zmarłego w parlamencie. – Był tam kimś, do kogo zwracano się o pomoc, o radę w sprawach samorządu, bo przez 11 lat pełniąc wysokie funkcje samorządowe stał się jego znawcą, stał się człowiekiem powszechnie uważanym w najwyższej izbie za kogoś, kto właśnie w tych sprawach może doradzić, może pomóc, który wie, jak to się robi, a każdy, kto zna życie publiczne, zdaje sobie sprawę, że władza – i ta na najwyższym szczeblu i ta samorządowa – to problemy, problemy i jeszcze raz problemy, to ogromne trudne zadanie. I z tej roli wywiązywał się także znakomicie. Powtarzam: bardzo dobre służył także ojczyźnie jako całości – mówił. Wspominał też Strzałkowskiego jako człowieka pełnego humoru, dobrego, miłego, który potrafił nawiązywać kontakty także z tymi, którzy byli po przeciwnej stronie. – Było w nim coś dobrego, ludzkiego, sympatycznego – powiedział Kaczyński. Dodał, że zmarły należał do grupy działaczy PiS z regionu zachodniopomorskiego, którzy wybijali się w partii zwartością, brakiem konfliktów, solidarnością i głębokim zaangażowaniem zarówno w sprawy regionu, jak i Polski. – Żegnamy go z bólem, z wielkim bólem, z przeświadczeniem, że jego przedwczesna, bardzo przedwczesna śmierć była ciosem nie tylko dla najbliższych, nie tylko dla rodziny, nie tylko dla tych, którzy go znali, kochali, czy lubili, ale także dla tego miasta, tej ziemi i dla naszej społeczności, dla tych wszystkich, którzy chcą by Polska zmieniała się ku lepszemu. Był człowiekiem dobrej zmiany i tej zmianie służył – powiedział Kaczyński. Złożył najszczersze kondolencje rodzinie zmarłego. – Wszyscy ponieśliśmy wielką stratę – dodał. – Szedł przez życie dobrze czyniąc – powtórzył. Stefan Strzałkowski zmarł 8 listopada w szpitalu MSWiA w Warszawie. Miał 62 lata. Po śmierci posła starosta białogardzki Piotr Pakuszto ogłosił w powiecie trzydniową żałobę. W magistracie i starostwie powiatowym wystawiono księgi kondolencyjne. Strzałkowski z wykształcenia był nauczycielem – ukończył gorzowską filię Akademii Wychowania Fizycznego w Poznaniu, a także studia podyplomowe z organizacji i zarządzania oświatą w Wyższej Szkole Administracji Publicznej w Szczecinie. W zawodzie pracował 20 lat, był nauczycielem i dyrektorem szkoły. W latach 1998-2002 był starostą białogardzkim, następnie, do 2009 r., burmistrzem Białogardu. W wyborach parlamentarnych w 2007 r. startował do Sejmu z listy PiS. Nie uzyskał wówczas mandatu posła. Objął go po śmierci Mariana Golińskiego w 2009 r. W Sejmie zasiadał także przez dwie kolejne kadencje - po wyborach w 2011 i w 2015 r. W tegorocznych wyborach nie został ponownie wybrany. W 2004 r. otrzymał Srebrny Krzyż Zasługi. Był żonaty, miał syna i dwie córki.",,
Trzaskowski w wywiadzie dla „GW” użył 29 razy skrótu „PiS”. O „Czajce” powiedział raz,"W wywiadzie, jakiego udzielił „Gazecie Wyborczej” prezydent stolicy, najczęściej pojawia się sformułowanie „PiS” – 29 razy. O oczyszczalni ścieków „Czajka” Trzaskowski mówi tylko raz: dziękując min. Michałowi Dworczykowi za pomoc. W ostatnim dniu kampanii wyborczej straszenie PiS-em to fundament wypowiedzi Trzaskowskiego.","Prezydent Warszawy straszy, że decyzje rządu PiS doprowadzą do regresu stolicy, który zostanie wywołany zwiększeniem koniecznych wydatków miasta. „W kasie miasta będzie więcej pieniędzy z podatków. Ale nawet jak je policzymy, i tak jesteśmy w plecy ponad miliard rocznie. Do końca kadencji będziemy mieć ponad 4 mld zł mniej. Jeżeli PiS w tym tempie będzie zabierać pieniądze, być może będziemy musieli opóźnić bądź zrezygnować z niektórych inwestycji” – mówi „Gazecie Wyborczej” Trzaskowski. Ta rezygnacja według niego może dotyczyć m.in. obwodnicy śródmiejskiej, budowy siedziby Sinfonii Varsovii i teatru TR oraz tramwaju na Gocław. „Chcą zabrać Warszawie pieniądze, by finansować swoje społeczne programy” – powiedział Trzaskowski. Zwrotu „PiS” Trzaskowski używa w wywiadzie aż 29 razy, a o prezesie Jarosławie Kaczyńskim mówi 5 razy. Z kolei pytania o przyczyny awarii oczyszczalni „Czajka”, zrzut ścieków do Wisły i skandal z wielomiesięczną awarią spalarni nie padają. Prezydent stolicy dziękuje jedynie za pomoc rządu w rozwiązaniu problemów ściekowych stolicy.",,
MSZ: w zamachu w Manchesterze zginęli Polacy,"Brytyjskie służby potwierdziły, iż wśród ofiar śmiertelnych poniedziałkowego zamachu w Manchesterze znajduje się co najmniej dwóch obywateli RP, a jeden został ranny – podało w czwartek polskie Ministerstwo Spraw Zagranicznych. Zabici to dwoje poszukiwanych dotąd Polaków – rodzice, którzy przyszli odebrać córki uczestniczące w koncercie. Trzeci, ranny Polak to ojciec innej rodziny, która była na imprezie. Jest w szpitalu, po ciężkiej operacji. Do tragedii doszło po występie amerykańskiej piosenkarki Ariany Grande.","„Łączymy się w bólu z rodziną i bliskimi ofiar i przekazujemy najszczersze wyrazy współczucia” – napisało w komunikacie MSZ. Rodziny ofiar zostały objęte opieką konsulów. „Niezbędną pomoc konsularną otrzymują także ranny obywatel RP i jego rodzina” – dodano. W zamachu w Manchesterze zginęły co najmniej 22 osoby i jest wielu rannych. „Apelujemy do Polaków przebywających w Manchesterze o zachowanie szczególnej ostrożności i stosowanie się do zaleceń miejscowych służb” – głosi komunikat. „Dzieci są bezpieczne” Ofiarami zamachu jest dwójka poszukiwanych dotąd Polaków. To rodzice, którzy przyjechali odebrać córki po imprezie. – Dwie dziewczynki: jedna z nich dorosła, a druga nastolatka uczestniczyły w koncercie. Rodzice przyjechali, by odebrać swoje córki. Niestety, dzisiaj rano doszła do nas wiadomość, że nie przeżyli tego wybuchu – powiedział w środę w RMF FM minister spraw zagranicznych Witold Waszczykowski. Zaznaczył, że dzieci ofiar są bezpieczne i pod kontrolą służb brytyjskich i polskiego konsulatu. Nieletnia dziewczyna jest również pod kontrolą służb rodzinnych. Wśród rannych jest również Polak – ojciec innej rodziny, która była na koncercie. – Jest w szpitalu, po ciężkiej operacji, ale wszystko wskazuje na to, że będzie żył – dodał szef MSZ.  Minister przyznał, że ostatni zamach terrorystyczny jest tym bardziej okrutny, że jest wymierzone w dzieci i młodzież, która była na tym koncercie. – Natomiast jeśli popatrzymy szerzej na te zamachy z ostatnich lat, to one są wymierzone w nasz sposób życia, w naszą cywilizację. Zamach w Berlinie przed Bożym Narodzeniem - ciężarówka, która taranowała jarmark, gdzie sprzedawano różnego rodzaju towary, zabawki, prezenty bożonarodzeniowe. Również ciężarówka, która przejechała przez bulwar w Nicei. To są zamachy na nasz sposób życia – wymieniał szef polskiej dyplomacji. – Czy mamy zrezygnować z tego sposobu życia przez drastyczne ograniczenie właśnie tego typu masowych imprez, czy jednak się bronić? To jest dylemat państw demokratycznych - na ile wolności, na ile restrykcji – dodał.                                                teraz odtwarzaneMSZ: w zamachu w Manchesterze zginęli Polacy Sprawcą zamachowiec samobójcaDo silnej eksplozji doszło w poniedziałek wieczorem w hali Manchester Arena po koncercie amerykańskiej wokalistki Ariany Grande. Brytyjska policja ustaliła, że sprawcą ataku był 22-letni Brytyjczyk libijskiego pochodzenia Salman Abedi. Zamachowiec samobójca miał ze sobą „prowizoryczny ładunek”, który zdetonował po koncercie. Do przeprowadzenia ataku przyznało się Państwo Islamskie. Oświadczenie w tej sprawie opublikowała powiązana z dżihadystami agencja propagandowa Amak. Theresa May zarządziła we wtorek podniesienie poziomu zagrożenia terrorystycznego w Wielkiej Brytanii do najwyższego, piątego poziomu. Formalnie oznacza on, że kolejny atak jest nie tylko bardzo prawdopodobny, ale może dojść do niego w każdej chwili.",,
Apel do Kaczyńskiego i  Ziobry: dogadajcie się,"Sprawa nieprzyznania TV Trwam miejsca na multipleksie naziemnej telewizji cyfrowej zdominowała 20. Pielgrzymkę Rodziny Radia Maryja. Na jej zakończenie o. Tadeusz Rydzyk dziękował PiS za wsparcie dla TV Trwam. Życzył też Jarosławowi Kaczyńskiemu oraz Zbigniewowi Ziobrze,
żeby się „dogadali”.","W 20. jubileuszowej Pielgrzymce Rodziny Radia Maryja, która zakończyła się w niedzielę na Jasnej Górze, udział wzięli m.in. prezes PiS Jarosław Kaczyński, oraz Antoni Macierewicz. Byli także politycy Solidarnej Polski, w tym m.in. Beata Kempa.  Założyciel i dyrektor Radia Maryja o. Tadeusz Rydzyk złożył na ręce prezesaPiS Jarosława Kaczyńskiego podziękowania za „upominanie się o TelewizjęTrwam”. –  Panie premierze: Alleluja i do przodu. I dziękujemy na ręce pana ministra Zbigniewa Ziobro, dla Solidarnej Polski Bóg zapłać, też porządny człowiek. A życzę wam żebyście się dogadali dla Polski, żeby nikt sobie nie dogadywał, tylko żebyście się dogadali dla Polski  – apelował o. Rydzyk na zakończenie pielgrzymki. Sprawa nieprzyznania TV Trwam miejsca na multipleksie naziemnej telewizjicyfrowej była dominującym tematem tegorocznej pielgrzymki słuchaczy RadiaMaryja. –  Konferencja Episkopatu trzy razy upominała się o miejsce dla TV Trwam, trzy razy, a pięć osób decyduje w Polsce, czy katolicy będą wykluczeni, czy nie. Zapytajcie ich, czy oni są ochrzczeni  – mówił o. Rydzyk.  W niedzielę na zakończenie spotkania pielgrzymi skierowali telegram dopapieża Benedykta XVI, w którym m.in. zapewnili, że z jeszcze większymzaangażowaniem i gorliwością będą uczestniczyć „w realizacji zadań nowejewangelizacji”. –  Wiemy jak ważny w realizacji tych zadań jest dostęp do środków społecznego komunikowania się  – czytamy w liście. Jak podkreślono, do utrzymania Radia Maryja i TV Trwam potrzebny jest „stały wysiłek wręcz zmagania”. „O otwarty i nieskrępowany dostęp do tych narzędzi ewangelizacji musimy stale walczyć. W ostatnim roku ta walka dotyczy w szczególności obecności na pierwszym multipleksie TV Trwam – jedynego katolickiego nadawcy telewizyjnego w Polsce” – napisali w dokumencie pielgrzymi. Zapewnili, że będą się starać „do skutku”.  20. Pielgrzymka Rodziny Radia Maryja trwała dwa dni. W trakcie niedzielnej homilii ordynariusz diecezji kieleckiej bp Kazimierz Ryczan zaapelował do głowy państwa o pomoc.   –  Panie prezydencie, słuchamy pięknych gratulacji podczas ingresu nowych ordynariuszy, rozumiemy, że jest to szczere. Wystarczy jeden głos ze strony pana. Tę chorobę należy uleczyć. To nie są tylko moherowe berety  – powiedział. Biskup zaznaczył też: –  Niech pan stanie w obronie milionów matek, ojców, emerytów i młodzieży .  Zdaniem bp Ryczana inne – „obcokrajowe” stacje otrzymują miejsce na multipleksie „a dla Polaków spod znaku Maryi nie ma miejsca”.   Przed uroczystą mszą o. Zachariasz Jabłoński poinformował, że o. Tadeusz Rydzyk został włączony do grona konfratrów Zakonu Paulinów, co stanowi wyraz poparcia w zmaganiach o miejsce na multipleksie dla TV Trwam.  O. Rydzyk dziękował redemptorystom za pracę i oddanie. Dodał, że bez sekretarza watykańskiej Kongregacji ds. Instytutów Życia Konsekrowanego i Stowarzyszeń Życia Apostolskiego abp. Josepha Tobina (byłego generała Zakonu Redemptorystów), który przewodniczył niedzielnej mszy na Jasnej Górze, oraz – jak dodał – bez papieża Jana Pawła II, nie byłoby Radia Maryja.",,
Niemcy wycofują swoje wojska z Iraku,Niemcy wycofają część swoich żołnierzy biorących udział w misji szkoleniowej w Iraku; zostaną oni przewiezieni do Kuwejtu i Jordanii. O decyzji poinformowali w poniedziałek wieczorem Bundestag minister obrony Annegret Kramp-Karrenbauer i szef dyplomacji Heiko Maas.,"W liście skierowanym do komisji spraw zagranicznych niemieckiego parlamentu ministrowie informują, że około 30 żołnierzy stacjonujących w Bagdadzie i At-Tadżi zostanie „tymczasowo przeniesionych”. Decyzja jest uzasadniana względami bezpieczeństwa.  Kramp-Karrenbauer i Maas zapewniają jednocześnie, że RFN jest gotowa nadal wspierać Irak „o ile takie jest jego życzenie i pozwala na to sytuacja”. Rząd Niemiec ma zamiar wysłać swoich przedstawicieli do Bagdadu na konsultacje, żeby ustalić „jak strona iracka zamierza ułożyć relacje z międzynarodową koalicją walczącą z Państwem Islamskim”.  Parlament Iraku na nadzwyczajnej sesji w niedzielę uchwalił rezolucję, wzywającą rząd do podjęcia działań zmierzających do zakończenia obecności w tym kraju wszystkich zagranicznych żołnierzy, w tym oddziałów amerykańskich. Ma to związek z zabiciem w zeszłym tygodniu na lotnisku w Bagdadzie przez siły USA irańskiego generała Kasema Sulejmaniego.  W Iraku stacjonuje około 140 żołnierzy Bundeswehry.",,
Poseł Wilk zawieszony w prawach członka klubu Kukiz'15,"Prezydium klubu Kukiz'15 podjęło decyzję w trybie pilnym, że poseł Jacek Wilk zostaje zawieszony w prawach członka klubu – poinformował Paweł Kukiz. Jak dodał, decyzja ta ma związek z informacjami nt. Wilka przekazanymi przez prezesa Kongresu Nowej Prawicy. Decyzja o zawieszeniu Wilka została podjęta do czasu „złożenia wyjaśnień”.","„Po zapoznaniu się z pismem pana (prezesa Kongresu Nowej Prawicy Stanisława – red.) Żółtka, Prezydium Klubu Parlamentarnego K'15 w trybie pilnym podjęło decyzję, że poseł Wilk zostaje zawieszony w prawach członka Klubu do czasu złożenia wyjaśnień, które (mam nadzieję) oczyszczą go ze stawianych mu zarzutów” – napisał na Facebooku Kukiz.Zgodnie z listem prezesa Kongresu Nowej Prawicy (KNP) Stanisława Żółtka, opublikowanym przez Kukiza na Facebooku, 15 stycznia 2015 r. ówczesny prezes KNP Michał Marusik zawarł z Jackiem Wilkiem (prowadzącym własną kancelarię prawną) umowę „o doradztwo i świadczenie usług prawnych”. Umowa ta została zawarta na okres od 15 stycznia 2015 r. do 15 lipca 2015 r. za ryczałtowe wynagrodzenie 29 tys. 520 zł brutto.„W tym też okresie Partia Kongres Nowej Prawicy została poproszona o wskazanie konta, na które Skarb Państwa ma przelać dotację związaną z wyborem do PE naszych posłów” – czytamy.Żółtek napisał, że według Marusika powstał problem, bo do partyjnego konta wówczas uprawnienia mieli jedynie były prezes KNP Janusz Korwin-Mikke i byli członkowie zarządu. Jak podał, Wilk doradził ówczesnemu prezesowi Marusikowi, by dotację złożyć w depozycie prowadzonej przez niego kancelarii adwokackiej. 25 lutego 2015 r. prezes Marusik zawarł z Kancelarią Adwokacką „Jacek Wilk” umowę depozytu. Zgodnie z nią na konto depozytowe wpłacono ok. 573 tys. zł. Część tych pieniędzy za zgodą zarządu przeznaczono na kampanię prezydencką Wilka (ok. 150 tys.), a ok. 29,5 tys. zł wypłacono mu za umowę doradztwa prawnego - wskazał prezes KNP. W liście czytamy, że na początku września 2015 r. zostało założone konto bankowe partii i prezes Marusik zażądał od Wilka zwrotu reszty depozytu. „Wilk wpłacił na konto partyjne część pozostałego depozytu, ale niestety nie oddał kwoty prawie 200 tys. zł” - napisano. W 2016 r. Wilk - jak zaznaczono – wpłacił 100 tys. zł.Z pisma wynika, że w 2016 r. Wilk poprosił prezesa Marusika o rozłożenie zwrotu pozostałych kilkudziesięciu tys. zł na raty. Umowa została zawarta, ale od stycznia 2017 r. Wilk przestał płacić raty. Równocześnie - pod koniec 2016 r. – „PKW stwierdziło, że (wbrew poradzie prawnej P.J Wilka) wpłata dotacji na depozyt w jego kancelarii była niezgodna z prawem i partia musi całą kwotę dotacji (573 tys. zł) oddać Skarbowi Państwa”.W połowie stycznia 2017 r. – jak czytamy w piśmie – prezes Marusik złożył rezygnację z funkcji (jako przyczynę podał m.in. sytuację ze zwrotem depozytu przez J.Wilka), a Żółtek został prezesem. „Jesienią 2017 r. PKW poinformowało nas, że fakt posiadania przez J. Wilka pieniędzy partyjnych jest bezwzględnym powodem nieprzyjęcia sprawozdania za 2016 r.” – czytamy.„P.J. Wilk na dzień 30.12.2017 r. (i do dzisiaj) zachował sobie ok. 11 tys. 500 zł partyjnych pieniędzy, a ja zmuszony zostałem do poinformowania o sytuacji prokuraturę” – napisał Żółtek.„Prezes Marusik zdeponował te 573 tys. zł w depozycie J. Wilka – za Jego namową – tylko w Jego interesie. Bo można było w 2015 r. spokojnie poczekać na uprawomocnienie się zmian w Sądzie i dopiero wtedy na partyjne konto przelać pieniądze z dotacji. Nie stracilibyśmy tych 573 tys. zł. Ale nie byłoby wówczas pieniędzy na kampanię prezydencką J. Wilka i Jego rozreklamowanie, które przecież przyczyniło się do Jego poselskiego mandatu” – napisał Żółtek.",,
